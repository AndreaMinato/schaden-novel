---
title: Capitolo 937- Pungiglione
pubDate: 2025-08-07T11:37:51.043Z
tags:
    - rtw
---






Nei giorni a seguire, la situazione cambiò così rapidamente superando le aspettative di tutti.


Nella Città del Re, nessuno pensava che avrebbero assistito ad una scena del genere. La Famiglia Quinn, che aveva servito la Famiglia Reale dei Moya per centinaia di anni, si era opposta pubblicamente ad Appen Moya.


Questa non era una cospirazione segreta, non era nemmeno un conflitto di interessi tra le famiglie nobili che i civili semplicemente non riuscivano a capire. Tutte le carte erano in tavola. Il Primo Ministro di Città del Bagliore, stando in piedi di fronte a tutti, aveva dichiarato pubblicamente i suoi ideali e le sue intenzioni, che andavano contro le leggi dell’incompetente tiranno, e aveva promesso un futuro migliore per il Regno dell’Alba.


Nel suo discorso, il Conte aveva esemplificato i segni del declino della città e la tirannia del nuovo Re durata per più di un anno; aveva usato prove precise per descrivere l’inevitabile caduta del Regno dell’Alba. Nessun nobile aveva mai parlato al popolo dei principi e delle informazioni interne per la gestione di un territorio e considerato anche che colui che parlava era il Primo Ministro che aveva servito il Re per più di un decennio, questo suo atto causò sorprendentemente delle accese discussioni. Dalla casa d’aste della Camera di Commercio fino alle taverne sulla Strada Nera, quasi tutti ne stavano parlando.


“Ho sentito dire che l’anno scorso centinaia di persone sono morte di fame nei bassifondi. Dunque è stato causato dalla riduzione di terre coltivate fuori dalle città.”


“In realtà molte più persone sono morte nelle altre città. Non c’era nulla di sbagliato nella decisione di Sua Maestà di occupare la terra per l’espansione del Palazzo, ma il Conte ha detto che le scorte di grano stanno diminuendo. Cosa dobbiamo fare?”


“Ecco perché in questi ultimi tempi il prezzo dei viveri è così alto.”


“Ho sentito dire che i contadini dei villaggi suburbani sono stati costretti a servire nell’esercito. Ora che l’esercito è stato sconfitto, pochi riusciranno a tornare.”


“Non significa forse che i prezzi del cibo saliranno ancora?”


“Oh, spero che non moriremo di fame durante i Mesi dei Demoni di quest’anno.”


“Quindi vuoi supportare il Conte Quinn? Ha promesso, ammesso che mantenga la parola, che qui a Città del Bagliore non dovremo preoccuparci del cibo e tutti otterranno abbastanza cibo in futuro.”


“Ehi, non ho detto questo!”


Il discorso del Primo Ministro si diffuse rapidamente nella Città del Bagliore attraverso queste discussioni.


Una fetta piuttosto ampia di persone erano dubbiose sul contenuto della propaganda ed era questo stesso conflitto che attirava la loro attenzione su questo problema.


Quanto spesso capitava che potessero assistere ad un conflitto tra i grandi nobili e la Famiglia Reale dei Moya?


Il pubblico generale solitamente sentiva nelle taverne gli esagerati e modificati pettegolezzi e vanterie dei nobili. Questi giorni erano semplicemente troppo eccitanti per loro.


Questo non era uno spettacolo teatrale, ma un vero tradimento!


Re Appen non era rimasto indifferente. Aveva ordinato a diversi gruppi di uomini di fermare il Conte Quinn, ma tutti finirono per fallire. Il Conte Quinn possedeva dei vantaggi oltre l’inimmaginabile, un gruppo di fortissime guardie gli facevano da scudo e non solo avevano sconfitto le squadre del Re malgrado lo svantaggio numerico, si erano incrementati da una dozzina fino a quaranta o cinquanta membri.


La cosa più eccitante era che il Conte aveva direttamente spiegato il suo piano. Ogni giorno avrebbe spostato la linea di frontiera di duecento metri in direzione del Distretto del Castello fino a quando il Re dell’Alba non avesse ceduto il trono o venisse rimosso con la forza dalla sua posizione.


In altre parole, il confronto sarebbe terminato in più o meno cinque giorni.


<em>Bang! Bang!</em>


Appen gettò sul tappeto tutto quello che c’era sul tavolo. La raffinata stanza divenne un disastro, ma non riuscì a calmare la sua ira.


“Dannazione, dannazione! Quando mai avrei occupato i terreni agricoli fuori dalla città? Non era forse il problema su cui mio padre gli aveva ordinato di investigare? Come osa incolpare me come la causa degli incivili villaggi e cittadine suburbane! È tutta colpa di Roland Wimbledon!” Stava quasi ruggendo. “Sono state le sue streghe ad ucciderlo, non io!”


“Vostra Maestà, per favore plachi la sua ira...” dissero il Ministro e il Cavaliere Comandante. “Adesso la cosa più importante è fermare il passo di Horford Quinn in modo da disperdere la sua arroganza. I nobili nel Regno stanno aspettando la vostra mossa!”


<em>“Avrei dovuto gettarli tutti in prigione fin da subito”</em> pensò Appen adirato poi chiese: “Quante persone abbiamo adesso?”


“Ci sono ancora mille e cinquecento cavalieri, guardie e mercenari a Palazzo. E se contiamo anche le cameriere e i servi, abbiamo altre duemila braccia in più.” Il Cavaliere Comandante rispose: “Al di fuori del Distretto del Castello, i muri in pietra possono bloccare il nemico. Anche se non sono spesse come i muri della città, da sopra di essa possono uccidere facilmente i nemici anche senza tanto allenamento.”


Originariamente, non aveva l’intenzione di mostrare il suo asso nella manica fino a quando non avesse affrontato gli altri Signori, poiché le guardie del Palazzo erano quasi forti come i cavalieri ed erano armati fino ai denti. Aveva iniziato ad addestrarli prima della dipartita di suo padre, ma ora doveva impiegarli nella difesa del Palazzo.


“Portate le casse della cripta e dite ai servi che possono prendersi un premio di cento ori reali se riescono ad uccidere un mostro!” disse Appen digrignando i denti. “Se riusciranno a fermare il tradimento, darò loro titoli e terreni! O se già li possiedono, darò loro una promozione!”


“Sì!”


I Guerrieri della Punizione Divina della Chiesa non erano invincibili a lame e lance, l’aveva confermato dalle Streghe Pure. Anche se questi mostri erano potenti, era impossibile per loro rimuovere a mano l’intera cinta muraria di pietra!


Mentre il fatto che i mostri stessero aumentando di numero, doveva essere stato un trucco del Conte Quinn. Sicuramente li aveva nascosti in anticipo da qualche parte e poi li aveva travestiti come se avesse sempre più aiutanti.


Nessun nobile avrebbe creduto che ci fossero così tanti guerrieri feroci nella Città del Bagliore che non fossero emersi finora. Gli stupidi civili potevano anche crederci, ma le loro opinioni avevano poco effetto sulla situazione.


“Horford ha già ottenuto il sostegno degli altri nobili?” Appen si rivolse al Ministro.


Quest’ultimo diventò immediatamente imbarazzato: “Uhm, dunque...”


“Parla!”


“Girano voci che ‘Denaro Sporco’ abbia iniziato ad avere contatti con il Conte Quinn, ma i dettagli della situazione sono ancora sconosciuti...”


“Quegli avidi lupi!” Appen serrò i pugni e disse adirato: “Mio padre trattava il loro canile sotterraneo come parte del mercato. Avrei dovuto confiscare le loro proprietà già da molto prima!”


Tuttavia, sapeva anche che non avrebbe potuto fare altro oltre all’esprimere la sua ira. Gli organizzatori di Denaro Sporco erano tutti ricchi mercanti di Città del Bagliore e le loro posizioni non erano inferiori a quelle dei grandi nobili. Inoltre, una grande quantità di ricchezza accumulata dalla Famiglia Moya proveniva da queste persone.


“In più, la Famiglia Tokat sostiene apertamente la Famiglia Quinn” disse il Ministro deglutendo. “Ma Vostra Maestà, per favore non si preoccupi troppo. Ho sentito dire che la Famiglia Luoxi ha rifiutato più volte l’invito di Horford Quinn.”


<em>“Queste erano le tre famiglie di cui mio padre andava così fiero…”</em> Appen sghignazzò in silenzio e pensò, “<em>Ora due di loro sono diventate traditrici, anche più velocemente di quei nobili minori che stanno seduti dei recinti. E la ragione per cui l’ultima famiglia non si muove è perché Otto Luoxi è ancora nelle mie mani.”</em>


Ma questa poteva diventare una sua arma.


“Manda qualcuno a dire al Conte Luoxi che se vuole provare la sua innocenza, deve immediatamente portare i suoi cavalieri e scudieri qui a sostenere il Palazzo” disse Appen freddo. “Altrimenti... non mostrerò alcuna pietà per le famiglie ribelli.”


“Sarà fatto!” rispose subito il Ministro.


Quattro ore più tardi, il Re dell’Alba ricevette un messaggio che diceva che il Conte Luoxi era disposto a soddisfare la sua richiesta; in qualche modo, questo fece calmare un po’ la sua rabbia. Era riuscito a rivoltare un poco la situazione di fronte alle cattive notizie.


Ad Appen non importava molto dei cavalieri di Luoxi. La cosa importante era che sapeva che le giovani generazioni delle tre famiglie erano grandi amici. Si chiese se si sarebbero ancora schierati con la famiglia pur sapendo che uno di loro sarebbe morto se si fossero opposti al Re.


Questa era senza dubbio una spina che non sarebbero riusciti a rimuovere.


Presto, la scadenza annunciata da Horford Quinn, il Primo Ministro, arrivò.


<em>Aris</em>
                                


                                



