---
title: Capitolo 938- Il Primo Sparo
pubDate: 2025-08-07T11:37:51.043Z
tags:
    - rtw
---






Quando la luce dell’alba cadde sulle mura della città e nella zona intera della Città del Re, si poté vedere che ovunque nella città c’erano folle di persone curiose.


Città del Bagliore non era mai stata così indaffarata e vivace.


Era diverso dalle mostre d’asta, che erano aperte solo a ricchi commercianti e nobili, questo era un “carnevale” per tutte le persone in città. Originariamente non avevano alcuna connessione con i ceti sociali superiori. Ai loro occhi persino i cavalieri, che facevano parte del livello più basso tra i nobili, erano superiori. Tuttavia, adesso avevano l’opportunità di assistere al cambio del potere del livello più alto. Specialmente quando seguivano la squadra del Conte Quinn che marciava, percepivano l’illusione che anche loro stavano contribuendo al cambiamento.


Ora poche persone usavano la parola “tradimento” che, al contrario, era stata sostituita dal “combattere per il trono”.


Questa battaglia avrebbe dato una chiara risposta su chi avrebbe governato il Regno dell’Alba.


“Pare che agli occhi di tutti la vostra reputazione sia straordinaria” disse Hill Fawkes, che stava andando a cavallo a fianco del Conte Quinn. “Pensavo che l’opinione del pubblico non sarebbe cambiata fino a quando non avessi occupato il Distretto del Castello.”


“Probabilmente è perché ho riorganizzato la squadra di pattuglia e gestito gli affari interni del Regno per metà della mia vita” disse il vecchio Conte con un sospiro. “Questo è anche quello che hai riunito quando gestivi il circo?”


Nonostante Hill Fawkes fosse solamente un civile senza alcun titolo, e il suo status di acrobata fosse persino inferiore a quello di un uomo libero, Horford non osava disprezzarlo. Secondo quello che aveva detto Andrea, Hill era il vero rappresentante del Re di Graycastle ed aveva una posizione addirittura più alta di quella di Yorko l’Ambasciatore. Dopo che Yorko si era ritirato, Hill non se ne era andato; al contrario aveva iniziato a formare diverse troupe acrobatiche. In questo modo, poteva nascondere la sua identità e spargere occhi e orecchie in ogni angolo della città. Di fronte ad un uomo così abile che aveva persino la profonda fiducia di Roland, doveva mostrare tutto il suo rispetto nonostante fosse un Conte.


In più, al momento aveva anche bisogno del suo aiuto.


“I desideri dei civili sono molto importanti, mio Signore” annuì Hill. “Agli occhi dei grandi nobili, possono anche essere umili granelli di sabbia o agnelli che offrono tasse, ma certe volte la sabbia può seppellire le persone e gli agnelli possono rovinare il pastore. Se questo fosse accaduto a Neverwinter, penso che il risultato sarebbe stato completamente diverso.”


“Cosa sarebbe accaduto, secondo voi?” Il Conte Tokat, che stava cavalcando sull’altro fianco del Primo Ministro, chiese curioso.


“Non appena fosse comparso un segno del genere, le persone avrebbero già denunciato i rivoltosi al Municipio prima ancora che Sua Maestà facesse qualcosa” rispose Hill con un sorriso.


“Hill... Signore” Oro Tokat, buon amico di Otto Luoxi, tossì e indicò la squadra che li stava seguendo: “Avete radunato voi i Ratti che ci stanno seguendo?”


“Per puro caso avevo delle connessioni con il loro capo” disse Hill francamente. “Che cosa ne pensate? In questo modo raccolgono molto più impulso per noi.”


<em>“Giusto”</em> pensò il vecchio Conte, <em>“dopo essersi messi addosso le armature di pelle offerte da Denaro Sporco, il gruppo di oltre mille Ratti sembra piuttosto plausibile.”</em> Altrimenti il suo gruppo non sarebbe stato così intimidatorio con soli circa quaranta guerriere Straordinarie e le guardie sue e del Conte Tokat. Tuttavia, i Ratti erano inutili sotto altri aspetti. Inoltre, come grande nobile, si sentiva piuttosto scomodo a marciare con i Ratti sulla Strada Nera.


In più, i Ratti erano famosi per essere doppiogiochisti e chiedere più di quello che avrebbero dovuto. Il Conte Quinn si chiese che genere di accordi Hill avesse fatto con loro.


“Non avete il timore che potrebbero ribellarsi?” chiese Oro, che non era riuscito a nascondere le sue preoccupazioni. “Sapete che hanno familiarità con il tradimento.”


“Questo dipende anche da cosa possono ottenere” Hill si rivolse al Conte Quinn. “Ho promesso loro l’identità di uomini liberi a vostro nome. Se diventerete Re dell’Alba, saranno liberati dalla vita instabile e diventeranno cittadini di Città del Bagliore sotto la vostra protezione.”


Horford non poté che aggrottare le sopracciglia e disse: “Nonostante i Ratti siano difatti odiati e detestati dalla maggior parte delle persone, la vera ragione per cui sono degenerati sono la povertà e la fame, piuttosto che il riconoscimento degli altri. Se questo non viene cambiato, anche se dovessero essere risparmiati per i loro crimini passati, la nuova identità sarebbe inutile per loro. Prima o poi diventerebbero Ratti di nuovo.”


“Dato che queste persone sono disposte a rischiare tanto per ottenere una nuova identità, non sono né stupidi né pigri. Forse a loro mancano soltanto le opportunità” rispose Hill disinvolto. “Per quanto riguarda la causa della degenerazione... stia tranquillo. La prossima volta che arriveranno i messaggeri di Sua Maestà, scoprirete che ci sono molte più opportunità di lavoro di quello che vi aspettate e non avrete bisogno di nutrirli... perché in quel momento si sfameranno da soli.”


L’enorme folla camminò attraverso il mercato e mise piede nella Strada dell’Alba. Le mura del Distretto del Castello erano proprio di fronte a loro.


Al di là delle mura di pietra c’era il luogo dove la Famiglia Moya aveva vissuto per generazioni.


Guardando il Palazzo e l’Alta Torre su cui brillava la luce dell’alba, Horford divenne improvvisamente nervoso. Era stato Primo Ministro per oltre un decennio e aveva vissuto troppi colpi di scena. Eccetto quando aveva scoperto che sua figlia era una strega e Fenancy era morta per malattia; raramente si sentiva così agitato. Oggi, stava in piedi di fronte ad una nuova avventura e si sentiva abbandonato dalla fortuna.


Nonostante il vero governatore sarebbe stato il Re di Graycastle mentre lui sarebbe stato Re solo di nome, la Famiglia Quinn avrebbe raggiunto l’apice per i nobili, ossia diventare la Famiglia Reale un paese!


Aveva disubbidito agli insegnamenti dei suoi predecessori, ma aveva anche reso possibile per la sua famiglia raggiungere una nuova vetta.


In uno stato d’animo così complicato, il vecchio Conte non poté fare a meno di chiedere: “Va davvero bene che... lasci mia figlia prendere parte in questa battaglia?”


“Naturalmente, forse non lo sapete, ma Andrea non è più una nobile signorina incapace di uscire senza la vostra protezione. Adesso è una eccezionale strega combattente e lancerà il primo colpo all’assedio.” Hill sorrise. “Per favore, preparate il vostro discorso prima dell’attacco finale. Non per le guerriere Straordinarie o i Ratti, ma per le persone che ci hanno accompagnato fin qui. Di’ loro che sta per arrivare una nuova era per il Regno dell’Alba.”


Andrea era in piedi sul piano più alto del campanile e osservava il Palazzo nel vento.


Questo era l’unico posto nella città interna da dove poteva sorvegliare le mura di pietra del Palazzo Reale, nonostante fosse a circa seicento metri di distanza. Da lontano, sembrava che potesse contenere il maestoso Palazzo in un abbraccio e le persone al suo interno erano come piccole formiche.


Per il Distretto del Castello, questa era una distanza sicura. Neanche una catapulta pesante poteva minacciare le mura di pietra.


Da qui, avrebbe aperto un varco per le Streghe della Punizione Divina.


Proprio allora, vide una fiamma rossa volare in sù dalla Strada dell’Alba, era il segno che indicava l’inizio della battaglia.


Tirò fuori il fucile a otturatore girevole che era stato appositamente creato dalla Signorina Anna, caricò i dieci proiettili, aprì le lenti e sollevò l’arma.


Vide un cavaliere completamente armato.


Andrea fece un profondo respiro e iniziò a controllare il potere magico nel suo corpo. Era una sensazione meravigliosa. Il potere magico sembrava trasformarsi in un paio di mani delicate che le tenevano delicatamente le braccia, i gomiti e le dita. In questo abbraccio, sentì come se fosse entrata in uno stato mistico, dura come la roccia e leggera come una piuma.


La prima rendeva indisturbabile l’arma nelle sue mani, mentre l’altra la rendeva parte del vento, ondeggiando delicatamente con la brezza che le accarezzava le guance. Quando i due si combinarono in uno solo, Andrea premette il grilletto...


Con un grande ruggito e tanto calore, il proiettile rotante ad alta velocità volò fuori dalla canna piombando verso le mura di pietra!


<em>Aris</em>


<em> </em>


<em> </em>


[su_service title="Erialis" icon="icon: comment" size="16"]<em>È iniziata la guerra civile tra la Famiglia Quinn e la Famiglia Reale dei Moya! Horford Quinn gode del supporto di Graycastle, e non è di certo cosa da poco! La battaglia è appena iniziata, eppure ho la sensazione che sarà un massacro a senso unico...</em>[/su_service]
                                


                                



