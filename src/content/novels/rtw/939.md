---
title: Capitolo 939- Andrea il Cecchino
pubDate: 2025-08-07T11:37:51.044Z
tags:
    - rtw
---






Senza neanche preoccuparsi di controllare l’esito, Andrea puntò l’obiettivo verso il prossimo bersaglio.


Il potere magico consumato nei tiri precisi variava con la difficoltà del tiro. Più il bersaglio era difficile da colpire e più potere magico doveva consumare.


Ciò significava che il suo potere magico, che sarebbe bastato per tirare frecce o pietre per due o quattro ore, si sarebbe esaurito in circa otto minuti tirando da quella distanza.


Doveva sparare più proiettili che poteva.


La sua abilità rispose al suo volere.


Andrea sentiva che stava danzando invece che sparando. La regolazione dell’arma, l’alzarsi e l’abbassarsi del suo braccio e ogni movimento del suo corpo sembrava integrarsi in armonia con il mondo.


Sparando ad ogni respiro, Andrea finì subito i dieci proiettili e cambiò la ricarica. L’intero processo era stato svolto in modo estremamente fluido, come se fosse uno spettacolo ben preparato.


Ad ogni modo, per le persone sopra alle mura, non era tutto così facile.


La Morte stava volando a gran velocità verso l’esercito di Appen, mentre loro ne erano completamente inconsapevoli.


Il cavaliere che stava ordinando ai mercenari di regolare le balestre divenne la prima vittima.


Il raggio d’azione di queste balestre era di circa centoventi metri e le frecce in ghisa potevano facilmente penetrare i grandi scudi e le armature dei cavalieri entro i trenta metri. Nei casi di attacchi normali, quest’arma poteva essere considerata la migliore per difendere il Palazzo.


Per resistere ai mostruosi soldati dalla forza sovrumana, Appen aveva ordinato loro di spostare sulle mura tutto quello che aveva nel magazzino. In totale otto balestre erano state piazzate sul tratto di mura che era rivolto verso la Strada dell’Alba. Considerando che la larghezza della strada era limitata, non importava quanto fosse stato forte l’invasore, avrebbe comunque trovato difficoltà nell’evitare i colpi delle balestre.


I mercenari sentirono un ovattato e videro il cavaliere che stava dando ordini cadere silenziosamente sul terreno con il petto abbassato.


“Ci stanno attaccando!” Immediatamente arrivò l’allarme dalla cima delle mura.


Sguainarono le spade senza però riuscire a capire da dove era arrivato l’attacco.


Seguirono il secondo attacco, poi il terzo...


La Morte sollevava la sua Falce ancora e ancora. Le guardie cadevano di continuo, mentre il nemico non compariva. Un’inspiegabile paura li sopraffece. La morte non era cosa nuova per queste persone che da tutta la vita erano state abituate a combattere, ma il non poter fare niente se non attendere di morire era un’altra storia.


Specialmente per alcuni mercenari che avevano confidenza nelle loro abilità.


Scoprirono che le abilità per cui si erano allenati duramente erano completamente inutili e il nemico non dava loro neanche l’occasione di contrattaccare. Servi impacciati o cavalieri esperti non erano diversi di fronte ad un attacco inaspettato. Nella battaglia di Hermes erano almeno riusciti a vedere i loro nemici, ma stavolta stavano solamente aspettando la chiamata della Morte.


Dopo neanche un minuto, oltre venti persone erano state uccise sul tratto di mura. Sentendo i dolorosi gemiti dei feriti, la maggior parte delle persone stavano per collassare.


“Cercate un riparo, c’è una strega nelle vicinanze!”


Proprio in quel momento, il comando del Cavaliere Comandante li risvegliò in qualche modo. “Se ci nascondiamo dietro ai merli o a grandi tronchi possiamo ripararci dall’attacco! Tirate fuori le Frecce della Punizione Divina e tirate in ogni direzione possibile per costringere questa dannata strega ad uscire allo scoperto!”


Anche Andrea notò il cambiamento sulle mura di pietra.


Un cavaliere che indossava un’armatura bordata d’oro sembrava che stesse comandando le loro azioni. Le guardie si avvicinavano a lui e si nascondevano dietro a vari ostacoli mentre tiravano frecce a caso. Alcuni di loro lanciavano addirittura le frecce con le mani. La loro intenzione era ovvia.


Le azioni del nemico non erano affatto una minaccia per lei. Tuttavia, se non riusciva a distruggerli completamente, sarebbero stati d’intralcio nell’assedio per le Streghe della Punizione Divina.


Dal campanile, la posizione del Comandante era un punto cieco. Poteva vagamente vedere il suo braccio fuori dai merli e una piccola parte del suo elmo.


Normalmente sarebbe stato impossibile per lei colpire un bersaglio del genere; tuttavia, dopo aver visto lo spettacolo di cannoni del Primo Esercito, le era venuta in mente un’idea diversa.


Andrea attinse costantemente al potere magico per riempire le sue braccia. Spinta da mani invisibili, il fucile nelle sue mani si alzò fino a puntare verso il cielo.


Quando la familiare sensazione di armonia comparve nuovamente, premette il grilletto senza alcuna esitazione.


In quel momento, Andrea sentì come se avesse visto la traiettoria del proiettile. Era stato sparato in alto nel cielo ma non aveva perso velocità dopo aver superato l’apice. Al contrario, si era tuffato verso il bersaglio con forza crescente. Nonostante la distanza tra i due era di circa seicento metri, aveva percorso in aria una distanza più lunga, per cui il tempo per questo proiettile era più lungo rispetto a quelli che aveva sparato precedentemente.


Poi abbassò la canna, mirò all’elmo del cavaliere e sparò. Il secondo proiettile arrivò prima e colpì con precisione il bordo del merlo. I mattoni schizzarono e il proiettile deformato roteò per colpire la parte superiore dell’elmo facendolo andare via. L’enorme impatto fece perdere l’equilibrio al cavaliere che cadde in avanti mettendo in mostra il suo morbido collo.


Nello stesso istante, il primo proiettile arrivò e, come previsto, attraverso la sua pelle fratturando la sua cervicale in più parti. Il Cavaliere Comandante non ebbe tempo per reagire. Sentì soltanto un suono ovattato dietro alla testa, un brivido sul suo collo e perse conoscenza.


Questo colpo aveva quasi consumato tutto il restante potere magico di Andrea. Una forte sensazione di vertigini la sopraffece e l’effetto causato dall’eccessivo consumo le fece tremare le mani. Ebbe addirittura difficoltà nel tenere in mano il fucile.


Tuttavia, la caduta del Cavaliere Comandante fu anche l’ultima goccia per i mercenari. La linea difensiva delle mura di pietra crollò immediatamente. Tutti si voltarono e corsero verso le scale, con il timore di diventare il prossimo bersaglio della Morte. Nessuno fece più caso ai grandi tronchi, all’olio bollente e alle balestre. E questo cambiamento fu notato dalle Streghe della Punizione Divina.


<em>Wooooo!!</em>


Il corno per l’attacco risuonò.


Elena, che era nella squadra d’assalto, andò per prima. Oltre agli strumenti che usava di solito, aveva portato un fascio di corda in canapa.


Non appena si avvicinò ai piedi delle mura, lanciò la corda. In cima aveva legato stretto un gancio squadrato.


Un momento dopo, ci furono diversi “cavi sospesi” disponibili per scalare le mura. Le mura di pietra erano alte circa cinque metri e per le persone comuni erano difficili da superare, ma agli occhi delle Streghe della Punizione Divina, era come un recinto che potevano direttamente scavalcare. Usando la corda in canapa, Elena si arrampicò disinvolta sulla cima delle mura per scoprire che il Distretto del Castello era in un caos totale.


Le squadre di sorveglianza e di supporto preparate da Appen non avevano fatto il loro lavoro. Proprio quando le guardie sulla mura erano state sconfitte, le truppe del Conte Luoxi aveva subito sguainato le spade contro le truppe del Regno dell’Alba. Le guardie sulla mura volevano fuggire al più presto possibile, quindi i tre gruppi crearono un caos sul momento.


Elena arricciò le labbra, sguainò l’enorme spada che portava sulla schiena e balzò oltre le mura di pietra.


Nessuno poteva resistere ai suoi colpi frontali. Chiunque si trovasse nel raggio dell’enorme spada veniva severamente ferito o ucciso. Solo con la sua forza, creò un percorso nella folla.


Con l’entrata delle Streghe della Punizione Divina nella battaglia, lo scontro fu completamente a favore del Conte Quinn.


<em>Aris</em>


<em> </em>


[su_service title="Erialis" icon="icon: comment" size="16"]<em>Come dice il proverbio, chi semina raccoglie. Il precipitoso e immaturo Re Appen si ritrova ora ad affrontare un intero esercito di streghe! Riuscirà a difendersi e salvarsi in qualche modo?</em>[/su_service]
                                


                                



