---
title: Capitolo 94- Non servono motivi per la distruzione
pubDate: 2025-08-07T11:37:50.885Z
tags:
    - rtw
---


Manca davvero poco  al capitolo 100 e vi ricordo che per festeggiare l'evento abbiamo deciso il 2 di regalarvi diverse chicche, nel frattempo vi invitiamo a votare la locandina che proprio il 2 marzo inseriremo nel sito. Come ben sapete le locandine ufficiali sono 4 per cui votate e scegliete cliccando https://www.facebook.com/novelleleggere/posts/2036336659714263  Qui 


Direi che per oggi è tutto e vi ricordo che sostenendo la novel avrete un capitolo in più e per sostenerla  basta donare 7 euro cliccando https://www.paypal.me/Dalila90  QUI


by Erialis


Anche la produzione dell’artiglieria procedeva con un buon ritmo, la fabbricazione della seconda serie di cannoni era già arrivata alla fase di foratura, mentre per la terza serie si stavano ancora mettendo insieme i materiali.


Con un po’ di fortuna, Roland avrebbe avuto un magnifico schieramento di quattro cannoni da 12 libbre entro un mese. Non c’erano dubbi sulla sua superiorità in termini di potenza di fuoco, ma il problema ora era come avrebbe fatto a trasformare quel vantaggio in una situazione vincente, e a questo Roland si stava ancora sforzando di trovare una risposta.


Prima di arrivare in quel mondo, non faceva altro che lavorare in modo meccanico e, come la maggior parte delle altre persone del suo mondo, la sua comprensione della guerra derivava solo dalla storia, dai film e dai giochi. Se si fosse trattato di una battaglia all’arma bianca, avrebbe potuto affidare il comando a Carter e Ascia d'Acciaio. Ma questa battaglia non era come le altre che quei due avevano già combattuto, non c’era nessuno che potesse capire quelle nuove armi da fuoco meglio di lui stesso.


Stando così le cose, poté solo raccogliere le conoscenze che avevano loro ed elaborare un piano basato su di esse e sulle sue conoscenze da uomo moderno.


Per assicurarsi la vittoria, Roland fece viaggiare Fulmine ogni giorno tra Città di Confine e Fortezza Longsong. Da una parte per osservare le condizioni della strada, dall’altra perché aveva bisogno di calcolare accuratamente la distanza. Roland credeva che la vittoria in guerra fosse basata su fondamenta fatte di informazioni e calcoli precedentemente raccolti. Che fosse sviluppo tattico o deduzione di ogni fase della battaglia, ottenere la vittoria era un fatto inscindibilmente legato a quei due fattori.


Roland prese ancora una volta i tubi di ferro da un metro e le corde di canapa da cento metri che aveva fatto per determinare la portata dei suoi cannoni. Poi andò nella zona di prova dell’artiglieria a ovest di Città di Confine e le usò per misurare una lunghezza di un chilometro. Poi fece volare Fulmine su quel tratto in modo che ci mettesse sempre lo stesso tempo a percorrerlo.


Quando lei ebbe capito esattamente quanta magia utilizzare, Roland iniziò a misurare la distanza tra Fortezza Longsong e Città di Confine. Usando una meridiana per calcolare il tempo necessario per andata e ritorno, stimò che la distanza tra i due luoghi era circa di cinquantacinque chilometri.


Certo, questa era la distanza in linea d’aria tra due punti. Infatti, viaggiando via terra, bisognava fare due grandi deviazioni per evitare di attraversare le colline alla base della Catena Montuosa Invalicabile. Quindi, nel caso il duca avesse deciso di attaccare via terra, avrebbe avuto bisogno di almeno tre giorni per raggiungere Città di Confine.


Con Fulmine come Scout, Roland sarebbe sempre stato in grado di avere una chiara idea di dove si trovasse il nemico e su cosa fare.


Nel raggio di due chilometri a ovest di Città di Confine, aveva inserito varie bandiere segnaletiche per segnalare la distanza, così che, se il nemico fosse entrato in quell’area, l’artiglieria avrebbe potuto velocemente aggiustare l’angolo di tiro senza necessità di sparare un tiro di prova.


A quel punto si stava iniziando a preoccupare di cosa avrebbe fatto se dall’altra parte non avessero iniziato ad attaccare.


In quel momento sentì bussare alla porta.


Usignolo, che era stata per tutto il tempo sdraiata sul divano masticando pesce essiccato, scomparve. Vedendo ciò, Roland tossì due volte e disse: “Avanti.”


La porta si aprì ed entrò Barov. “Sua Altezza, un membro dell’aristocrazia di Fortezza Longsong vuole vedervi.”


“Chi?” chiese Roland, solo per poi chiedere di nuovo direttamente: “Hanno mandato di nuovo un ambasciatore?”


“No, non l’ambasciatore.” Barov scosse la testa, “È uno dei nobili scappati prima dell’inizio dei Mesi dei Demoni, il barone Cornelius, che è tornato ora.”


Roland dovette riflettere un momento prima di ricordarsi che in effetti c’erano alcuni nobili che vivevano a Città di Confine ed erano fuggiti alla fortezza. E ora osano tornare indietro? Tornano subito, appena inizia la primavera. Non hanno rispetto per la legge reale? “Perché vuole vedermi?”


“Durante la costruzione delle mura, la sua casa è stata demolita,” disse Barov, “Se non vuole riceverlo, posso mandarlo via.”


Roland fu tentato di accettare quell’offerta, ma poi cambiò idea: “Fai attendere il barone nel salotto.”


Forse, attraverso di lui, Roland avrebbe potuto mettere un po’ di pressione su Fortezza Longsong, o almeno gli sarebbe piaciuto che questo accadesse.


Dopo essersi gingillato per circa mezz’ora, Roland entrò con calma nel salotto. Dopo essere arrivato, vide un uomo dalla pancia molto tonda che aspettava impazientemente accanto al lungo tavolo. Mentre l’uomo camminava avanti e indietro senza sosta, gli strati di ciccia in più sulla sua faccia ballonzolavano ad ogni passo che faceva. Quando vide che Sua Altezza era finalmente arrivato, il barone smise di camminare e, riluttante, salutò seguendo la procedura reale.


“Siediti,” Roland andò al tavolo e si sedette al suo posto. Secondo le sue abitudini, anche se non era ora di cena, avrebbe fatto preparare alla cucina almeno un dessert, ma quel giorno non fece nemmeno portare del tè.


“Sua Altezza, Principe”, mormorò Cornelius, e iniziò a parlare ancora prima di sedersi: “Come ha potuto permettere a quello stupido tagliapietre di disfare la mia casa? Era ancora una buona casa. Sul parapetto, il legno usato per le architravi era della migliore qualità. Quando la feci costruire, dovetti spendere più di cento…no, centocinquanta ori reali!” Mentre parlava gesticolava animatamente con le mani.


Centocinquanta, a sentirlo Roland dovette concentrarsi molto per sopprimere una risata. Se ci fosse stato ancora il principe di prima, a giudicare dai ricordi, forse ci avrebbe creduto. Ma ora…“Intendi la casa situata più a ovest?”


“Beh,” disse Cornelius mentre annuiva, “Era una grande villa, seconda solo a quella del barone Simon.”


“È così un peccato che si trovasse troppo vicina alle mura, e ostacolasse il passaggio dei miei uomini,” disse Roland, poi fece una breve pausa e continuò, “ma il Municipio aveva già deciso il compenso.”


“Quanto…?”


Roland distese due dita, “Venti ori reali.”


“Ma è troppo poco! Sua Altezza Reale…” gridò Cornelius, sputando saliva dappertutto. Alla fine si calmò. Poi tirò fuori il suo fazzoletto e si asciugò il sudore dalla fronte. “Bene, venti, venti ori reali, dove devo andare a prenderli?”


“Prenderli?” Roland fece una faccia perplessa. “Il denaro è già stato consegnato al proprietario della casa.”


“Cosa? Aspettate un attimo… Sono io il proprietario della villa!”


“Non sei tu. È Blair, il capitano della mia seconda milizia.”


“E chi sarebbe?” Il barone disse di nuovo a voce alta, “Sua Altezza, si sta sbagliando, sono io il proprietario della villa!”


“Ma non ti ho visto durante l’inverno,” Roland alzò un sopracciglio, “Quindi come è possibile che quella casa sia tua?”


“Certo che non ero lì! Sono andato alla Fortezza Longsong. Chi resterebbe in questo posto abbandonato da Dio, questo posto è buono solo come terreno di caccia per le bestie demoniache!”


“Quindi vuoi dire che sei fuggito perché temi le bestie demoniache. E hai ancora il coraggio di definirti un Signore?”, chiese Roland.


“Io, ecco…” il barone rimase scioccato e non seppe come replicare.


“Guardie,” Roland batté le mani, e subito due guardie entrarono nel salotto, mettendosi ai lati di Cornelius.


“Siamo nel salone del Palazzo, cosa intendete con questo!?”


“È molto semplice, ora tu hai due opzioni” Roland si alzò dalla sedia, congelando Cornelius con lo sguardo “Primo, ammetti che ti sei sbagliato, che quella casa non ti appartiene. E allora potrò guardare a quello che è appena successo come a nulla più che una farsa. La tua seconda possibilità è ammettere che durante i Mesi dei Demoni hai tradito il tuo Signore, fuggendo dalla battaglia senza il permesso del tuo Signore, scappando vergognosamente a Fortezza Longsong. Se scegli questa opzione, ti metterò in prigione per diserzione, e lì aspetterai il giorno della tua impiccagione. Cosa scegli?”


Il sudore non smetteva di scendere dalla fronte di Cornelius, che deglutì in preda alla paura, ed esitò per un momento prima di dire, con voce tremante: “Sua Altezza, io… io mi sono sbagliato, non era casa mia.”


“Quindi si è trattato solo di un malinteso,” Roland fece spallucce, poi disse alle guardie: “Fate strada al barone.”


Quando Cornelius fu quasi uscito dalla porta, il principe lo fermò ancora una volta: “Giusto, quando  torni con la tua nave alla Fortezza Longsong, puoi per favore portare un messaggio da parte mia? Dì a quelli…beh, quelli con cui ci potrebbero essere le stesse incomprensioni, che nel caso non vogliano optare per la seconda scelta, non c’è bisogno che sprechino il loro tempo venendo a Città di Confine.


“Come desidera, Sua Altezza”, disse Cornelius con un sorriso forzato, mentre lasciava la stanza. Ma nel momento in cui si girò, Roland vide che digrignava i denti.


Così dovrei aver provocato un’agitazione abbastanza grande dentro Fortezza Longsong, no?, pensò Roland.




Merges
                                


                                



