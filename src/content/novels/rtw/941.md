---
title: Capitolo 941: Mettendo a nudo la sua Anima
pubDate: 2025-08-07T11:30:06.876Z
tags:
    - rtw
---






Appen si bloccò improvvisamente.


In altre parole, l’incidente di qualche anno fa era una bugia creata appositamente dal Conte Quinn per insabbiare il fatto che sua figlia fosse diventata una strega?


Andrea era una delle Cadute demoniache da sempre…


Non lo aveva mai saputo…


Ma rimaneva il fatto che quelle che avevano assassinato suo padre e portato distruzione nel suo Regno erano effettivamente delle streghe. Se non fosse per le loro inimmaginabili abilità, la situazione attuale sarebbe totalmente diversa.


Il suo desiderio di vendicare suo padre… era sbagliato?


I due pensieri si stavano scontrando nella mente di Appen, arrecandogli un mal di testa insopportabile.


“Il vostro dominio finisce ora.” Il Conte Quinn si fece avanti. “Il Regno dell’Alba non deve continuare ad agire secondo il vostro volere, a qualunque costo. Le streghe riceveranno il loro meritato riconoscimento e otterranno lo status e gli stessi diritti delle persone comuni. Saranno in grado di camminare liberamente per le strade, occupare cariche pubbliche, rivendicare le eredità dalle loro famiglie, e persino governare questo Regno.” Rimase in silenzio per un momento e guardò verso Andrea. “Quanto a te”


“Cosa, intendete uccidere un membro della Famiglia Reale?” Appen guardò verso di lui con un feroce sguardo torvo. “Avete dimenticato il vostro giuramento verso i vostri antenati? Avete dimenticato il nome della mia famiglia?! Rispondetemi, Horford Quinn!”


Il suo brusco interrogatorio fece indietreggiare tutti i presenti di un passo dalla paura, tutti tranne Andrea e le Streghe della Punizione Divina.


“Io sono un discendente diretto della Casata Reale dei Moya ed unico e solo erede! Anche se non sono più un Re, porterete il titolo di Sterminatore di Re d’ora in avanti!” Gridò, “L’ordine del Regno dell’Alba sarà distrutto da voi e le grandi nobili famiglie non si fideranno mai più di voi!”


“Io non vi ucciderò,” sospirò Horford, “Se la mia famiglia non fosse in pericolo, non avrei mai scelto di comportarmi così. Ma dovete giurare di lasciare il Regno dell’Alba per sempre e di non farvi mai ritorno. In questo modo, potrete portare con voi chiunque vogliate e abbandonare Città del Re. L’unica alternativa è essere imprigionato da me nelle segrete del Castello, proprio come avete fatto voi al figlio primogenito della Famiglia Luoxi.”


“Questa decisione è sostenuta da tutte e tre le grandi famiglie?”


“La Famiglia Tokat non ha nessuna obiezione.” Il Conte Tokat si portò la mano al petto.


“Anche la Famiglia Luoxi è d’accordo.” Proseguì il Conte Luoxi.


“Noi non siamo senza cuore come te,” disse Oro Tokat, “Fortunatamente, il tuo ordine è arrivato di poco in ritardo, altrimenti…”


“Basta,” lo interruppe Otto, “Non dire altro.”


“Che gruppo di persone riguardose. Ma quando vi troverete di fronte alle enormi differenze nella forza, per quanto tempo riuscirete a mantenere un’amicizia così ridicola?” Appen fissò con freddezza i nobili nella sala e meditò per molto tempo prima di dire: “Scelgo la prima opzione.”


Non poteva lasciarsi imprigionare in un luogo in cui non avrebbe mai potuto rivedere la luce del sole. Fino a quando fosse rimasto in vita, sarebbe sempre rimasto un membro della nobiltà del Regno dell’Alba. Che fosse il Regno del Cuore di Lupo o il Regno dell’Eterno Inverno, sarebbe stato comunque trattato in base al suo status. Andarsene era preferibile all’essere tenuto in una gabbia. Ed era impossibile garantire che Horford o il Re di Graycastle non avrebbero mai commesso un errore. Dunque, quando sarebbe nata un’eventuale disputa, i nobili degli altri territori si sarebbero sicuramente ricordati della sua esistenza.


“Allora… vi prego di prestare giuramento.” Annuì il Conte Quinn.


Dopo che Appen Moya concluse il suo giuramento in nome degli antenati, la questione fu finalmente risolta. Ma solo Andrea notò che, quando le guardie scortarono il Re dell’Alba fuori dalla sala, Elena, che la stava sostenendo, aveva un sorriso freddo sul volto.


Mentre lasciava il Castello, all’improvviso, Otto chiamò Andrea alle sue spalle, “Andr… Signorina Quinn… grazie per avermi salvato la vita. Il Signor Hill mi ha detto in linea di massima che cosa è successo a Città di Neverwinter.”


Lei sorrise e chiese: “Perché sei così formale con la tua salvatrice e, una volta, amica d’infanzia?”


“No… stavo solo” Otto era rimasto un attimo di sasso, i suoi occhi rivelavano una sorta di espressione felice.


“Allora chiamala sorella maggiore!” Oro si fece avanti ed afferrò il suo collo. “Non dimenticare chi tra noi quattro fosse il capo a quei tempi, a meno che, ovviamente, tu non voglia prendere il suo posto!”


“Oro!” Otto diede una gomitata sul petto di quest’ultimo.


“Ehmm, bene, stavo solo scherzando perché eri troppo teso…” Oro si comportò come se fosse stato ferito. “Ѐ passato così tanto tempo dall’ultima volta che ci siamo incontrati. Oggi, il Fiore del Bagliore è tornato tra noi, dobbiamo fare una bella riunione stanotte. Cosa ne dite del nostro solito vecchio posto?”


“La Taverna Corno d’Argento?” Andrea inarcò le sopracciglia. “Quel posto esiste ancora?”


“Dopo tutto, si tratta di un’impresa della Famiglia Luoxi. Non chiuderà così facilmente. Il gestore è del tutto incapace tuttavia.”


"Hey"


“Non ho problemi.”


“Allora è deciso. Lascerò voi due da soli per adesso. Ho un posto dove stare.” Oro fece un cenno con la mano.


“An, Andrea…” Otto fece un respiro profondo. “Voglio parlarti in privato.”


Anche se non sapeva perché il suo vecchio amico era disposto a lasciar perdere una tale chance di raggiungere Andrea, per lui si trattava di un’opportunità estremamente rara.


Non voleva più prendere in prestito le parole di Oro per dirle che le era mancata. E poteva sentire la differenza nell’atteggiamento di Andrea dall’ultima volta che si erano incontrati a Neverwinter. Anche se sembrava ancora in contrasto con la sua identità di Signora della Famiglia Quinn, perlomeno non trattava i suoi amici d’infanzia come estranei. Questo era evidente dal modo in cui aveva sorriso prima.


“…” Andrea pensò per un momento e poi annuì. “Andiamo in cortile.”


Otto sentì il battito del suo cuore accelerare all’improvviso.


La persona che le stava vicino non li seguì, così loro due, uno dietro l’altra, entrarono nel cortile.


“Stai… bene?” Osservando la schiena della strega, che stava tremando mentre camminava, Otto voleva ma non osava aiutarla. Questo tipo di gesti erano stati così comuni quando erano bambini.


“Si tratta solo di un effetto collaterale dell’uso eccessivo del potere magico, non è realmente nocivo per il corpo. In realtà, dobbiamo tutte sopportarlo per migliorare la capacità magica. Tornerò normale in due giorni quindi non preoccuparti,” disse Andrea mentre alzava le braccia, “Siamo solo noi due adesso, di che cosa ti piacerebbe parlare?”


Otto si morse le labbra. “Ricordi ancora che cosa ti dissi a Città di Neverwinter? Che Oro si sarebbe recato alla tua tomba ogni anno lasciandovi dei fiori…”


“Me lo ricordo.”


“In realtà, c’è un’altra cosa che non ti ho detto…” Fece un respiro profondo. “Anche io ho fatto la stessa cosa ogni anno perché non riuscivo a dimenticarti. Tornando al cortile, quando ti ho sentito dire ‘Sono qui’, non riesco quasi a descrivere la sensazione di gioia che ho provato nel mio cuore. In quel momento, ho deciso che te lo avrei dovuto dire a qualsiasi costo. Andrea, puoi restare qui?”


Andrea non sembrava sorpresa. Sorrise e basta per poi dire: “Grazie, ma sei arrivato troppo tardi.”


“Cosa intendi con troppo tardi…”


“Ho già qualcuno a cui voglio sempre stare vicino, perciò… Non starò a Città del Bagliore.” Replicò con serietà e in maniera veloce e delicata, “Se me lo avessi chiesto dieci anni fa, forse avrei acconsentito.”


Il cuore di Otto sprofondò. “Si tratta di Sua Maestà Roland? Se ti riferisci a lui, allora è una scelta decisamente migliore rispetto a me…”


“Non competerei mai contro Usignolo,” lo interruppe Andrea, “Sono la sua alleata più fidata.”


"Huh?"


“Um, no, non importa…” Tossì due volte. “Beh, non è come pensi. Otto, le streghe non posso continuare la stirpe e di fatto, non voglio essere limitata dalle regole della nobiltà. Dieci anni sono un sacco di tempo. Non sono più il Fiore del Bagliore che conoscevi. È meglio così, capisci?”


Otto aprì la bocca e stava quasi per dire: “<em>Sono disposto ad abbandonare tutto ciò che è legato alla nobiltà</em>”, ma ci fu una forza invisibile che lo fermò prima che lo potesse fare.


Non era più un bambino capriccioso, che poteva semplicemente evitare di prendersi qualsiasi responsabilità.


Sarebbe stata la più grande delusione per suo padre e sua sorella Belinda.


Alla fine, Otto riuscì solamente a guardare la schiena di Andrea scomparire attraverso l’entrata del cortile.


<em>Haru</em>






<span data-sheets-value="{&quot;1&quot;:2,&quot;2&quot;:&quot;[su_service title=\&quot;Erialis\&quot; icon=\&quot;icon: comment\&quot; size=\&quot;16\&quot;]&quot;}" data-sheets-userformat="{&quot;2&quot;:513,&quot;3&quot;:{&quot;1&quot;:0},&quot;12&quot;:0}">[su_service title="Erialis" icon="icon: comment" size="16"]  <em>Ciao a tutti ormai siamo in piena settimana di Ferragosto e a tal proposito il nostro staff va in vacanza, ma non preoccupatevi non resterete senza capitoli...o almeno ci proveremo per questo per evitare di lasciarvi sul momento saliente della storia abbiamo deciso oggi di pubblicare tutti e 7 i capitoli insieme. Per cui potrete leggerveli uno al giorno, se ce la farete, io sono il tipo di lettore che divoro tutto per cui non riuscirei a farlo e voi che tipo di lettori siete? Riuscirete a resistere? fateci sapere ^_^ Buon Ferragosto a tutti</em></span>


<span data-sheets-value="{&quot;1&quot;:2,&quot;2&quot;:&quot;[su_service title=\&quot;Erialis\&quot; icon=\&quot;icon: comment\&quot; size=\&quot;16\&quot;]&quot;}" data-sheets-userformat="{&quot;2&quot;:513,&quot;3&quot;:{&quot;1&quot;:0},&quot;12&quot;:0}">[/su_service]</span>
                                


                                



