---
title: Capitolo 943: La Diffusione della Fiamma Nera
pubDate: 2025-08-07T11:30:06.876Z
tags:
    - rtw
---






"Tutto chiaro?"


Chiese Elena mentre guardava Zooey, che camminava lungo il ponte.


"Sì, ci è voluto del tempo." Zooey si asciugò il sangue fresco dal viso. "Fortunatamente ora è tutto chiarito."


"Che faremo dopo?" chiese Betty scollando le spalle: "Scrivere un rapporto a Sua Maestà Roland?"


"Fallo fare a Elena. Non sono brava con le sintesi. Dopotutto, Sua Maestà non li prende molto sul serio. Ci ha solo detto di mantenere la situazione stabile usando tutti i mezzi necessari. Descrivi solo Appen come un uomo che ha posto resistenza dinnanzi al cambiamento e che era pieno di cattive intenzioni. Una persona del genere è meglio morta."


"È vero," disse Betty come se stesse pensando la stessa cosa. "Se non avesse avuto cattive intenzioni, perché avrebbe scelto una città confinante con il Regno dell'Alba?"


"Sua Maestà potrebbe non prenderlo sul serio, ma noi non possiamo fare la stessa cosa." Disse Elena schiarendosi la voce. "Scriverò tutto nei minimi dettagli: la causa, l'effetto e le basi dell'analisi, incluso quello che hai appena detto, proprio come il resoconto di una riunione al Comune."


"Scommetto che vuoi avere soltanto i complimenti di Sua Maestà per ottenere qualche altra visita al Mondo dei Sogni." disse Zooey alzando gli occhi al cielo.


"Co-Cosa stai dicendo!"


"Davvero? Perché non ci ho pensato..." Betty guardò Elena eccitata. "Mi insegni a scrivere un resoconto ufficiale?"


"Um... Fammi vedere." Elena fece dei colpetti di tosse. "Finiamo prima il lavoro."


"Giusto." Zooey si tolse dal viso l'espressione beffarda. "Ma non scrivere nel resoconto quello che abbiamo appena detto."


"Lo so." Elena guardò dall'altro lato del ponte e fece segno ad alcuni uomini in nero. "Venite qui."


Il capo, sostenuto da altri due uomini, si avvicinò alle streghe e si inchinò. "Lady Oracolo, cosa posso fare per Lei?"


"Visto che eri disposto a seguirmi fin qui, presumo che sei già pronto, giusto?" chiese Elena in tono serio.


L'anziano uomo altri non era che il fondatore di "Denaro Sporco", il famoso mercante di Città del Bagliore, Banach Lothar. Sebbene le Streghe della Punizione Divina fossero impareggiabili in termini di abilità di combattimento, avevano comunque bisogno dell'aiuto delle persone comuni per missioni come l'intercettazione di Appen in mare e l'assicurarsi che la sua morte non potesse essere associata a Graycastle.


Per una persona comune, il regicidio era un crimine inimmaginabile, soprattutto se poneva fine all'intera linea di sangue reale. Per quanto ridicolo fosse, persino la ricchezza (non importava quanto fosse grande) non poteva competere con la venerazione della discendenza che era mostrato dalle tremanti spalle di Banach. Tuttavia, era comunque riuscito a fare una mossa, mostrando chiaramente la sua ambizione.


"Si... Sono qui per servirla."


"Stai sereno." disse Elena battendo una pacca sulla sua spalla con aria soddisfatta. "Agli occhi delle divinità, le identità delle persone comuni sono insignificanti. Qual è il problema più grande per un Re? Non è altro che il titolo. Dimmi, cosa hai programmato di fare dopo?"


Banach si rilassò un po'. "Rispetto ai tre piani, sono a favore del primo. Penso che il metodo più sicuro sia farlo sembrare un naufrago. Ogni anno, in questo periodo, decine di navi affondano per diversi motivi: temporali, tsunami, arenamento, ecc. Inoltre, sul mare, lungo il confine, è previsto un temporale nei due giorni successivi. Dobbiamo solo portare la nave più a fondo nel mare e scavare una grossa buca. Nessuno saprà mai quello che è realmente successo."


Rimase senza fiato e aggiunse: "Per quanto riguarda l'idea di un attacco di pirati o di una vendetta fra nobili, credo che non siano proprio delle brutte idee. Sebbene potremmo dirottare il sospetto su alcuni determinati obiettivi, dopotutto le false notizie non saranno oggetto di indagine. Anche se le persone fallissero nel trovare una traccia, i nobili potrebbero accusarsi da soli."


"Quindi, per il naufragio, riusciresti a far sparire tutti gli indizi?" chiese Zooey freddamente.


"Si, mia Signora," rispose Banach determinato. "Anche i marinai che ho portato con me spariranno con la nave. Sono i guerrieri silenziosi raggruppati da Denaro Sporco per ripulire le cose. Non c'è modo che le informazioni vengano a galla."


"Guerrieri silenziosi?" Elena guardò i due servi dietro di lui. "Sono quei due?"


"Si. Non possono sentire né parlare e, per essere comandati, hanno bisogno di gesti specifici. È per questo che vengono chiamati guerrieri silenziosi."


"Devono aver pagato un grosso prezzo..." Elena sapeva quanto fosse fastidioso addestrare un sordomuto. Nel migliore dei casi, la possibilità di successo era solo di uno su dieci, dato che gli uomini erano in buone condizioni. Ma come aveva fatto una Camera di Commercio sotterranea a trovare così tanti sordomuti in buone condizioni? Forse avevano selezionato degli uomini sani e li avevano trasformati in sordomuti con l'aiuto della medicina.


Ovviamente, non si preoccupava di come gli uomini comuni trattavano altri uomini comuni. Anche durante il periodo dell'Unione, non avevano mai smesso di bullizzare gli uomini più deboli.


"Ho portato 50 guerrieri silenziosi con me, i quali seguono solo i miei ordini. Sono più che sufficienti per prendersi cura degli altri marinai. Questo piano è perfettamente sicuro." disse Banach inchinandosi.


"Va bene, fallo e basta." Elena guardò Zooey e Betty. "Ma ho un'altra cosa da farti fare."


Il vecchio uomo d'affari inghiottì rumorosamente. "Finché potrò, non mi risparmierò."


Se si fosse trattato solo di creare un "incidente" non avrebbe dovuto nasconderlo a Sua Maestà Roland, ma l'ordine successivo era di Pasha e non di Roland.


"È facile. 'Denaro Sporco' si è messo in contatto con il nuovo Re del Regno dell'Alba, Horford Quinn. Da un lato, la Camera di Commercio dovrà continuare a sostenerlo, dall'altro lato, sarà necessario inserire quanti più informatori possibili nel suo regime per osservare le mosse della Famiglia Quinn. Chiaro?"


"Ma...lui non è il tuo burattino?" chiese Banach confuso.


"Nel caso in cui ne avessi bisogno. Dopotutto, gli uomini comuni hanno una piccola e fragile determinazione. Quando arriverà il momento, chi ci può garantire che il burattino si comporterà in maniera leale come dovrebbe?" interruppe Elena. "Inoltre, non è affidabile far affidamento su una sola famiglia per governare il Regno dell'Alba. Spero che 'Denaro Sporco' possa farne parte."


Se una persona desiderosa di potere sarebbe rimasta estremamente estasiata da quella proposta, Banach invece non mostrò molta gioia. Chiese preoccupato: "Si tratta di un piano a lungo termine e sono in grado di eseguirlo, ma, come sapete, le mie condizioni fisiche..."


Elena prese due bottiglie e le consegnò al vecchio. "Prendile. Bevile quando non ti senti bene. Ma ricorda di non berle nell'arco dello stesso mese. Con altre sei bottiglie del genere, il tuo corpo avrà il giusto criterio per la modifica."


Gli occhi di Banach si riempirono di eccitazione. Ansiosamente, prese le bottiglie e le pose con delicatezza nelle tasche. Inchinandosi profondamente, disse eccitato: "Garantisco il successo della missione!"


"Buon lavoro. Quando avrai finito, ti trasformerò in un immortale." disse Elena piano.


<em>Framan</em>




                                


                                



