---
title: Capitolo 945- Il Nuovo Gruppo di Streghe (Parte II)
pubDate: 2025-08-07T11:37:51.045Z
tags:
    - rtw
---






Semplicemente parlando, l’abilità di Azima era in grado di rintracciare un oggetto tramite un suo pezzetto, ovvero, con un microelemento poteva rintracciare la posizione in cui ce ne era una sua grande quantità.


Per le streghe dell’Isola Dormiente, questa era senza dubbio un’abilità per la sopravvivenza. Ad esempio, con una goccia d’acqua fresca, Azima poteva condurre il gruppo ad una sorgente o un lago; oppure, dal seme di un frutto nelle feci di un animale, riusciva a stimare la posizione dell’albero e la dimensione.


Grazie al contributo che con la sua abilità aveva fatto per il gruppo, non poche streghe della Regione Orientale si erano riunite sotto la sua guida formando un loro piccolo gruppo.


Agli occhi di Roland, il Rintracciamento dell’Origine era senza dubbio una bussola per scoprire risorse naturali e aveva un campo di applicazione ancora più vasto rispetto alla Vista Magica di Sylvie.


La logica era semplice. Quando Sylvie guardava attraverso il terreno, il suo consumo di potere magico incrementava drasticamente riducendo di molto anche la sua percezione della distanza. Per distinguere letti minerari nell’area della Miniera del Versante Settentrionale era piuttosto competente, ma individuare vene minerarie profondamente interrate nel sottosuolo andava oltre la sua abilità. Inoltre, anche per le risorse presenti negli strati superiori, difficilmente riusciva a distinguere la loro categoria o scala. Riusciva a capire che c’era qualcosa sottoterra, ma non sapeva dire di preciso cosa.


Ma su questo aspetto, Azima non aveva niente da preoccuparsi. Non solo poteva individuare la posizione esatta di una determinata risorsa, ma riusciva anche a individuare chiaramente la dimensione della sua riserva. Se avesse combinato la sua abilità con quella di purificazione di Lucia, forse sarebbe stato possibile tracciare l’intera tavola periodica degli elementi sulla mappa di Graycastle.


Quando Roland aveva studiato geologia, quello che lo aveva impressionato di più era stata la variopinta mappa nazionale su cui erano state segnate tutte le risorse. Ora che Graycastle era stata unificata sotto la sua bandiera, doveva mirare ad ampliare le sue risorse di materiali grezzi in tutto il Regno, o anche verso il Regno dell’Alba, le Pianure Fertili e gli altri territori.


Anche se Azima non avesse l’intenzione di aiutarlo, non sarebbe stato un disastro per Neverwinter. Dopotutto, le risorse non sarebbero andate da nessuna parte. Con tempo a sufficienza, sarebbe riuscito a raggiungere il suo scopo.


Ma l’abilità di incantamento di Doris, era un altro discorso.


Poiché non disponeva di buoni mezzi per l’osservazione, le ricerche di Roland sul potere magico non potevano neanche iniziare; quindi per comprenderlo meglio, non aveva altra via se non le streghe.


L’Incantamento era un’abilità incredibile.


Nel suo taccuino, Wendy l’aveva descritta come l’abilità di attribuire potere magico ad un oggetto inanimato, riducendone l’usura e facendolo sembrare vivo.


Roland aveva dei dubbi sulla descrizione della sua abilità. Sapeva che era una credenza tipica delle streghe il fatto che gli oggetti inanimati non potessero avere attributi magici. Nella gran parte delle circostanze questa regola si era rivelata vera, con una sola eccezione: la Pietra Divina della Vendetta.


L’esperimento congiunto condotto da Isabella e Agatha aveva mostrato che la Pietra Divina possedeva effettivamente del potere magico, o meglio... aveva la capacità di assorbire potere magico; una caratteristica originariamente esclusiva dei Risvegliati. Quando Isabella aveva smussato la zona di disturbo dalla Pietra Divina, per pochi secondi era riuscita ad osservare residui estremamente sottili di potere magico sulla sua superficie. Durante l’intero processo, nessuno aveva iniettato potere magico al suo interno, per cui quei residui erano parte della Pietra Divina stessa.


In altre parole, diversamente da quello che aveva ipotizzato in precedenza, la Pietra Divina della Vendetta non racchiudeva un’alta densità di magia in grado di disabilitare altri poteri magici. Conteneva sì del potere magico, ma la quantità era estremamente ridotta. Per quanto riguarda il come riusciva a isolare gli effetti magici, doveva ancora essere scoperto. Una cosa di cui era certo, era che “il potere magico rifiutava gli oggetti inanimati” non era esattamente vero.


Considerando il fatto che una Pietra Divina poteva diventare un sasso comune dopo una modifica di Isabella, Agatha aveva fatto un’ipotesi audace: il potere magico della Pietra Divina della Vendetta continuava ad essere consumato, ma al tempo stesso assorbiva costantemente nuovo potere magico, proprio come le creature viventi, formando un circolo di potere magico. Come la sabbia di una spiaggia, che durante il giorno assorbe il calore dai raggi solari alzando la propria temperatura, per poi rilasciarlo durante la notte. Altrimenti non sarebbe stato possibile spiegare il perché Isabella poteva alterare completamente la natura di una Pietra Divina senza interferire con la sua struttura.


Agatha era anche convinta che Isabella avesse “ucciso” la Pietra Divina.


La descrizione di Wendy era stata chiaramente fatta basandosi sulla conclusione di Agatha.


Ma a Roland non importava. Era ancora dell’idea che la vena mineraria di Pietre Divine fosse effettivamente senza vita. La capacità di assorbire o emettere potere magico non era connessa al fatto che un oggetto fosse morto o vivo. La ragione per cui non riuscivano a spiegare la teoria su cui esso si basava, era dovuta al fatto che sapevano troppo poco; proprio come prima dell’invenzione del microscopio, l’umanità non sapeva nulla sul mondo microscopico.


Ai suoi occhi, l’incantamento era, per modo di dire, una “conversione a Pietra Divina”.


Naturalmente, indipendentemente dalla verità, gli effetti dell’abilità non potevano essere messi in discussione. In base ai test, essa aveva effetto su oggetti come Pietre Magiche, Sigilli, oggetti incantati, ecc… e rendeva il potere magico contenuto negli oggetti, in grado di rifornirsi autonomamente, creando appunto un circolo.


Ad esempio, quando un’asta di rame Alba I veniva riempita di potere magico, poteva generare elettricità per cinque giorni consecutivi, se Luna Misteriosa teneva Spada Spezzata, il tempo di funzionamento di Alba I poteva essere esteso a circa mezzo mese. Ma in qualunque modo, il potere magico attribuito all’asta era in continua dispersione, non sarebbe mai rimasto per sempre all’interno dell’oggetto incantato.


Questo significava che se anche il potere di Luna Misteriosa avesse raggiunto lo stesso livello di quello di Anna, avrebbe potuto alimentare nello stesso tempo solamente alcune Alba I in più. Questi avrebbero soddisfatto a malapena i bisogni di illuminazione delle fabbriche e il funzionamento delle attrezzature, un uso a larga scala era fuori discussione.


Mentre un’Alba I incantata da Doris avrebbe potuto assorbire la magia onnipresente per compensarne il consumo, mantenendo in questo modo i poli magnetici operativi. Nonostante la perdita e il guadagno di potere magico non sarebbe stato completamente equilibrato, avrebbe comunque rappresentato un notevole miglioramento nell’incantamento a breve termine.


Significava che Luna Misteriosa poteva essere alleggerita dall’incarico di manutenzione per la ricarica di energia e diventare una produttrice di energia.


Voleva anche dire che, oltre alle fabbriche, molti altri posti avrebbero potuto godere di un rifornimento stabile di elettricità.


Al tempo stesso, molte abilità di incantamento originariamente poco considerate, otterrebbero significato.


In più, Agatha e Isabella avrebbero ottenuto una pila di oggetti da testare simili alle Pietre Divine, che sarebbero state di grande aiuto nella loro ricerca sul potere magico.


Per quanto riguardava i problemi con l’incantamento, come ad esempio il fatto che ci voleva troppo tempo per ottenere effetti, la bassa efficienza, il circolo di potere magico che poteva essere interrotto dalle Pietre Divine, ecc… non erano niente in confronto all’abilità stessa.


Per cui Roland voleva a tutti i costi che una strega come lei potesse restare.


Dopo averci pensato, giunse alla conclusione che poteva soltanto tentare la strategia di indorare la pillola.


Dopotutto, nell’arte di tentare le persone, non aveva ancora trovato qualcuno più bravo di se stesso.


Riguardo all’ultima strega, l’ottantanovesima, Polso Magro, era proprio come il suo nome.


Era la figlia di un gioielliere ed aveva un talento nato nell’intaglio. Non solo aveva polsi sottili ma aveva tra le mani un’abilità eccezionale: riusciva ad intagliare complicati motivi anche sugli anelli. Dopo il suo risveglio, il suo dono era migliorato ancora di più. Non solo era diventata ancora più veloce, ma poteva fare intagli su qualsiasi materiale.


Ad un primo sguardo, anche Anna poteva facilmente fare ciò con il suo Fuoco Nero, ma lei era un genio che aveva passato due risvegli. Anche nell’Unione, lei poteva essere considerata una tra le migliori Streghe Superiori e certamente era ad un livello completamente diverso da Polso Magro.


Quello che a Roland interessava di Polso Magro, era che avrebbe potuto alleggerire il carico di lavoro di Anna. Inoltre, i praticanti di manifattura di precisione non sarebbero mai stati troppi. Sull’Isola Dormiente, sarebbe potuta essere soltanto una delle migliori artigiane nel raffinare gioielli per i nobili, ma a Neverwinter, avrebbe potuto spingere l’avanzamento della società insieme alle altre streghe.


<em>Aris</em>


<em> </em>


<em> </em>


[su_service title="Erialis" icon="icon: comment" size="16"]  CMT: <em>Roland non si lascerà mai scappare queste streghe dalle abilità così interessanti; ma queste saranno disposte a restare a Neverwinter? </em>[/su_service]
                                


                                



