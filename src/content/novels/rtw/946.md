---
title: Capitolo 946: La Questione del Salario
pubDate: 2025-08-07T11:30:06.877Z
tags:
    - rtw
---






Roland richiuse il quaderno e sospirò delicatamente.


L’arrivo di numerose streghe dall’Isola Dormiente avrebbe senza dubbio instillato infinita vitalità nell’industria di Neverwinter, tuttavia... si trovava di fronte ad alcuni problemi nodosi.


E quello più grande era il problema del salario.


Queste streghe appartenevano all’Incantesimo Dormiente ed erano sotto la guida di Tilly. Che accettassero di essere assunte o meno dipendeva totalmente da loro stesse. Anche se l’attitudine di Tilly verso di lui era migliorata di molto, Roland sapeva che non sarebbe mai riuscito a rimangiarsi la parola data e ad approfittare della sua connessione con Tilly per spronare le streghe.


Ovvero, la pianificazione del lavoro nel quaderno teneva conto solamente delle sue stesse intenzioni. Fino a che punto quelle intenzioni potessero realizzarsi, dipendeva anche dal numero di streghe disposte a gettarsi nella corrente della produzione.


Instillare slogan come “il lavoro è glorioso” o “il lavoro cambia il destino” avrebbe portato pochi effetti, eppure potenziare l’idea di “lottare per la propria casa” sarebbe stato ancora meno efficace. Dopotutto, per loro l’unico posto che potesse essere considerato come casa era l’Isola Dormiente.


Roland era convinto che chiunque avesse vissuto in questa città per un paio di anni se ne sarebbe innamorato, ma non era questo il caso: ovviamente, era del tutto comprensibile che un nuovo arrivato sarebbe stato cauto e sospettoso di un luogo sconosciuto. Inoltre, non poteva aspettare che passassero un paio d’anni prima di sviluppare l’industria, quindi alla fine poteva soltanto contare su un salario intrigante.


Semplicemente parlando, doveva esserci un desiderio che le spingesse a lavorare.


Prima di questo, Roland aveva chiesto informazioni a Tilly. Sull’Isola Dormiente, il servizio di taglie che le streghe offrivano al mercanti dei Fiordi e agli esploratori era piuttosto caro, la maggior parte andava tra le decine e le centinaia di ori reali. Sebbene Tilly usasse tutto quel denaro per beni primari, le streghe venivano pagate in base ad un primitivo sistema di allocazione delle quote. Trascorrevano una vita da poveri, ma non significava che non avessero mai visto del denaro.


Inoltre, ad oggi il trenta percento dei profitti ottenuti dal commercio delle Bevande del Caos era a disposizione di Tilly, perciò era prevedibile che avrebbe preso una piccola parte di essa per migliorare le condizioni di vita delle streghe. In altre parole, anche se una strega decidesse di non lavorare, non solo non sarebbe morta di fame, avrebbe anche potuto vivere una vita migliore rispetto a stare sull’isola.


Quindi un paio di ori reali in più non sarebbero stati sufficienti per destare il loro interesse.


Il salario basso non era da temere, ma il confronto sì: la maggior parte delle streghe nell’Unione delle Streghe venivano pagate dall’uno ai tre ori reali al mese. Perché un estraneo avrebbe potuto ottenere un salario più alto? Se Roland dovesse incrementare anche il loro salario, le critiche sarebbero sorte ancora più facilmente. Alcune streghe avrebbero potuto chiedere “il nostro salario è sempre rimasto allo stesso livello per quasi due anni, perché otteniamo un incremento non appena arrivano le streghe dell’Isola Dormiente? Streghe più anziane come noi dobbiamo dipendere dai nuovi arrivati per avere un incremento?”.


Anche se i membri dell’Unione non dovessero pensarla in quel modo, Roland preferiva comunque non seguire quel percorso.


Pensando fin qui, non poté fare a meno di guardare verso la ragazza sdraiata sulla poltrona che leggeva un libro illustrato, Usignolo.


Usignolo doveva aver percepito il suo sguardo quindi si voltò e chiese: “Qualcosa non va?”


Che curve perfette.


<em>“No, non è il momento per questi pensieri</em>.<em>”</em> Roland si schiarì la gola e chiese: “Da quanto tempo sei qui?”


“Due anni, undici mesi e ventisei giorni.” Usignolo si sedette. “Perché lo chiedi?”


Così precisa?


“Se ricordo bene, il tuo salario iniziale era di due ori reali al mese, giusto?”


“Ah, quel periodo” Usignolo mostrò un sorriso ambiguo e disse: “Giusto, il doppio del salario di Anna. Inizialmente l’avevo persino rifiutato. Ma dopo le tue continue suppliche ho accettato riluttante ad essere la tua guardia.”


<em>“Ma quali suppliche? Ma se dopo che hai visto Anna trascorrere tranquilla la sua Maturità eri tornata da Cara per cercare di fermarla; soltanto dopo un grande litigio con lei hai deciso di restare!”</em> Roland roteò gli occhi internamente. “E durante la tua permanenza in questi anni, hai mai pensato che il tuo guadagno non fosse proporzionato a quello che dai, hai mai considerato di andartene?”


“Cosa intendi dire?” Il sorriso sulla sua faccia si irrigidì, sostituito da una traccia di ansia. “Perché... perché dovrei andarmene?”


“No, è soltanto un esempio” realizzando che quello che aveva detto poteva essere facilmente mal interpretato, si corresse in fretta e furia: “Il punto è nella prima metà della mia frase. Ci sono streghe che pensano che il loro salario sia troppo basso?”


Dopo aver confermato che Roland era serio, Usignolo sospirò sollevata e balenò di fronte alla sua scrivania. “Come sarebbe possibile? Un oro reale equivale alle entrate di mezzo anno per una persona comune. Noi non lavoriamo più duramente di quegli operai quindi che il nostro stipendio sia ‘non proporzionato’ è assolutamente fuori discussione. Inoltre, anche se dovessimo ricevere una grande quantità di denaro, non sapremmo come spenderlo. Dopotutto, non abbiamo bisogno di preoccuparci di vitto e alloggio; ai vecchi tempi non avremmo mai osato immaginare una cosa del genere.”


“Forse non tutte le streghe la pensano in questo modo...”


“Impossibile! Se non mi credi puoi chiedere a Wendy” disse Usignolo convinta. “Lei conosce le altre streghe molto meglio di me.”


“Va bene” Roland scrollò le spalle: “Ho bisogno della sua opinione anche su un’altra questione.”


“Che questione?” chiese Usignolo incuriosita.


“È un segreto, ma lo saprai presto” rispose Roland con un sorriso.


***


“Vostra Maestà, non ci avevo mai pensato!” Inaspettatamente, la reazione di Wendy fu ancora più intensa. “Anche senza uno stipendio, farei comunque del mio meglio per migliorare questo posto. Dissi che Neverwinter è la nuova Montagna Sacra delle streghe e anche le altre sorelle vi servono con le stesse aspettative! Se il Municipio si trova a corto di soldi, sono disposta a consegnarvi tutti gli ori reali che ho risparmiato.”


“Uhm... va bene, sto soltanto raccogliendo opinioni.” Improvvisamente, Roland si sentì commosso. Si strofinò il naso, girò la testa e chiese: “C’è qualcosa in particolare che voi vorreste?”


“Questo...” Wendy fu colta di sorpresa e Usignolo iniziò a battere gli occhi velocemente verso di lei. “Se devo per forza dirlo, penso... che... forse... se potessimo avere una bottiglia di Bevanda del Caos in più ogni mese... sarebbe fantastico.”


“Sei d’accordo?” Roland guardò verso Usignolo.


“Si tratta di un qualche gioco dei desideri?” Usignolo sorrise lievemente. “Visto che possiamo esprimere liberamente i nostri desideri, penso che due bottiglie in più sarebbero anche meglio.”


Senza dubbio ora aveva una più chiara idea sul come riformare il salario delle streghe.


Se c’erano cose più preziose del denaro, erano quelle che il denaro non poteva acquistare. Il Complesso Vinicolo di Evelyn era spesso visitato da molte streghe, ma gli elevati prezzi lasciavano fuori la maggior parte di esse, facendo cadere la loro scelta sul meno caro vino fruttato. Non perché non se lo potevano permettere, ma perché l’idea di comprare impediva loro di spendere una grossa somma di ori reali su lussi del genere.


Inoltre, le Bevande del Caos in vendita nel Complesso Vinicolo erano tutte varietà vecchie. Le vendite basse rendevano difficile rinnovare l’inventario e dal punto di vista della novità, esse non erano paragonabili ai nuovi prodotti rilasciati ogni mese.


Se cambiassi le Bevande del Caos da bene di lusso ad articolo ad acquisto speciale?


Poteva essere definito un sistema di punteggio o un sistema a doppia valuta. Ma allettare le streghe a lavorare, premiandole con qualcosa che gli ori reali non potessero acquistare, non avrebbe forse reso il lavoro più attrattivo? Al tempo stesso, poteva essere evitato il senso di disparità che sarebbe derivato dall’aumento dello stipendio.


Oltre alle Bevande del Caos, Roland aveva innumerevoli idee per articoli ad acquisto speciale, e tutti avrebbero mantenuto la propria forza di attrazione e al tempo stesso, gli altri non sarebbero stati in grado di riprodurli. Sarebbero stati articoli che non potevano essere trovati da nessun’altra parte se non da lui.


Vorreste ottenerli? Venite a lavorare sodo!


<em>Aris</em>
                                


                                



