---
title: Capitolo 947: Il Rientro dell’Esercito del Fronte Orientale
pubDate: 2025-08-07T11:30:06.877Z
tags:
    - rtw
---






Dopo aver risolto il problema del salario, Roland aveva pianificato di buttare giù un altro muro sulla strada verso il grande sviluppo.


Ovvero formulare unità di misura standard.


L’educazione universale a Neverwinter aveva già portato millimetri, centimetri, metri, chilometri e altre unità di misura della distanza sui libri, sostituendo le vecchie unità come i pollici, i piedi, le iarde e così via. Fin’ora si era rivelato piuttosto efficace. Gli strumenti di misura prodotti secondo le nuove unità, grazie alla loro elevata precisione, erano stati riconosciuti ufficialmente soprattutto nei dipartimenti dell’edilizia e della produzione industriale.


Il prototipo di riferimento del centimetro era una stanghetta di ferro larga quanto un’unghia di Roland, ed era conservato nello studio del Castello.


Quello che doveva fare dopo, era integrare anche le altre unità di misura e diffonderle nell’intero Regno di Graycastle.


Le ragioni per cui aveva deciso di introdurli soltanto ora erano, primo perché i livelli di produzione e di educazione iniziali non richiedevano urgentemente nuove unità di misura e poi perché all’epoca non avevano un modo abbastanza maturo per rendere popolari le nuove unità di misura.


Dopotutto, avere meramente degli standard era inutile. Se non potevano essere prodotti degli strumenti per la misurazione, le persone non avrebbero potuto utilizzarle nella pratica.


Ma ad oggi, nessuna di queste cose rappresentava più un problema.


Ad esempio, il volume di un recipiente di un decimetro cubo era un litro, il peso di un decimetro cubo d’acqua era un chilo; e ancora, l’oscillazione di un pendolo lungo un metro era di un secondo... Colibrì poteva replicare con precisione i recipienti da un chilo mentre un pendolo poteva essere utilizzato per misurare il tempo. Con i prototipi e i modelli, le fabbriche di Neverwinter avrebbero potuto produrre numerose repliche.


Affidandosi soltanto ad Anna per la produzione degli strumenti di misura sarebbe stato solamente un grande spreco di tempo ed energia.


Quando la tecnologia industriale raggiungeva un certo livello, la diffusione di unità di misura più precise sarebbe stata inevitabile e veloce.


Roland non era preoccupato che questi standard potessero non essere sufficientemente “puri”. Infatti, i prototipi nella storia umana erano in costante miglioramento con l’avanzare dei tempi.


***


Tre giorni dopo, Ascia d’Acciaio, alla guida dell’Esercito del Fronte Orientale, rientrò finalmente a Neverwinter. Arrivata insieme a lui c’era Eco, che aveva trascorso quasi mezzo anno nel Porto delle Acque Chiare.


Vedendo i due Mojin fare rapporto di fronte alla sua scrivania, Roland si sentì travolto dalle emozioni. I due erano stati peccatori esiliati; uno aveva celato la propria identità, era finito a Città di Confine e viveva di caccia; l’altra era stata venduta come schiava e aveva condotto una vita piena di insidie. Ma adesso, entrambi erano divenuti membri indispensabili per Neverwinter.


Nonostante si fosse addossato la pesante responsabilità di condurre un esercito e avesse lavorato ininterrottamente per mesi, Ascia d’Acciaio non mostrava alcuna traccia di affaticamento, al contrario, grazie alle battaglie era diventato più scintillante. Ogni suo gesto e ogni espressione aveva lo stile di un grande generale. Eco aveva subito cambiamenti più evidenti. L’influenza della sua vita da schiava era svanita e i suoi occhi blu-grigi irradiavano confidenza. Il suo temperamento ora si abbinava meglio al suo status di Capoclan degli Osha.


L’esperienza diretta poteva davvero cambiare una persona.


Il rapporto di Eco era piuttosto semplice. Il Clan del Fuoco Selvaggio aveva aderito all’accordo e il primo gruppo di migranti si era stabilito al Porto delle Acque Chiare. Influenzati dalla scelta del primo clan della Città delle Sabbie Ferrose, alcuni clan più piccoli si erano presentati da lei e avevano espresso il volere di servire il Grande Capo. L’intero piano era stato portato avanti senza intoppi. Dopo aver ricevuto tutti i Capoclan, avevano stimato che la popolazione emigrante verso il Porto delle Acque Chiare avrebbe raggiunto i trentamila individui per la fine dell’anno, un numero che poteva rivaleggiare la popolazione della vecchia Città del Re.


Aveva anche portato una lettera scritta da Spear in persona, la governatrice della Montagna del Drago Caduto. Senza neanche leggerla, Roland era certo che si trattava di una richiesta di manodopera e di viveri.


“Spear dice di essere solo la responsabile di un piccolo feudo, dice che le manca completamente l’esperienza per prendersi cura di così tante persone e che in questo periodo si sente stressata e disorientata” disse Eco imitando il tono di Spear. “Gli esperti che il Municipio le ha inviato sono molto capaci, ma secondo la loro opinione, dovrebbero esserci altri due o trecento impiegati per riuscire a far stabilire così tanti migranti. Dice di avere già l’impulso di scrollarsi tutto il peso dalle spalle e fuggire a Neverwinter per essere una strega comune se, Vostra Maestà, non vi prenderete cura di lei con più premura.”


Roland non potè fare a meno di ridere. <em>“Chi ha detto che una strega comune se ne sta a poltrire? Soraya e Foglia ti controlleranno. Come potresti essere degna di un’abilità comoda come il Canale Magico se non la esaurisci usandola ogni giorno?”</em> pensò Roland tra sé e sé. “Ho capito. Le manderò più impiegati dal prossimo gruppo che verrà promosso. Devi essere stanca dopo questa missione, riposati per un paio di giorni.”


“Si” Eco si inchinò, poi, piena di aspettative, chiese: “A proposito, Vostra Maestà, ultimamente avete... composto nuove canzoni?”


“Uhm... le altre canzoni le hai già imparate tutte?”


“Si... hanno tutte dei buoni effetti, specialmente nell’ispirare le persone” rispose Eco con un sorriso. “Quando sono confusa, canto spesso le canzoni che mi avete insegnato. Se non fosse stato per loro, non sarei riuscita a resistere fino ad oggi.”


A quanto pareva, coordinare le relazioni tra i clan e mantenere l’ordine nel Territorio Meridionale non era stato affatto semplice come aveva riportato. Piuttosto aveva sopportato da sola tutte le difficoltà e le crisi.


“Capisco” disse Roland lentamente. “Farò copiare le nuove canzoni e le farò portare in camera tua.”


Eco fece un profondo inchino. “Fantastico, vi ringrazio!”


Non importava quanto incompetente lui fosse nel comporre musica, poteva sempre rovistare nel Mondo dei Sogni. Dopotutto, non avrebbe mai potuto rifiutare una richiesta del genere.


Dopo che Eco se ne fu andata, Roland volse lo sguardo verso Ascia d’Acciaio.


“È stato un compito arduo.”


“Niente affatto, Vostra Maestà” Ascia d’Acciaio si mise subito la mano sul petto e disse: “È un onore combattere per Voi. Non lo trovo affatto difficile, al contrario, lo apprezzo.”


“Davvero?” Roland sorrise senza dare opinioni. “Cosa ne è stato dei nobili che sono fuggiti nella Contea del Vento Marino? Non è che hai bruciato anche loro vero?”


“Avrei voluto farlo, ma sono fuggiti troppo in fretta” disse Ascia d’Acciaio serio. “Dopo che il Primo Esercito finì di ripulire Valencia ed arrivò alla Contea del Vento Marino, il sobborgo era diventato un pezzo di terra desolata. Oltre a quello, molti granai all’interno della città sono stati incendiati. Era chiaro che i nobili preferivano di gran lunga rovinare la città piuttosto che consegnarvela integra.”


<em>“Deve essere l’ultima vendetta da parte dei rimasugli del Re ribelle”</em>, pensò Roland. “<em>Se l’Esercito del Fronte Orientale non avesse fatto preparazioni sufficienti e non avesse avuto alle spalle la dozzina di navi di cemento che hanno continuato ad inviare rifornimenti giorno e notte senza sosta, arrivati fin lì avrebbero dovuto immediatamente ritirarsi. Altrimenti i cittadini affamati avrebbero preso di mira e derubato il Primo Esercito. E se fossero stati soppressi con la violenza, ripristinare l’ordine sarebbe stato fuori discussione.”</em>


“Dove sono fuggitivi?”


“Alcuni si sono diretti verso i Fiordi, altri se ne sono andati negli altri tre Regni” disse Ascia d’Acciaio con rimorso. “Sfortunatamente, il Primo Esercito non è stato equipaggiato con delle navi, altrimenti non ci sarebbe stato verso che li avessi lasciati andare.”


“Non preoccuparti. Fintanto che hanno il fegato di usare i loro nomi di famiglia originari, li spazzerò via presto o tardi” disse Roland lentamente. Perlomeno, il gruppo che era fuggito nel Regno dell’Alba non era meglio di uno sciame di insetti volanti che si gettava nella rete. Probabilmente questi erano gli ultimi seguaci leali di Timothy. In ogni caso non si preoccupava del fatto che potessero risorgere, la ragione per cui voleva rimuoverli una volta per tutte era perché gli dava fastidio.


Dopo aver domandato sulle misure riabilitative nella Regione Orientale, Roland si ricordò improvvisamente di un dubbio precedente.


“Giusto, adescare i nobili in prigione e poi inscenare un incendio... è stata una tua idea?”


L’espressione di Ascia d’Acciaio si irrigidì di colpo.


<em>Aris</em>






<span data-sheets-value="{&quot;1&quot;:2,&quot;2&quot;:&quot;[su_service title=\&quot;Erialis\&quot; icon=\&quot;icon: comment\&quot; size=\&quot;16\&quot;]&quot;}" data-sheets-userformat="{&quot;2&quot;:513,&quot;3&quot;:{&quot;1&quot;:0},&quot;12&quot;:0}">[su_service title="Erialis" icon="icon: comment" size="16"]  <em>Ecco qui il 7 e ultimo capitolo della settimana. Per chi avesse aperto solo questo capitolo oggi c'è la consegna di tutti i capitoli della settimana di ferragosto perchè il nostro team è in vacanza pertanto vi invito a tornare indietro di 7 capitoli prima di leggere questo. Un bacio a tutti voi nostri lettori e Buon Ferragosto.</em></span>


<span data-sheets-value="{&quot;1&quot;:2,&quot;2&quot;:&quot;[su_service title=\&quot;Erialis\&quot; icon=\&quot;icon: comment\&quot; size=\&quot;16\&quot;]&quot;}" data-sheets-userformat="{&quot;2&quot;:513,&quot;3&quot;:{&quot;1&quot;:0},&quot;12&quot;:0}">[/su_service]</span>
                                


                                



