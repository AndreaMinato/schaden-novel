---
title: Capitolo 948- Una Punizione Inaspettata
pubDate: 2025-08-07T11:37:51.045Z
tags:
    - rtw
---






“Vostra Maestà, io...”


Con sorpresa di Roland, quest’ultimo non rispose immediatamente come faceva di solito, e sembrava in qualche modo esitante. Era raro vedere il Comandante in carica del Primo Esercito comportarsi in questo modo.


Roland aveva semplicemente fatto la domanda per caso, ma ora il suo interesse stava crescendo. Sapeva che Ascia d’Acciaio non aveva ulteriori motivi, inoltre, la responsabilità totale includeva l’uccidere, che fosse stata morte per rogo o impiccagione non avrebbe fatto molta differenza. Ma ciò che lo incuriosiva era che quest’ultimo non aveva violato in alcun modo i suoi ordini e quindi non avrebbe motivo di indugiare.


Tuttavia scelse di non continuare a pressarlo, al contrario si appoggiò sulla sedia in attesa della risposta del Mojin.


Ascia d’Acciaio esitò per un lungo momento, poi si inginocchiò di colpo: “No, Vostra Maestà... anche se è stata la Signorina Edith a pianificare l’eliminazione dei nobili nemici, sono stato io a condurre l’operazione, la responsabilità è tutta mia.”


<em>“Edith?”</em> Roland si sorprese.<em> “Che sia stato pianificato dal Dipartimento dei Consiglieri?” </em>Non avendo visto niente al riguardo nel piano che gli era stato presentato si chiese se fosse stato organizzato in segreto.


Ripensandoci, realizzò finalmente il perché Ascia d’Acciaio era esitante.


In quest’era di mercenari, ogni operazione militare era considerata di competenza esclusiva del Signore e gli interventi esterni erano assolutamente indesiderati. Se questa cosa fosse accaduta nel territorio di un altro nobile, colui che l’aveva suggerita sarebbe sicuramente stata punita. Ascia d’Acciaio appariva esitante perché non voleva coinvolgere Edith e al tempo stesso non aveva intenzione di mentire.


“Ho capito, hai gestito molto bene gli affari nel Fronte Orientale. Il Municipio deciderà la tua ricompensa in base ai risultati della battaglia. Per ora puoi andare.”


Ascia d’Acciaio rimase sbalordito. “Vostra Maestà, non mi punirete?”


Roland non riuscì a trattenere una risata: “Perché dovrei? Cosa hai fatto di sbagliato?”


“Uhm...”


“I miei ordini erano quelli di ripulire la Regione Orientale dai ribelli e annettere le città sotto al mio governo. Eri libero di agire in base alla situazione” spiegò Roland. “Se tu avessi origliato la conversazione fra due dei tuoi soldati che stavano discutendo di strategia nelle caserme ed avessi deciso di adottare le loro idee, dovrei punire te e i due soldati? Edith è un membro del Dipartimento dei Consiglieri dopotutto, è normale che abbia opinioni sulla strategia.”


“Quindi... Vostra Maestà, riguardo a questo caso pensate che non abbiamo fatto niente di sbagliato?” Ascia d’Acciaio alzò la testa.


“Non ho detto questo.” Roland scrollò le spalle. “Solo perché tu sei a posto non significa che Edith non debba dare spiegazioni, ma questo non ha a che fare con te. Vai e riposati per bene.”


Ascia d’Acciaio aprì bocca come se stesse per dire qualcosa, ma alla fine, sotto lo sguardo di Roland, scelse di seguire gli ordini. “Sì, Vostra Maestà.”


Dopo che il Comandante in carica se ne fu andato, Roland alzò subito il telefono collegato alla linea esclusiva per il Municipio. “Informate Edith di venire a Castello.”


In meno di dieci minuti, la Perla della Regione Settentrionale si presentò di fronte al suo ufficio.


“Vostra Maestà, sono responsabile per la questione” disse Edith non appena aprì bocca. “Accetterò qualsiasi punizione mi imponete.”


Roland la guardò divertito: “Non ho neanche aperto bocca e sai già cosa sto per dire?”


“Quando l’Esercito del Fronte Orientale è tornato a Neverwinter, la prima persona che avreste convocato sarebbe sicuramente stata Ascia d’Acciaio. Se lui non vi avesse riferito del fuoco ai nobili, dubito che mi avreste convocata così presto.”


<em>“È sempre facile parlare con persone intelligenti”</em> pensò Roland. I suoi modi schietti gli facevano addirittura pensare che lei fosse una subordinata leale che era stata fraintesa.


Tuttavia, a volte più una persona era intelligente e più sarebbe stata incline a finire nel vicolo cieco dei propri pensieri.


“Prima di tutto, ho iniziato io a fargli domande sulla questione. Semplicemente perché non è nel suo stile ingannare i nobili radunandoli insieme e poi dargli fuoco facendolo passare per un incendio. A parte questo, dato che ti senti responsabile, quale pensi che sia il problema?”


“Ho fissato un incontro non ufficiale con il Comandante del Primo Esercito senza chiedere il vostro permesso...”


“Sbagliato” la interruppe velocemente. “Il tuo problema è che hai violato le regole del Dipartimento dei Consiglieri, che dice che ogni piano di battaglia deve essere registrato su carta e passato a me per un controllo.”


Chiaramente Edith non si aspettava che avrebbe risposto così e spalancò gli occhi involontariamente: “Vostra Maestà?”


“Non è forse così?”


“Ma...” disse con uno sguardo perplesso “l’operazione è stata fatta in nome di Vostra Maestà. Gli altri ufficiali non lo vedrebbero come qualcosa che avete fatto voi?”


“Non ti sbagli” Roland sorrise leggermente. “C’è qualche problema in questo?”


“In realtà...” come Ascia d’Acciaio prima, anche Edith mostrò un raro sguardo confuso. “Potranno anche essere stati ribelli, ma... erano anche nobili. Per gli altri nobili le vostre azioni potrebbero...”


“So cosa stai dicendo” Roland fece un’alzata di spalle. “Ma se io non dovessi riuscire a gestire la ripercussione, pensi di riuscirci tu?”


“Io...”


“Rilassati, è tutto apposto. Permettimi di farti una domanda, pensi che sia giusto per me usare i miei sottoposti come capri espiatori quando si sollevano problemi?”


“Capri espiatori?”


“Ahem, significa ridurre le mie responsabilità” spiegò Roland. “Questa faccenda è stata chiaramente svolta per conto del Regno di Graycastle, eppure devi fronteggiare la morte piuttosto che la gloria. Se io dovessi sentirmi giustificato ad approvare una cosa simile, pensi che gli ufficiali continuerebbero a restare leali verso di me?”


Edith rimase in silenzio.


“Come Re, sono la persona più adatta per prendere le responsabilità. Soltanto in questo modo i miei subordinati potranno lavorare senza fardelli. Questa è anche la ragione per cui devo rivedere i piani finali del Dipartimento dei Consiglieri, anche se si tratta di cose per cui non sono portato. Capisci?”


Dopo un po’, la Perla della Regione Settentrionale finalmente annuì: “Sono stata troppo arrogante.”


“Per aver violato le regole, i tuoi contributi in questa doppia offensiva non ti saranno riconosciuti, altrimenti avresti ottenuto una promozione.” Roland bevve un sorso di tè. “La questione si chiude qua. Puoi andare.”


“Sì, Vostra Maestà. Permettetemi di ritirarmi.” Edith si inchinò con rispetto.


“Quindi... tutto quello che hai fatto è stato per niente?” Con attenzione Cole Kant mise un piatto di funghi glassati al miele di fronte ad Edith e la vide infilzare crudelmente la forchetta nella fetta di fungo. “Tutti i tuoi colleghi hanno ottenuto una promozione, ma tu no?”


“Esatto, soltanto io no.” Masticò rumorosamente i Funghi Becco d’Uccello marroni, come se stesse sfogando il suo malcontento nella cena. “Senti cosa ha detto Sua Maestà: ‘Se io non dovessi riuscire a gestire la ripercussione, pensi che ci riusciresti tu?’ Proprio perché non lo reggo ho bisogno di uno sfogo. Ovviamente non l’avrei mai fatto se Sua Maestà fosse stato un Signore come nostro padre. Ma sapendo che non avrebbe ignorato questa cosa, ho pensato che non sarebbe stato un cattivo investimento e che i rischi sarebbero stati gestibili. Però ha scartato tutto con un paio di frasi e si lamenta anche che io pensi troppo. Gli idealisti sono tutti così ingenui?”


“Uh... sorella, sei arrabbiata?” Cole si asciugò il sudore dalla fronte.


“Cosa, non si capisce?” Lo fulminò con lo sguardo.


Quest’ultimo ritirò rapidamente il collo. Era la prima volta che vedeva sua sorella maggiore mostrare un comportamento del genere al di fuori di un’occasione cerimoniale. Avendo vissuto insieme per più di un decennio, Cole conosceva bene il suo grande amore per il potere. Se, come diceva, aveva appena perso un’opportunità per essere promossa, sarebbe stato normale che si sentisse infastidita e delusa. Ma... la sua espressione diceva altro. Sembrava più uno strano... sorriso misto all’ira.


A meno che non si fosse sbagliato, questo tipo di lamentela veniva chiamato mettere il broncio.


<em>“Oh cielo...”</em> pensando a questo, Cole non riuscì a trattenere un brivido. Solitamente aveva un’espressione di indifferenza, oppure mostrava il falso sorriso di chi studia il proprio nemico; ma chi avrebbe mai pensato che la Perla della Regione Settentrionale potesse sorridere scontenta in quel modo? E, diversamente dall’espressione falsa che usava durante i banchetti, sembrava che fosse totalmente inconsapevole del comportamento che aveva ora. Era davvero la Edith Kant che conosceva?


“Uh?” Dato che non aveva ricevuto una risposta da un po’ di tempo, Edith strizzò gli occhi.


Cole sentì i peli sulla schiena che gli si rizzarono all’improvviso. <em>“No, non c’è alcun dubbio, è mia sorella”</em> e disse: “Stavo solo pensando... forse Sua Maestà ha le sue considerazioni?”


“Che faccia come vuole” Edith si mise in bocca l’ultimo fungo. “Mi chiedo solo quanto lontano possa andare un idealista. Ma...”


“Cosa?” Cole ebbe vagamente un brutto presentimento.


“Ma il mio malcontento è reale” Edith arricciò il labbro. “Nel frattempo ti userò per sfogarmi.”






<em>Aris</em>






<span data-sheets-value="{&quot;1&quot;:2,&quot;2&quot;:&quot;[su_service title=\&quot;Erialis\&quot; icon=\&quot;icon: comment\&quot; size=\&quot;16\&quot;]&quot;}" data-sheets-userformat="{&quot;2&quot;:513,&quot;3&quot;:{&quot;1&quot;:0},&quot;12&quot;:0}">[su_service title="Erialis" icon="icon: comment" size="16"]<em>Ben ritrovati cari lettori e si ricomincia con la solita divisione settimanale, ma..ma avete notato che ci stiamo avvicinando al capitolo 1000? Secondo voi l'autore al capitolo 1000 farà succedere qualcosa di inaspettato scoprire qualcosa di assolutamente imprevedibile</em></span><em> per festeggiarlo</em><span data-sheets-value="{&quot;1&quot;:2,&quot;2&quot;:&quot;[su_service title=\&quot;Erialis\&quot; icon=\&quot;icon: comment\&quot; size=\&quot;16\&quot;]&quot;}" data-sheets-userformat="{&quot;2&quot;:513,&quot;3&quot;:{&quot;1&quot;:0},&quot;12&quot;:0}"><em>? Per quanto riguarda noi chi lo sa cosa faremo  detto questo..mi dispiace tanto per il fratello di Edith</em></span><span data-sheets-value="{&quot;1&quot;:2,&quot;2&quot;:&quot;[/su_service]&quot;}" data-sheets-userformat="{&quot;2&quot;:513,&quot;3&quot;:{&quot;1&quot;:0},&quot;12&quot;:0}">[/su_service]</span>
                                


                                



