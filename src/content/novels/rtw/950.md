---
title: Capitolo 950: L'Arte della Persuasione
pubDate: 2025-08-07T11:30:06.877Z
tags:
    - rtw
---






Molly fece un cenno affettuoso col capo.


Nell'ultimo mese, l’atteggiamento che i cittadini di Neverwinter avevano assunto nei confronti delle Streghe l’aveva colpita profondamente. Non erano troppo invadenti né discriminanti, piuttosto si comportavano in maniera abituale mostrando un pizzico di curiosità.


Alcuni giorni prima, mentre stava passeggiando lungo il quartiere Harbor, vide alcune casse di legno vuote, posizionate sul molo, cadere a causa di una forte raffica di vento. Istintivamente convocò l'Assistente Magico per prendere le casse al volo. La folla di lavoratori nelle vicinanze, piuttosto che urlare o scappare, si fermò a guardare il gigante trasparente e senza gambe con grande interesse.


Per Molly si trattò di un'esperienza del tutto nuova. Persino i migranti dell'Isola Dormiente non erano mai stati così vicini alle streghe. Sebbene rispettassero gli ordini di Sua Maestà Tilly, continuavano a considerare le streghe delle specie diverse da loro. La pratica abituale della maggior parte degli abitanti dei Fiordi era quella di mantenere una rispettosa distanza: soltanto gli esploratori e alcuni mercanti non temevano le streghe ed i loro poteri.


Per non parlare poi di quanto fosse peggiore la situazione nel Continente, dove la Chiesa aveva avuto una maggiore influenza.


La prima volta che Lotus riferì alcune notizie della Regione Occidentale, Molly quasi non ci credeva. Soltanto quando approdò personalmente, si rese conto che le storie raccontate da Lotus erano niente in confronto alla realtà dei fatti.


Provava una leggera invidia per Lotus che conduceva un gran numero di persone su e giù per gli edifici, per Evelyn che gestiva una taverna sempre affollata e per Candela che, se prima veniva vista come una persona inutile, adesso era caldamente acclamata dagli operai.


Se Molly non aveva ancora trovato un lavoro, era solo per non disturbare Sua Altezza Tilly.


Non era mai rimasta ferma, neanche quando era nell'Isola Dormiente.


"E non dimentichiamoci che abbiamo ancora un grande nemico da affrontare: i Demoni." disse Tilly guardandosi attorno. "Ognuno di voi sa già cosa si intende per Battaglia della Volontà Divina, anche la Chiesa di Hermes non è nulla in confronto a loro, e quindi non dobbiamo lavorare soltanto per un nostro passatempo. Ogni singola azione contribuisce allo sviluppo di Neverwinter e dell'intera umanità. Il lavoro porta gloria alle Streghe nella sua totalità perché, attraverso il lavoro, possiamo dimostrare al mondo che le streghe rappresentano una parte decisiva della razza umana e sono altrettanto indispensabili!" Alzò la mano destra con il pugno chiuso. "Le Sorelle che accettano il reclutamento salgano gentilmente sul palco..."


...


"Su 86 lavori, 69 hanno ricevuto una risposta. È un ottimo risultato." Tilly passò la lista dei nomi a Wendy al termine dell'incontro. "E la maggior parte delle persone che non hanno risposto sono solo titubanti. Credo che se gli concediamo un altro po' di tempo, molti altri accetteranno il reclutamento."


"E' molto più di un ottimo risultato," disse Wendy eccitata "Questo va ben oltre le aspettative di Sua Maestà."


"Oh?" Tilly era curiosa. "Quanti credeva che accettassero?"


Wendy rise e mostrò tre dita.


"30?" Tilly si irritò. "Sminuisce troppo l'Incantesimo Dormiente."


"Piuttosto che dire che ha sottovalutato l'entusiasmo delle Streghe, puoi dargli merito per averci creduto." Il sorriso di Wendy si spense e si inchinò verso Tilly. "Vostra Altezza, la vostra ultima affermazione durante il discorso non era necessaria."


Se si fosse trattato di un normale reclutamento, 30 persone sarebbero già state un'ottima previsione. Era stata la retorica di Tilly sull'importanza del lavoro per il bene di tutte le sorelle e sul riportare la gloria alle streghe che aveva smosso la maggior parte della folla. In qualità di ex Custode dell'Associazione delle Streghe Alleate, Wendy aveva semplicemente capito quello che mancava di più alle sue compatriote a parte una casa stabile: il riconoscimento da parte di altre persone.


Dopotutto, avendo vissuto come persone normali per più di 10 anni della loro vita, non era facile ripulirsi del proprio passato.


"Ho parlato in quel modo durante l'incontro anche per il mio bene." Tilly sorrise e scosse la testa. "Roland mi ha permesso di vedere tante cose interessanti e di capire che città incredibile è questa. Se perderemo la Battaglia della Volontà Divina, tutto questo scomparirà ed io dovrò sforzarmi per riuscire a vedere altre cose così meravigliose. È una cosa saggia stare tutti insieme prima che arrivi il giorno del giudizio, no?"


"... Vostra Altezza ha ragione." Wendy sorrise di nuovo.


"E' un peccato che non tutti la pensino come me." Tilly scosse le spalle rassegnata. "Come le Streghe della Regione Orientale che potrebbero non accettare mai il reclutamento."


"Vostra Altezza, intendete il piccolo gruppo guidato da Azima?" chiese Wendy. "Se non è d'accordo con voi, allora perché è venuta con voi nei Fiordi?"


"Non è andata proprio in questo modo." disse Tilly emettendo un sospiro. "Prima che arrivassero nell'Isola Dormiente, avevano già conosciuto l'Associazione della Zanna Insanguinata. L'Associazione le ha aiutate diverse volte a combattere contro l'esercito di inseguimento della Chiesa durante la fuga, e quindi Azima e la sua gente si è fidata di Heidi Morgan. All'inizio non successe niente, ma dopo, quando scoppiarono delle tensioni tra l'Associazione della Zanna Insanguinata e l'Incantesimo Dormiente, la nostra relazione si spezzò."


"Questo è quello che è successo..."


"E quando ho combattuto contro Heidi senza informare nessuno, il disgusto che Azima provava nei miei confronti è aumentato. Ho quindi acconsentito quando mi hanno chiesto di lasciare l'Isola Dormiente alla Bella Addormentata." Continuò Tilly lentamente. "Infatti, se Pergamena non li avesse dissuasi, forse non sarebbero rimasti a Neverwinter."


"Non è colpa vostra," disse Wendy in tono consolatorio. "Heidi Morgan se lo meritava per aver ingannato le streghe di Cuore di Lupo."


"Ma aveva sicuramente aiutato Azima." Tilly non sembrava interessata a meditare ulteriormente su questo problema. "Se fossi stata al posto loro, probabilmente anche io sarei irritata. In fondo non sono cattive persone."


"Oh..." Wendy rimase un attimo in silenzio. "Potrei cercare di persuaderli in qualche modo, ma..."


"Ma cosa...?"


"Potrebbe causare la rottura dell'Incantesimo Dormiente."


"Non sarà poi tanto diverso dalla situazione attuale." rispose Tilly sinceramente. "Se la tua idea può giovare a Roland e a loro, fai pure."


***************


"Va bene…davvero?" Doris rivelò un'espressione preoccupata al ritorno dall'edificio residenziale. "Abbiamo già offeso Lady Tilly. Se questa volta rifiutassimo il lavoro del Signore e quindi le recassimo dispiacere, potremmo..."


Diverse altre streghe della Regione Orientale erano d'accordo con queste parole.


"Penso che Doris abbia ragione. Roland Wimbledon non è un Signore come gli altri e attualmente è il Re di Graycastle. Anche se torniamo nella Regione Orientale, si tratta sempre di un Suo territorio."


"Inoltre, non siamo Streghe Combattenti. Se usano la forza contro di noi, non avremo nessuna capacità di resistere."


"Andiamo. Anche se combattiamo, come possiamo battere una pazza come Cenere? Scommetto che a lei non piacciamo per niente."


"In realtà... Credo che l'Unione delle Streghe ci abbia trattato abbastanza bene."


"Non ci pensare. Sicuramente si schiereranno con il Re. Sarebbe già tanto se non aiutassero Sua Maestà a farci arrestare."


"Frena la lingua." Tagliò corto Azima. "Roland Wimbledon non userebbe mai dei metodi forti, altrimenti rovinerebbe soltanto l'immagine che ha creato di sé. Se accettiamo il reclutamento, allora la nostra precedente ostinazione a cosa è servita? Alla fine, saremo costretti a cedere all'Incantesimo Dormiente. Per tutti gli altri, non saremo poi tanto diverse dalle altre streghe."


Parlò senza peli sulla lingua. In tutta onestà, per un mese e mezzo l'Unione delle Streghe aveva fornito loro assistenza piuttosto che metterle addosso un forte senso di oppressione, trattandole alla pari. La Strega di nome Wendy più e più volte aveva cercato un confronto con lei. A tal punto che l'atteggiamento amichevole di Wendy le aveva fatto sentire nostalgia di casa.


Tuttavia, Azima sapeva che era meglio agire con indifferenza. Credeva che se avessero ceduto, sarebbe stato molto difficile staccarsi dall'Incantesimo Dormiente.


Proprio in quel momento, qualcuno bussò alla porta dell'edificio.


"Chi è?" Si voltò infastidita.


"Sono io, Wendy." Pronunciò una voce gentile dall'esterno. "Miss Azima, ho qualcosa di cui parlare con voi."






<em>Framan</em>


