---
title: Capitolo 951- Rosso e Bianco (Parte I)
pubDate: 2025-08-07T11:37:51.045Z
tags:
    - rtw
---






Dopo aver chiuso la porta, Wendy guardò tutti ad uno ad uno, e alla fine, il suo sguardo si fermò su Azima.


"Parla e dì quello che hai da dire." Disse quest'ultima con voce aspra. "Se sei qui per il reclutamento di oggi, puoi anche risparmiartelo. Non cambieremo idea."


"Azima..." Mormorò Doris involontariamente.


Azima alzò la mano per impedire a Doris di parlare ancora. "Ricorderò con fermezza quello che hai fatto per noi negli ultimi giorni, ma queste due cose non sono affatto uguali. Come è stato detto quando sono arrivata per la prima volta a Neverwinter, adesso che la Chiesa è stata distrutta, dovrò lasciare la Regione Occidentale prima o poi."


"Prima ho alcune buone notizie per te." disse Wendy mantenendo il suo tono gentile. "Il Comune ha ricevuto un comunicato secondo cui, nell'arco di una settimana, un numeroso gruppo di profughi della Regione Orientale arriverà a Neverwinter. Si tratta di 12000 persone. E' molto probabile che i tuoi parenti siano tra questi."


Nella stanza si diffuse subito un forte entusiasmo.


"E'...è vero quello che dici?"


"Certo. Il Dipartimento dei Trasporti Marittimi sta lavorando molto per recuperarli." Rispose Wendy sorridendo. "Il Fiume Acqua Rossa attualmente pullula di barche di cemento dirette verso la Regione Orientale. Queste barche sono cariche di provviste di cibo e di rifornimenti invernali, visto che, dopotutto, è già inverno."


"Io vivevo a Città di Archbridge. Ci sono profughi di quella zona?"


"Com'è la situazione a Valencia?"


"Sicuramente disastrosa."


"Uh... Spero che la mia famiglia non sia tra loro...è stato mio padre a cacciarmi in primo luogo."


"È stato incantato dalla Chiesa. Forse ora si è pentito."


Il trambusto nella stanza aumentò.


"Rilassati, ci sono 12000 persone." Wendy batté le mani. "La maggior parte dovrebbe arrivare dalle città e dai paesi situati nella zona tra Valencia e Contea del Vento Marino. Sarà più difficile non trovare nessuno dei tuoi concittadini. Dopo che Pergamena avrà compilato il censimento, saremo in grado di escludere le persone con un background come il tuo. E sarà positivo anche se non riusciremo a trovare nessuno in questo gruppo, perché questo è solo l'inizio di un grosso flusso di gente verso Neverwinter. Finché rimarrai qui, sono sicura che un giorno riuscirai ad incontrarli."


Quindi rivolse l'attenzione alla Strega che sembrava ansiosa. "Non c'è nulla di male, anche se non lo vuoi riconoscere. Ma non è meglio avere qualche notizia piuttosto che nessuna, Biancapera? Se si sono pentiti, avranno almeno una possibilità per farsi perdonare."


"E'...vero." La ragazza di nome Biancapera abbassò la testa imbarazzata.


"Hai intenzione di spostare l'intera Regione Orientale a Neverwinter?" chiese all'improvviso Azima.


"Non solo la Regione Orientale." Wendy rise. "I Territori Settentrionali e Meridionali, oltre alla Regione Centrale, fanno parte del piano migratorio. Questi luoghi rimarranno solo con poche grandi città, dove saranno trasferiti gli abitanti delle città e dei villaggi."


"Perché...il Re sta avendo questi problemi?"


" È difficile da spiegare. Si chiama...processo di urbanizzazione o qualcosa del genere. In passato, a causa dei problemi alimentari erano necessari grandi appezzamenti di terra per sfamare una città, e quindi la popolazione era molto diffusa. Ma, ora, che il cibo non è più un problema, la preoccupazione principale è che la maggior parte delle persone nelle città e nei villaggi si stabilisca nelle zone non amministrate, dove non possono essere organizzate e utilizzate in maniera efficace. Spostarli nelle città significa permettere al Comune di esercitare un maggiore controllo." Spiegò Wendy pazientemente. "Per questo, la Regione Occidentale di oggi non è più la "Regione dell'Ovest" di per sé. Se decidi di partire, che faranno le tue sorelle? Vuoi davvero che anche loro abbandonino i loro parenti e vengano con te nelle terre desolate della tua città natale?"


"..." Azima si accigliò e non rispose subito.


"Francamente, questo è solo uno spettacolo di codardia." Una voce gelida si udì da dietro le spalle delle Streghe.


I volti delle Streghe cambiarono colore mentre si giravano in fretta per vedere chi fosse. Una donna avvolta in una tonaca nera si era seduta furtivamente sul tavolo quadrato, con il corpo leggermente piegato in avanti, le gambe sollevate ed una mano sotto il mento. Guardava la folla divertita, come se non badasse al loro disagio.


"Chi sei?" chiese Azima con voce roca.


"Usignolo! Di cosa stai parlando?" Urlò Wendy con tono agitato. "Rilassatevi tutti, non ha cattive intenzioni. È la Strega dell'Unione responsabile di proteggermi in segreto."


"Ho detto qualcosa di sbagliato?" Si tolse il cappuccio per mostrare i suoi bellissimi riccioli biondi. "Perché pensi che queste persone siano titubanti? È semplicemente a causa della loro relazione con l'Associazione della Zanna Insanguinata che non sono disposti a servire Sua Altezza. Tuttavia, in realtà continuano a dipendere dall'Incantesimo Dormiente, e non hanno intenzione di cambiare."


"Che mucchio di sciocchezze!" Disse Azima stringendo rabbiosamente i pugni. "Se non fosse stato per Doris, ce ne saremmo andate da tempo! Inoltre, cosa ne sai della questione tra l'Associazione della Zanna Insanguinata e l'Isola Dormiente?!"


"E' così?" Usignolo si accigliò. "Allora, perché non lavori?"


"Cosa..."


"Facciamo un veloce calcolo. Il costo dei trasporti e del cibo da Neverwinter alla Regione Orientale è di circa 20 Argenti Reali pro-capite. Una volta lì, sono necessari dai 10 ai 12 Bronzi Reali al giorno per il cibo. Ma, non dimenticare che, a causa della guerra e della migrazione, la maggior parte dei villaggi si sono trasformati in terre desolate. Quindi, per vivere in quelle zone, le spese dovranno essere una decina di volte maggiori rispetto al passato. È anche per questo che i profughi vengono a Neverwinter." Spiegò con grande compostezza. "In altre parole, non sarà facile lasciare l'Incantesimo Dormiente senza un sacchetto di Ori reali. Se si trattasse di me, coglierei quest'opportunità per cercare lavoro ovunque in modo da poter accumulare quanti più soldi possibili. Questo è alla base del gruppo per riuscire a vivere in maniera indipendente. Eppure, cosa avete fatto voi, gente, in questo mese e mezzo? Dopo aver goduto del cibo distribuito dall'Incantesimo Dormiente, sperate ancora che Sua Altezza si occupi delle spese di viaggio?"


"Io..." Azima rimase un attimo senza parole. Voleva rifiutare le accuse, ma non sapeva da dove iniziare.


"Per me, questa è semplicemente codardia. È per questo che ti sei schierata con l'Associazione della Zanna Insanguinata sotto pressione della Chiesa, e inoltre, è stato a causa di questo losco legame che ti sei sentita oltraggiata dalla distruzione di Heidi Morgan. Eppure, non hai il coraggio di resistere ad una Straordinaria." Usignolo scrollò le spalle. " È vero che non ho molto chiara la questione tra l'Associazione della Zanna Insanguinata e l'Isola Dormiente, ma i membri dell'Associazione della Zanna Insanguinata, che ora sono a Neverwinter, sicuramente ne sanno di più. Credi davvero che Heidi vi considerasse come delle sorelle?"


"Usignolo! È abbastanza!" Urlò Wendy.


"Quando viaggio in una terra straniera, cercherò anche di ottenere supporto dalla gente locale. Le tue abilità sarebbero state di grande aiuto. Se non avessero distrutto gli occhi e le orecchie della Chiesa, sempre più persone li avrebbero rintracciati e circondati. Ti è capitato di essere al posto giusto al momento giusto. Lasciami fare una domanda: visto che Heidi era così amichevole con te, ti ha informato del suo complotto nell' Isola Dormiente per rovesciare Tilly?"


Azima si morse strettamente le labbra.


"Se vuoi davvero dimostrare la tua risolutezza, dovresti iniziare dalle cose basilari. Se vivessi nella tua isola deserta, avresti potuto trovare un sacco di scuse, ma qui, l’Incantesimo Dormiente potrebbe non essere in grado di trattenerti ulteriormente."


Usignolo fece un sorrisetto a Wendy prima di scomparire davanti a tutti.


<em>Framan</em>




                                


                                



