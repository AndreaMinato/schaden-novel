---
title: Capitolo 952: Rosso e Bianco (Parte II)
pubDate: 2025-08-07T11:30:06.878Z
tags:
    - rtw
---






"Mi dispiace. È sempre così diretta, ma come ho detto, non è una cattiva persona." Wendy si scusò frettolosamente. "Non devi prendere a cuore le sue parole. Se interrompi l'Incantesimo Dormiente, la tua situazione sarà più difficile di com'è adesso..."


Tuttavia, nessuna delle Streghe riuscì a pronunciare una parola, soprattutto Azima, la cui espressione sembrava molto dispiaciuta. Il sollevarsi del petto dimostrò che si trovava in un particolare stato d'animo.


Se fosse stata una normale presa in giro, sarebbe anche riuscita a riderci su, o forse a protestare e a discuterne. Sfortunatamente, le parole di Usignolo l'avevano completamente ammutolita. A parte l'accusa di codardia, le altre parole le avevano trafitto il cuore.


Quando ancora vagavano per la Regione Orientale, avevano lavorato tutti duramente per la sopravvivenza. Con un foglio di rame in mano, avrebbe cercato instancabilmente, come un piccolo topo sporco, i Rame reali caduti per scambiarli con un po' di pane o altre cose. Questo le sarebbe bastato per vivere in qualsiasi città o paese, se fosse stata sola.  Il problema era che si doveva occupare di un gran numero di compagni.


Nei giorni di resa insufficiente, sarebbero stati costretti a patire la fame.


Azima sapeva di non essere codarda, altrimenti non avrebbe mai avuto il coraggio di lasciare la casa propria e avventurarsi da sola in territori sconosciuti. Allo stesso modo, non sarebbe stato possibile per lei conoscere così tanti compagni e diventare il loro leader.


Ma Usignolo aveva completamente ragione. Da quando il gruppo si era imbattuto nell'Associazione della Zanna Insanguinata, avevano iniziato a perdere quello spirito d'indipendenza. Dopotutto, rispetto al raccogliere gli scarti per poter sopravvivere, per le Streghe Combattenti era molto più veloce agire direttamente contro i Ratti. Con la fortuna dalla loro parte, avrebbero anche potuto impadronirsi in un solo giorno dei soldi che invece avrebbero guadagnato in mezzo mese di fatica. E la sua guida era necessaria solo quando si attraversavano zone selvagge o inabitate.


La grande capacità di combattimento dell'Associazione della Zanna Insanguinata aveva dato loro una garanzia di sicurezza. Non avrebbe più dovuto preoccuparsi di avere abbastanza Bronzi reali per acquistare il cibo necessario, o per permettersi la scorta di una roulotte. La situazione non cambiò neanche dopo che si erano uniti a delle forze più grandi.


Dopo un tempo molto lungo, Azima digrignò i denti e parlò. "Quanto sarà dura?"


"Non conosco l'esatta quantità di denaro che l'Incantesimo Dormiente distribuirà per le spese di sostentamento, ma non dovrebbe essere inferiore a quelle dell'Unione delle Streghe. Ciò significa almeno un Oro Reale al mese, che è quattro o cinque volte maggiore di quanto dato ad una persona normale." Wendy rispose ansiosamente. "Questo denaro può essere usato per vitto e alloggio, ma per i lussi non sarà sufficiente."


"Cosa ancora più importante, anche se lasci l'Incantesimo Dormiente, L'Unione delle Streghe non potrà accogliervi al momento. La ragione è semplice. Sua Maestà non vuole che ci sia una frattura tra l'Unione delle Streghe e l'Incantesimo Dormiente, e questo potrebbe portare facilmente a dei fraintendimenti..."


"E' così?" Scattò Azima indignata. "20 Argenti Reali al mese a persona, il che significa 120 Argenti Reali in totale. Pensa davvero che non ce la farei da sola? Non è divertente! Non sono una ragazza di nobili origini. Ho rovistato fogne e discariche per un po' di cibo. Come possono queste piccole difficoltà spaventarmi? È proprio niente. Ti farò vedere, Usignolo! Lo so che sei ancora qui!"


"Miss Azima..." Wendy stava per tentare ancora di persuaderla, ma Doris la trattenne.


"So che quello che intendi per noi è positivo, ma sento anche che quello che abbiamo fatto è stato un po' troppo. Mi sento le guance arrossate dopo la discussione con Miss Usignolo." Disse a voce bassa mentre si toccava le guance, imbarazzata. "Forse Heidi Morgan era come ce l'avete descritta e non ci ha mai preso seriamente, ma non possiamo continuare così. Questa volta io sono a favore della decisione di Azima."


"Anche io. Se Azima è una codarda, allora noi che siamo?"


"Anche io!"


Tutti annuirono all'unisono.


"Ho deciso di lasciare l'Incantesimo Dormiente. E non ne farò abbastanza per sopravvivere. Alla fine, restituirò tutto ciò che devo!" Urlò Azima in tutti gli angoli della stanza. "Ti farò rimangiare le tue parole, Usignolo!"


Wendy sospirò e rimase in silenzio per un po' prima di rispondere: "Dato che la decisione è presa, lo riferirò a Sua Altezza Tilly. Farò anche del mio meglio per convincere sua Maestà a mantenere l'indennità speciale. In questo modo, quando accetterai il reclutamento delle Streghe, riceverai anche una porzione extra di denaro che vi renderà la vita più semplice."


Azima cambiò bruscamente. "Fa' come vuoi."


...


Wendy emise un respiro incontrollabile mentre usciva dalla zona residenziale.


"Qual è il problema?" Udì la voce di Usignolo alle sue spalle.


"Niente, sento solo un po' di...vergogna, all'improvviso," mormorò. " Non sono quello che credono. Il risultato desiderato è che lavorino per Sua Maestà Roland."


"Ma l'hai fatto ancora in questo modo, no? Perché sai che così sarà meglio per tutti. Se le cose rimangono allo stato attuale, la loro sfida può influire su Sua Altezza Tilly e quindi causare danni all'Incantesimo Dormiente." Usignolo si rivelò. "Ho visto troppe persone così. Piuttosto che usare la ragione, è molto più semplice colpirli duramente fino a quando non si svegliano. Ci sono persone ancora più testarde che si pentono solo quando vedono la morte in faccia."


Wendy rise all'improvviso. "Immagino che richiedere il tuo aiuto sia stata una giusta decisione. Hai completamente messo a tacere una persona che ha osato esprimere il suo malcontento direttamente a Tilly. Veramente l'Ombra Assassina che ha spaventato la Città del Re."


"Ho semplicemente seguito il tuo piano." Usignolo arricciò le labbra. "Tutto ciò che ho fatto è stato rendere il mio tono un po' più minaccioso."


"Bene, il tuo tono è stato la chiave," esclamò Wendy. "Probabilmente ho sudato un po' per lei. Stavo solo recitando quando ho gridato 'E' abbastanza!'. Se fossi stata lei, avrei probabilmente preso la stessa decisione."


"Aspetta...perché non mi sembra un complimento?" Brontolò Usignolo.


"Naturalmente è un complimento. Un po' di Bevande del Caos lo dimostreranno." Wendy rise e prese la mano di Usignolo. "Scambiamo 10 yuan per qualche bevanda stasera, vero?"


"Va bene ti credo."


***************


Dopo aver letto la relazione di Wendy, Roland si sentì rassicurato.


La maggior parte delle Streghe dell'Isola Dormiente avevano accettato il reclutamento, e i gruppi minoritari non avevano causato troppi problemi, tutto stava andando come sperato. Se i progressi in questo settore fossero stati fluidi, presto ci sarebbero state Streghe in tutti i settori produttivi. Ovunque andassero le persone, avrebbero potuto vedere queste belle e giovani donne, che si poteva dire, formavano un paesaggio unico e incomparabile di Neverwinter.


Ancora più importante, l'aggiunta di più di 70 nuove Streghe dava un'immagine significativa di tutta l'industria di Neverwinter. Al solo pensiero, si riempì di speranza.


Proprio in quel momento, il telefono, posizionato sulla sua scrivania, squillò.


Il segnale proveniva dal Comune.


Sollevò la cornetta, e sentì la voce di Barov dall'altro lato.


"Vostra Maestà, la flotta dell'esploratore dei Fiordi, Sander Flyingbird, è arrivata al Porto Poco Profondo."


<em>Framan</em>




                                


                                



