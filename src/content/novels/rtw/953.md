---
title: Capitolo 953: L'Esploratore Invitato
pubDate: 2025-08-07T11:30:06.878Z
tags:
    - rtw
---






Due navi a tre alberi, con bandiere bianche e nere, stavano scaricando il carico, quando Roland entrò nel porto circondato dalle sue guardie personali. I funzionari del Comune giravano intorno alle scatole di legno accatastate, mentre, ogni tanto, emettevano dei suoni di eccitazione.


"E' da un po' che non ci vediamo, Vostra Maestà!" Margaret si fece avanti velocemente e si inchinò sfoggiando un bel sorriso. "La prego di perdonare il mio aspetto... Non è adatto indossare lunghe gonne quando si sta in mare, quindi spero che non le dispiaccia."


Anche l'uomo accanto a lei si inchinò. "Vostra Maestà, Sander Flyingbird delle Isole dei Draghi Gemelli le porge il suo rispetto; Vi piace il mio abbigliamento?" Gli fece l'occhiolino e aggiunse: "Non pensa che si addica bene alle parole 'Uccelli marini che volano alto'?"


In effetti, ancor prima di parlare, Roland aveva già notato il suo abito eccentrico. Ad essere onesti, sarebbe stato impossibile passare inosservati con tutte quelle piume sul suo corpo. I suoi abiti erano quelli di un comune commerciante marittimo dei Fiordi, ma erano completamente coperti da nappe di piume di uccelli, dalla bandana alle morbide scarpe di cuoio. Tuttavia, dopo il lungo viaggio in mare, la maggior parte delle piume era diventata rigida e, sebbene fossero ancora attaccate ai vestiti, avevano perso la gran parte della loro lucentezza. Quella scena ricordava un uccello che era appena stato sparato nel cielo.


"No...avete frainteso," disse Roland. Per quanto lo riguardava, "Sander Flyingbird" era solo una nota icona blu, e ogni maschio della sua età, ma anche le ragazze, sarebbero state molto impazienti di aprire un pacchetto con quel simbolo. "So che non vuole essere riconosciuto da Fulmine, ma le assicuro che se entra nel Castello vestito in quel modo, attirerà sicuramente l'attenzione della sua migliore amica Maggie, Signor Tuono. In quel caso, non potrebbe più mascherarsi neanche se indossasse una barba finta."


"Hahaha... È così?" Tuono rise a gran voce. "Che peccato. Ero abbastanza orgoglioso di questo travestimento. Sa che da quando ho trovato un sarto per realizzare questo vestito, è diventato la nuova moda di molte isole?"


"<em>Questo è il potere di un modello?"</em> Pensò Roland alzando gli occhi al cielo. D'altro campo, non c'era da meravigliarsi se fosse l'esploratore più importante dei Fiordi visto che riusciva a conservare una mentalità così giovane nonostante avesse almeno quarant'anni. Nessun'altro si sarebbe preoccupato di sforzarsi così tanto per creare un nome temporaneo.


Tutto era iniziato con una lettera prima della spedizione.


Ora che la nave di acciaio era stata completata, era giunto il tempo di provarla. Roland temeva molto il confronto con il mare imprevedibile. Era chiaramente consapevole del reale livello della sua prima nave di acciaio, non c'era dubbio che anche con tutto l'equipaggiamento possibile e gli espedienti istallati, era ancora lontana dall'essere una nave degna per il mare.


Per creare una nave all'altezza, c'era bisogno di più di un mucchio di pezzi di ferro capaci di galleggiare e muoversi avanti e indietro. A causa delle onde violente, i meccanismi delle navi dovrebbero essere diversi rispetto a quelli che si usano delle imbarcazioni fluviali. Inoltre, considerando che era la prima volta che usavano la turbina a vapore, l'affidabilità del sistema di alimentazione era ancora discutibile.


Tuttavia, l'aspetto che maggiormente lo preoccupava era la sua scarsa familiarità con le procedure operative di una nave o gli aspetti di interazione tra uomo e motore. Ogni volta che incontrava dei problemi con i principi della meccanica, poteva semplicemente andare nel Mondo dei Sogni per cercare una soluzione, ma questo sistema non funzionava per la navigazione di una nave. Prima dello sviluppo dei sistemi di controllo elettronico, ogni nave doveva essere calibrata e gestita separatamente. Quindi, non restava altra soluzione se non quella di continuare le ricerche per conto proprio.


Di conseguenza, la migliore opzione a cui aveva pensato era di invitare Tuono per testarla.


Non solo era un navigatore esperto, ma anche il leader di un Gruppo di Esplorazione, con centinaia di eccellenti marinai ai suoi ordini. Il suo giudizio sarebbe stato prezioso.


Roland aveva pianificato di sfruttare questa opportunità sia per testare che per sistemare la nave attraverso la registrazione dei dati di navigazione. Questo sarebbe stato di sicuro utile per la realizzazione di una futura nave. Per non parlare del fatto che questi dati avrebbero portato molta ricchezza a Neverwinter.


Visto che questo lavoro avrebbe richiesto dai due ai tre mesi, Tuono sarebbe rimasto a Città di Neverwinter per un po'. Per nascondere la sua identità, Roland ne aveva creata un'altra falsa nella lettera, ovvero quella di Sander Flyingbird. Con grande sorpresa, non solo aveva accettato, ma aveva aggiunto un sacco di particolari alla sua personalità. Il suo entusiasmo e il suo spirito giocoso avevano davvero stupito il Re di Graycastle.


"Oh, Vostra Maestà, siete davvero riuscito a terminare la costruzione della barca a vapore così velocemente?" Con queste parole Tuono cambiò discorso. "Ai Fiordi, gli artigiani migliori ci avrebbero impiegato almeno un paio di anni, anche con i migliori materiali disponibili."


"Troppo lento. Dopotutto, la lavorazione dell'acciaio è più semplice di quella del legno in quanto non ha bisogno di essere imbevuto di conservanti, e non è necessario aspettare che sia asciutto. C'è solo bisogno di molto calore." Roland si strinse nelle spalle. "Attualmente è nel cantiere nel porto. Se volete, possiamo andare a vederla subito."


"Non vedo l'ora!" Gli occhi di Tuono si illuminarono all'istante. "Non ho fatto altro che pensarci per tutto il viaggio!"


"Ma a cosa servono tutte quelle casse di Ori reali?" Roland indicò le scatole che di continuo venivano scaricate mentre il Comune le contava. "Come ho detto prima, ti verrà addebitato solo il costo di produzione della barca, niente di più."


"Certo, non oseremmo rifiutare la vostra generosità," rispose Margaret: "Questi sono i profitti dei profumi e delle Bevande del Caos."


"Così tanto?" Rimase un po' sorpreso. "Non è ancora scaduta la data di consegna fissata nel contratto, giusto?"


"Beh, visto che stavamo venendo qui, potremmo ridurre un po' dell'onere della prossima consegna." Disse Margaret sorridendo. "Ma Vostra Maestà, la vostra ipotesi è corretta, questi due prodotti sono diventati molto popolari nei Fiordi, soprattutto le Bevande del Caos. Il volume delle vendite è incredibile. Il valore di quelli più deliziosi a volte aumenta di dieci volte rispetto al valore originale, anche se sono di seconda mano. Le persone sono disposte a prendere anche quelle che non hanno un buon sapore. Per farla breve, le Bevande del Caos sono diventate un simbolo di forza durante le feste in tutte le Camere di Commercio."


Roland non poté fare a meno di alzare le sopracciglia. Sembrava che avesse preso la decisione giusta lasciando che un commerciante professionista si occupasse di questi affari.


"Vostra Maestà, c'è una reazione magica nella folla." All'improvviso la voce di Usignolo risuonò vicino al suo orecchio. "C'è una Strega nel gruppo?"


Solo allora si rese conto che non lontano da Margaret, alle sue spalle, c'era una particolare donna che li stava osservando. Metà del corpo era nascosto dietro una domestica e mostrava solo l'altra metà del suo volto. Quando i loro sguardi si incrociarono, si coprì velocemente il volto come un coniglietto spaventato.


Roland ricordava vagamente la donna-commerciante menzionata nelle lettere. "E' lei la vostra amica Strega?"


Seguendo il suo sguardo, Margaret annuì gentilmente. "Si, Vostra Maestà, lei è Joan."


<em>Framan</em>


<span data-sheets-value="{&quot;1&quot;:2,&quot;2&quot;:&quot;[su_service title=\&quot;Erialis\&quot; icon=\&quot;icon: comment\&quot; size=\&quot;16\&quot;]&quot;}" data-sheets-userformat="{&quot;2&quot;:513,&quot;3&quot;:{&quot;1&quot;:0},&quot;12&quot;:0}">[su_service title="Erialis" icon="icon: comment" size="16"]  <em>Sono curiosa perchè vi piace "Release that Witch?" Per quanto mi riguarda è emozionante ed ha quel lato di mistero che viene rivelato lentamente, ha dei momenti poetici (non posso dimenticare la descrizione del mare rosso), ha informazioni tecniche complesse (lo so bene fare le ricerche a volte mi fa sudare) e muoiono sempre i cattivi, mi piacciono anche alcuni personaggi certo non tutti. Diteci i vostri motivi.</em>[/su_service]</span>
                                


                                



