---
title: Capitolo 954: Nuova Grande Ruota
pubDate: 2025-08-07T11:30:06.879Z
tags:
    - rtw
---






"Oh, riesce già a venire a terra ..." disse Roland con molto interesse "Ricordo che hai detto che dopo aver scelto di stabilirsi in mare, non è più entrata in contatto con gli esseri umani per molto tempo".


"È stato tutto merito di Sua Altezza Tilly e della Signorina Camilla". Margaret sospirò. "Senza la capacità di comunicare direttamente tramite la sua coscienza, probabilmente non sarebbe riuscita in nessun modo ad adattarsi a una vita umana normale. Inoltre, Joan ha completamente dimenticato come parlare. Anche se Lord Tuono le ha presentato molti studiosi, i risultati non sono stati molto positivi. Attualmente, non riesce a dire più di qualche parola e non è nemmeno in grado di tenere una semplice conversazione".


In quel momento, la mercante si fermò come se non sapesse se continuare o meno.


“Cosa c’è che non va?” Chiese Roland.


"Non so se sia a causa della sua trasformazione a lungo termine, ma alcune sue parti del corpo non sono più quelle di un essere umano" Margaret si morse un labbro. "Per quanto ne so, finché non utilizzano il potere magico, le streghe non dovrebbero essere diverse dagli umani. Tuttavia Joan non può più tornare all’aspetto che aveva prima. Le sue guance, collo, braccia e gambe sono coperte da squame ciano, proprio come quelle degli... Spiriti del Mare ".


Roland pensò immediatamente alle lunghe orecchie e alla coda di Lorgar. Beh ... una pelle ricoperta di squame era alquanto stilosa…  ehm, no, non era quello il momento di pensarci. Considerando che la gente della Nazione della Sabbia temeva persino le belle orecchie della Principessa Lorgar del Clan del Fuoco Selvaggio, c’era da aspettarsi che le reazioni alla vista di Joan sarebbero state probabilmente solo peggiori.


"Qualcuno le ha fatto del male?"


"Abbiamo fatto del nostro meglio per impedirlo, ma era comunque inevitabile che qualcuno diffondesse la notizia" Margaret sospirò.


"Se vogliamo insegnarle come adeguarsi di nuovo alla vita umana, allora è inevitabile che entri in contatto con altre persone" disse Tuono con aria impotente, "Il suo aspetto non è stato ben accolto nemmeno nei Fiordi, da quando l'ho accolta, tre domestiche e due studiosi sono rimasti spaventati da lei. Ci sono anche voci secondo le quali sto allevando uno Spirito del Mare. Forse il mare è più adatto a lei dopo tutto".


"Se alla mia amica non piacesse davvero la vita sulla terra, non la costringerei a rimanere sull'isola contro la sua volontà" continuò la donna mercante. "Tuttavia a Joan non importa assolutamente il processo di entrare in contatto con altre persone. Anche se deve rimanere per molte ore in mare ogni settimana, le piace comunque uscire con quelle domestiche che la accettano. Inoltre, rispetto alla carne di pesce crudo che mangiava in precedenza, ora la preferisce ben cotta".


Tuttavia, quel tipo di ambiente era limitato solo alla presenza di Tuono: Roland capiva cosa Margaret intendesse dire, ma non riusciva a pensare a una buona soluzione. Cambiare il punto di vista di qualcuno richiedeva molto tempo, per non parlare del fatto che la situazione di Joan era molto più grave di quella delle altre streghe. Nel corso della storia, l'animalizzazione, le deformità o, in generale, un aspetto disumano portava sempre ad affrontare discriminazioni ed esclusioni sociali.


"Un giorno andrà meglio" la rassicurò. "Posso darle un'occhiata più da vicino?"


Se il problema era davvero così grave, l'unica cosa da fare per ora era nascondere il suo aspetto, proprio come le orecchie di Lorgar, che sarebbe sembrata una persona normale se avesse indossato un cappello.


"Certo!" Margaret fece cenno a Joan e disse: "Vieni qui, cara."


Eppure quest'ultima le diede solo una rapida occhiata e poi si nascose di nuovo.


“Ehm… Vostra Maestà, sono desolata ma probabilmente non è abituata a una folla così grande" Margaret si inchinò in modo apologetico.


"Sembra che tu l'abbia spaventata" Gongolò Usignolo accanto al suo orecchio.


Roland fissò lo spazio accanto a lui, tossì due volte e disse: "Non importa. Deve rimanere comunque a Neverwinter per un po'. Alla fine ci si abituerà. Andiamo al cantiere per ora".


***


Al fine di costruire la nave d'acciaio, Roland aveva liberato per quello scopo un’area inutilizzata di quasi cento acri a sud-ovest di Spiaggia Poco Profonda e aveva chiesto a Lotus di costruire un muro attorno ad essa, formando una barriera che impediva a chiunque di sbirciare dall'esterno. Oltre a installare torri di sentinella ai suoi quattro angoli, aveva fatto in modo che anche il Primo Esercito la proteggesse. Pertanto, a parte i lavoratori nell’area, non molte persone erano a conoscenza delle tecniche di costruzione finali di quell’imponente nave, che richiedeva l'unione di tutte le migliori linee di produzione industriale all'interno di Neverwinter.


Mentre entravano attraverso la barriera e arrivavano in fondo alla scala a zigzag, un'esclamazione di incontrollabile sorpresa esplose dal gruppo.


L'attenzione di tutti era stata catturata dall'enorme struttura che si trovava di fronte a loro.


Non era stata certamente un'esagerazione.


Quando si ammirava la nave dal basso, la prima cosa che si vedeva era il suo scafo torreggiante, era diverso dagli scafi rotondi delle navi a vela con tre alberi. Il lato di questo scafo era perpendicolare al terreno mentre la sua base era così piatta che lì non c'era traccia di alcuna chiglia estrusa. Dato che la loro visuale era limitata, tutti si sentivano come se fossero sotto una torre d'acciaio torreggiante, e non potevano fare altro che soccombere alla sensazione di pressione che emanava.


"Nel nome dei Tre Dei ... sto sognando?"


"Quanto è pesante? Deve essere superiore a 20 mila tonnellate".


"Anche la più grande nave a vela non sarebbe in grado di resistere a un impatto contro questa!"


"Non citare nemmeno le navi a vela. Scommetto che anche i mostri del fondo del mare fuggiranno in sua presenza! "


"Tuono ... no, il Signor Flyingbird, non ci aveva detto che avremmo navigato su un mostro del genere!"


L'ordine all'interno del gruppo fu immediatamente rimescolato mentre i marinai correvano verso la nave. Cominciarono a toccare e bussare allo scafo, incapaci di contenere il loro entusiasmo.


Tutti loro erano i marinai più esperti dei Fiordi e anche se non avevano mai visto qualcosa di simile prima, riuscivano sicuramente a capirne l’unicità.


Per quanto riguardava Tuono, lo stupore sul viso non era inferiore al resto. In effetti, era persino superiore.


Quando Roland aveva menzionato nella sua lettera che la nave era interamente in acciaio sia sopra che sotto, Tuono aveva pensato che stesse esagerando, dopotutto, anche nelle comuni navi di legno, il legno e i materiali migliori venivano usati solo nei punti chiave della nave. Pertanto, quando aveva reclutato i suoi uomini, aveva descritto la nave solo come una nave oceanica senza vele, che conteneva uno scheletro d'acciaio abbastanza forte da resistere alle enormi onde della Linea Marina.


Eppure quello che i suoi occhi vedevano in quel momento dimostrava che non fosse come credeva.


Nonostante sapesse che Neverwinter fosse estremamente abile nella costruzione di navi, non avrebbe mai immaginato che la loro maestria avrebbe raggiunto un simile livello. La sola quantità di materiali era così imponenti che sarebbe impossibile riunirli tutti nelle Isole dei Fiordi, per non parlare della tecnica utilizzata per unire l'acciaio temprato insieme.


Quanto era prezioso l'acciaio?


Tra le varie materie prime, il minerale di ferro non era considerato lussuoso in quanto un lingotto di ferro grezzo delle dimensioni di un palmo poteva essere venduto per circa 30-40 Argenti reali. Tuttavia, se fosse stato forgiato in acciaio, il suo prezzo si sarebbe moltiplicato di oltre dieci volte. Era così prezioso che i cavalieri di solito trattano la loro armatura d'acciaio come cimeli di famiglia e li trasmettono di generazione in generazione.


La ragione del prezzo elevato dell'acciaio era la sua lavorazione che richiedeva molto tempo. In tutta la vita, un fabbro poteva produrre solo circa sette o otto set di armature d'acciaio qualificate. In altre parole, anche se tutti i fabbri dei Fiordi fossero riuniti, non sarebbero comunque in grado di produrre così tanto acciaio nemmeno in una dozzina di anni.


La prima volta aveva ordinato da Roland solo un piroscafo a vapore, che, secondo la Camera di commercio dei Fiordi, costava dai tre ai quattromila ori reali. Quindi, quando l'altra parte aveva detto che gli avrebbero addebitato solo la tassa di produzione, non l'aveva davvero considerato un grande favore. Questo perché il valore di una nuova Linea del Mare era molto più del costo della nave stessa. Dato che il Re di Graycastle voleva solo scambiare informazioni, questo scambio non poteva essere considerato come se si stesse approfittando dell'altra parte.


Aveva anche pianificato di pagare a Roland l'intero costo della nave dopo l'esplorazione della Linea Marina, come ricompensa per essersi preso cura di sua figlia e perché desiderava che in futuro Fulmine avesse una vita migliore a Neverwinter.


Eppure in quel momento Tuono aveva finalmente capito che, anche considerando il solo il costo dei materiali, il prezzo di quella nave sarebbe comunque stato una cifra astronomica.


Non poté fare a meno di dispiacersi per il suo portafoglio.


<em>Thea</em>
                                


                                



