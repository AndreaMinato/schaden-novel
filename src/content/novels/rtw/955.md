---
title: Capitolo 955: Una Riunione Inaspettata
pubDate: 2025-08-07T11:30:06.879Z
tags:
    - rtw
---






Quando Tuono sollevò la questione, Roland non poté fare a meno di arricciare le sue labbra in un sorriso.


Doveva ammettere che l’esploratore era molto bravo a cogliere la natura dei problemi. Secondo gli standard di quest’era, dove tutto veniva realizzato a mano, il prezzo di qualsiasi prodotto industriale voluminoso avrebbe dovuto essere un numero astronomico. Tuttavia, Roland non avrebbe assolutamente addebitato a Tuono una cifra basata sull’attuale costo generale della costruzione navale. Sarebbe sembrato solamente troppo pragmatico e non avrebbe sicuramente aiutato a favorire una sana e duratura relazione tra di loro.


Per la verità, il lancio immediato dei due progetti paralleli, la nave in acciaio e il treno ferroviario, era per lo più attribuito alla recente costruzione degli impianti siderurgici dopo il successo della sperimentazione del processo Linz-Donawitz a Neverwinter. L’acciaieria, che era ormai diventata completamente indipendente dalle streghe, aveva dato vita ad un circolo virtuoso per una produzione efficiente. L’intero processo siderurgico, che includeva la fabbricazione del ferro nell’Area dell’Altoforno, la produzione del carbone nell’Unità Coker, l’ottenimento dell’acciaio liquido, e la formazione di lingotti era stato meccanizzato.


A parte pochi lavoratori, c’erano solamente macchine ausiliarie alimentate dalle macchine a vapore nell’intero impianto. Il vapore acqueo intriso di cenere creava un fenomeno unico nella Montagna del Versante Settentrionale conosciuto come nebbia grigia. La gente avrebbe notato il fianco della montagna coperto da uno strato di ‘nuvole sinistre’ guardando la Catena Montuosa Invalicabile da qualche parte in alto nella città.


Dato che l’acciaieria era al momento in piena attività, la normale produzione giornaliera in questi giorni superava quella annuale di una città del passato. Il sorprendente tasso di produzione, pertanto, poneva delle solide basi per tutti i progetti industriali a Neverwinter. Con l’introduzione dell’automatizzazione, tutto avrebbe sperimentato un drastico cambiamento, sebbene in pochi capissero cosa questo rappresentasse davvero.


“Possiamo parlare di soldi più tardi, ma ti assicuro che sarebbe più economico di quanto pensi.” Roland sorrise debolmente. “Perché il denaro non è un problema, ho già detto che lo sfruttamento di mari sconosciuti significa molto per l’intero genere umano. In qualità di Re di Graycastle, mi farebbe molto piacere prendere parte al progetto.”


L’espressione di Tuono cambiò. Disse: “Sono molto colpito dalla vostra lungimiranza… In pochi sono disposti a spendere del denaro per qualcosa di intangibile. Anche la Camera di Commercio nei Fiordi è più propensa a studiare nuove rotte che potrebbero portare dei potenziali benefici. Anche se Voi non potete partecipare all’esplorazione in prima persona, avete una maggiore ambizione rispetto a molti altri esploratori.”


“<em>Perciò, ti riferivi solamente a civiltà della vecchia Città del Re?</em>” Pensò Roland con indifferenza. Credeva che nessuno avesse un desiderio così forte di esplorare il mondo come lo aveva lui, per quanto concerneva l’origine della Battaglia della Volontà Divina ed il grande segreto che si celava dietro di essa.


“Ad ogni modo, prima saliamo a bordo della nave.” Roland sorrise e cambiò argomento. “Visto che sei qui, ti farò da guida.”


“Sarebbe fantastico, Vostra Maestà!” Tuono fece un gran sorriso.


...


Dato che Roland non aveva alcun riferimento o precedente, la nave in acciaio era un’ ‘indefinibile’ poiché era dotata di caratteristiche appartenenti a svariati modelli di navi classiche. La sua parte anteriore somigliava ad una corazzata, la cui prua era leggermente sporta verso l’esterno, con uno stemma al di sotto del livello dell’acqua. La parte centrale della nave era stata ampliata per aiutare l’imbarcazione a mantenere la stabilità in condizioni marittime avverse. La parte posteriore era piatta come una nave moderna. Il peso totale dell’imbarcazione si aggirava intorno alle 2,500 tonnellate.


Una volta, Roland aveva tentato di incorporare alcune nuove ed inusuali tecnologie, come ad esempio una prua a bulbo e uno stabilizzatore a pinna, nel suo design per ottimizzare la sua prestazione. Tuttavia, una prua a bulbo dovrebbe essere realizzata separatamente basandosi sul modello e la velocità della nave, mentre uno stabilizzatore a pinna richiedeva un collegamento meccanico complesso per regolare la propria angolazione. In considerazione del tempo limite e della praticità del progetto, aveva abbandonato queste attività che avevano apparentemente superato le abilità delle attuali tecnologie.


Ciononostante, questo non significava che questa non fosse una versione ingrandita di ‘Il Roland’, le cannoniere delle acque poco profonde. La turbina a vapore assemblata dalla sola Anna andava al di là della comprensione di Tuono e del suo gruppo. A parte questo, era la prima volta che un telefono dotato di cornetta veniva utilizzato per comunicare. Numerose linee telefoniche erano collegate alla sala di comando, alla sala macchine, e alla torre di controllo. In confronto al tubo acustico ad accensione e spegnimento, il telefono funzionava molto meglio. Il Capitano riusciva ad ascoltare in maniera chiara i rapporti da diverse parti della nave grazie al telefono, malgrado i forti rumori del mare.


Ed era valsa anche la pena ricordare che il telefono dotato di cornetta era munito di una Batteria Mini Alba incantata che poteva durare abbastanza a lungo da portare a termine un lungo viaggio.


“Questo è… incredibile.” Esclamò Tuono dopo il tour, nel luminoso e spazioso ponte a torre. “Non mi sembra una nave, ma un castello errante al di sopra dell’acqua.”


Roland era divertito dal quanto velocemente Tuono avesse cambiato idea sulla nave. “Cosa te ne pare? Non ti ho deluso, giusto?”


“No, Vostra Maestà. Sono lusingato.” L’esploratore non contenne più la sua contentezza. “Ѐ la nave più bella su cui abbia mai posato lo sguardo. Supera le mie aspettative sotto ogni aspetto. Sento di poter governare l’intero Mare Vorticoso con lei.”


“Non trarre ancora conclusioni affrettate.” Roland fece cenno con la mano. “Ad essere del tutto sincero, non ne so niente di costruzioni navali. Pertanto, al momento si tratta di una macchina molto complicata e non ancora una vera nave. Dipende tutto dalla prestazione che avrà nel test imminente. Devi procurarmi una serie di statistiche, inclusa la sua velocità, stabilità, il numero della tua ciurma, la quantità delle vostre provviste, ecc. Se le cose andranno bene, riuscirai a partire per il Mare Vorticoso quest’anno dopo i Mesi dei Demoni.”


“Non sapete… Niente?” Tuono fece schioccare la lingua. “Se i vecchi artigiani nei Fiordi vi sentissero dire una cosa del genere, si tufferebbero in mare per la mortificazione. Comunque, se riuscite a costruire una straordinaria nave in acciaio non sapendone niente di costruzioni navali, che cosa costruireste se ne sapeste qualcosa?”


“Avrai la risposta a questa domanda domani.” Roland lasciò Tuono in attesa. “Stanotte goditi il banchetto prima.”


***************


L’ingresso del Castello era vivace con luci tremolanti al calare della notte.


Le Pietre della Luce, che emanavano un bagliore leggero e costante, rimpiazzavano le candele. L’antico e lungo tavolo in legno era stato sostituito da uno tondo coperto da un telo bianco. I bicchieri di vino erano stati rimpiazzati da una torre di champagne. L’orchestra iniziò a far suonare i violini. Dopo che il tesoro del Comune era stato riempito di monete d’oro, l’intera città era stata rimessa a nuovo e aveva assunto un aspetto completamente nuovo. Persino i ricevimenti avevano iniziato ad adottare lo stile stravagante di quelli che si tenevano nella vecchia Città del Re. La maggior parte degli ospiti erano figure di spicco a Neverwinter e in altre città alleate. Naturalmente, l’Unione delle Streghe era stata invitata come sempre.


“L’uomo accanto a Sua Maestà è un esploratore proveniente dalla tua città natale?” Lorgar gettò uno sguardo all’uomo con un certo interesse, per poi rivolgersi a Fulmine. “Non hai intenzione di parlare con lui?”


“Il suo nome è Sander Flyingbird, giusto?” La ragazzina fece spallucce, nutrendo il piccione posato su di lei con un pezzo di fungo grigliato. “Non ho mai sentito parlare di lui, perciò deve essere un signor nessuno. Non ho niente da dirgli. Tu non sai che ci sono un sacco di esploratori nei Fiordi, molti dei quali sono capitani che hanno compiuto solamente un paio di lunghi viaggi. Non hanno nemmeno sperimentato uragani o grandi onde.” Fulmine rimase in silenzio per un secondo poi chiese: “Comunque, perché non ho ancora visto Luna Misteriosa? Non aveva detto che voleva fare una gara con noi, il Gruppo di Esplorazione?”


“Ma una persona che viene ricevuta dal capo non dovrebbe essere un uomo normale,” “<em>Come me…”</em> Pensò Lorgar tra sé e sé mentre agitava la sua coda di cavallo, “Forse ha qualche informazione su tuo padre.”


Dopo essersi unita al Gruppo di Esplorazione di Neverwinter, Lorgar aveva imparato molte cose sul passato degli altri due membri.


“Sono d’accordo, gruu!” Intervenne Maggie. “Non fa male chiedere, gruu!”


Fulmine contrasse le labbra con indifferenza. “Dato che insistete, andrò a salutarlo.”


<em>Haru</em>
                                


                                



