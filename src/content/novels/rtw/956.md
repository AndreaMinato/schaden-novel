---
title: Capitolo 956- Tuono e Fulmine
pubDate: 2025-08-07T11:37:51.046Z
tags:
    - rtw
---






Anche se Fulmine aveva promesso di parlare con l’esploratore, in cuor suo non nutriva grandi speranze.


Anche Roland sapeva che lei stava cercando Tuono. Se avesse ricevuto notizie sul conto di suo padre, senza dubbio gliele avrebbe già riferite, ma poiché non l’aveva fatto, era molto probabile che fosse perché l’esploratore non ne sapeva niente.


Ma in ogni caso, avrebbe seguito i consigli di Maggie e Lorgar, lo avrebbe fatto per loro.


Fulmine avanzò verso l’esploratore ma dopo averlo visto più da vicino, aggrottò le sopracciglia.<em> “Questo qui non è un po’ troppo... esagerato?”</em>


L’esploratore dei Fiordi chiamato Sander Flyingbird appariva sulla trentina. Il suo occhio destro era coperto da una maschera sulla quale vi era ricamata una rosa fresca. Inoltre, più di metà della sua faccia era ricoperta da tatuaggi di ramoscelli di rose e foglie. Aveva davvero un gusto orribile in fatto di moda.


Nonostante un grande esploratore non avrebbe dovuto giudicare un libro dalla copertina, anche il suo comportamento non era da meno rispetto al suo aspetto.


Mentre parlava, sembrava che Sander Flyingbird si stesse vantando di una delle sue entusiasmanti avventure con altri ospiti. In realtà stava soltanto descrivendo i paesaggi delle Isole della Fiamma Ardente, ma le parole e le espressioni che usava faceva credere alle persone che avesse raggiunto la fine dell’oceano o la soglia dell’inferno. Era vero che le Isole della Fiamma Ardente fossero un luogo pericoloso, dove la lava veniva eruttata costantemente dal fondo dell’oceano e formava enormi colonne di vapore che bloccavano la visuale e bruciavano gli equipaggi... tuttavia, dopo generazioni di esplorazioni, era stata disegnata una mappa completa di quell’area. Per evitare pericoli, gli avventurieri dovevano semplicemente seguire il percorso tracciato ed approdare nel momento giusto.


Quando non aveva neppure compiuto i dieci anni, aveva visitato con suo padre l’isola maggiore dell’Arcipelago della Fiamma Ardente: Montagna di Fuoco.


Il popolo dei Fiordi considerava esploratori soltanto quelli che scoprivano nuove rotte, isole o relitti. Ma dato che c’erano migliaia di isole sparse intorno al Mare Vorticoso, tra le persone che si consideravano esploratori, c’erano immense differenze in termini di tecniche, esperienza e abilità.


C’erano poche persone che, secondo Fulmine, potessero reggere il confronto con suo padre, e Sander Flyingbird non era tra loro.


In un baleno, perse persino la voglia di salutarlo. Ma proprio mentre Fulmine era esitante, qualcuno le prese la mano.


Alzò lo sguardo e scoprì che era zia Margaret.


“Ottimo tempismo ragazzina.” La mercante sorrise dolcemente a Fulmine. “Lascia che ti presenti il Signor Sander. È un esploratore proveniente dalle Isole dei Draghi Gemelli ed è anche il Presidente della Camera di Commercio della Testa del Drago. È uno degli ammiratori di tuo padre.”


“Ho già sentito dire del suo titolo” brontolò Fulmine sottovoce. Tuttavia, dato che zia Margaret aveva già iniziato la conversazione, non ebbe scelta se non arrangiare un sorriso e dire: “Salve, il mio nome è Fulmine. Anche io provengo dai Fiordi, anche se non sono nata sulle Isole dei Fiordi.”


“Ah, quindi tu sei la figlia del Signor Tuono?” Rispose Sander allegramente. “La Signora Margaret mi aveva già detto che la figlia del più grande esploratore si trovava a Graycastle. Finalmente oggi ci incontriamo di persona. Mmh... in effetti assomigli un po’ al Signor Tuono!”


<em>“Bugiardo. Papà ha sempre detto che somiglio di più a mia madre che non ho mai incontrato.”</em> Fulmine contrasse le labbra: “Grazie. Avete notizie su di lui?”


“Ho solo sentito delle voci. Alcune dicono che sia finito su un’isola disabitata mentre altre sostengono che sia in realtà tornato ai Fiordi poiché pare che abbia avuto un incontro inusuale dopo il naufragio. Pare che stia mantenendo un profilo basso e al momento stia reclutando nuovi membri per la sua prossima impresa. Inutile citare altre teorie... specialmente quelle voci infondate che hanno secondi fini.” Sander continuò a parlare senza sosta. “Naturalmente, sono personalmente incline verso la seconda teoria. C’erano non pochi scogli intorno all’area dove si è scatenata la tempesta, ma per il Signor Tuono non si è sicuramente trattato di una situazione insormontabile. Infatti molti membri del suo equipaggio sono sopravvissuti alla catastrofe.”


Questa ipotesi era piuttosto vicina alla sua. Fulmine sentì che l’uomo era un pochino meno sgradevole.


Non gli importava veramente se suo padre la stesse cercando o meno.


Fintanto che avesse continuato sulla sua via dell’esplorazione, era certa che si sarebbero nuovamente incontrati in futuro.


“A proposito. Posso chiedervi quale isola avete scoperto?”


“Uhm...” Il volto di Sander venne attraversato dal colore dell’imbarazzo. “Al cospetto di Sua Maestà non posso dire menzogne; sono diventato esploratore il gran parte grazie a vostro padre. La scoperta dell’Arcipelago delle Ombre ha spinto molte persone, tra cui la Camera di Commercio ad esplorare ulteriormente la zona. Avevamo in mente di inviare dei rifornimenti a un’isola di trasferimento, ma sfortunatamente, durante il tragitto, la mia flotta deviò dalla rotta a causa di un inaspettato attacco da parte un mostro marino, che ci ha poi condotti alla scoperta di un’isola non ancora tracciata sulla mappa.”


Anche quest’ultimo punto confermava l’idea che Fulmine si era fatta di lui: Sander Flyingbird era quel genere di esploratore che aveva fatto pochissime spedizioni ma aveva una fortuna sfacciata.


“Capisco, ma anche questo fa parte della bellezza dell’esplorazione, non è forse così?” Rispose Fulmine fingendo un’espressione seria. “Non disturbo ulteriormente il vostro discorso con Sua Maestà.” Poi si voltò verso Roland e fece un inchino da nobile. “Vostra Maestà, vogliate scusarmi.”


Roland sembrò un po’ distratto, gli ci volle un momento prima di rispondere. “Ah... vai pure” disse.


Anche se aveva notato che Sua Maestà sembrava un po’ strano, Fulmine non ci fece molto caso dato che Roland era sotto la protezione di Usignolo. Inoltre doveva prepararsi per l’imminente competizione. Era la prima sfida dopo la fondazione del Gruppo di Esplorazione, quindi non poteva assolutamente permettersi di perdere!


***


Guardando la ragazzina saltellare via, Roland rimase di stucco.


Tuono era un attore nato!


La sua recitazione era così perfetta che persino la sua stessa figlia aveva destato alcun sospetto!


“No, tecnicamente non è corretto.” Se non avesse saputo che la persona di fronte a lui fosse Tuono, non avrebbe mai associato “Sander Flyingbird”, che stava in piedi accanto a lui, con la persona che era scesa dalla nave.


La ragione iniziale per cui aveva organizzato questa festa di benvenuto era per dare a Tuono un’identità ragionevole. Roland aveva intenzione di tenere l’evento in due sale separate, una grande e una piccola, dove la piccola sarebbe stata usata per ricevere ospiti d’onore. Era una pratica comune tra i nobili. Tuttavia, non si era immaginato che Tuono avrebbe reputato superflue queste formalità, affermando che una sala sarebbe bastata.


In entrambi i casi, per Roland non sarebbe cambiato niente. Dopotutto, era Tuono quello che non voleva incontrare sua figlia. Era diventato completamente un’altra persona quando si era presentato alla festa senza la sua maglia di piume. In base a quello che aveva detto, il cambio del suo aspetto era in realtà dovuto ad uno strato di sostanza collosa e alla polvere di perle. Il tatuaggio esagerato e la maschera per l’occhio servivano solo per distogliere l’attenzione delle persone e evitare che possano notare la differenza tra la sostanza gelatinosa e la sua pelle.


Mentre il riuscire a cambiare la voce, era un’abilità che Tuono aveva sviluppato negli anni di esplorazione.


Ma agli occhi di Roland, non era questo il punto principale.


Era convinto che tutti avessero un proprio carattere distintivo, inoltre, l’interlocutore era sua figlia con cui aveva trascorso più di dieci anni. Anche se fosse riuscito a cambiare la sua voce ed il suo aspetto, c’era comunque la possibilità che venisse riconosciuto.


Ovviamente, dopo che Tuono aveva iniziato a recitare, Roland scoprì che esistevano persone con talenti straordinari. In un batter d’occhio, l’esploratore quarantenne era svanito senza lasciare alcuna traccia, sostituito da un damerino e vanitoso giovane Presidente della Camera di Commercio della Testa del Drago.


Questa bravura nella recitazione, Roland lo aveva visto soltanto in May.


<em>Aris</em>
                                


                                



