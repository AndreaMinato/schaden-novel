---
title: Capitolo 957: Una Sfida da Luna Misteriosa
pubDate: 2025-08-07T11:30:06.880Z
tags:
    - rtw
---






“Vi ringrazio.” Quando furono rimaste soltanto Margaret e Usignolo, Tuono abbandonò il suo sorriso finto e disse a Roland con sincerità: “Vedendola adesso, mi rendo conto di aver preso la decisione giusta. La lascio nelle vostre mani.”


“Lei è cresciuta...” Margaret osservò impressionata. “Il modo con cui imita il tono degli adulti ti fa venire voglia di amarla e stringerla forte al petto.”


<em>“Ehi, stai dicendo i tuoi pensieri ad alta voce”</em> pensò Roland. Poi disse: “Ma Fulmine non ha abbandonato la strada dell’avventura. Anche se ora vive qui, ha formato un suo gruppo di esplorazione, nonostante al momento ci siano solamente tre membri. A meno che non venga rinchiusa, prima o poi seguirà le tue orme.”


“Se questo sarà inevitabile, vorrà dire che è il suo destino.” Tuono forzò un sorriso. “Ma non ora perlomeno. Mi auguro che possa vivere una vita serena e al sicuro prima che arrivi quel giorno.”


Detto ciò, la Battaglia della Volontà Divina era proprio dietro l’angolo. Anche se Fulmine si trovava lontana dall’oceano, non poteva di certo considerarsi al sicuro. E allo stesso modo neanche Neverwinter, che si trovava proprio sul fronte della battaglia. Se fosse caduta, l’intera razza umana poteva darsi per spacciata. Roland non le aveva dette queste cose a Fulmine, poiché sapeva che la Guerra stessa sarebbe stata l’avventura più grande che Fulmine potesse mai vivere. E lei di certo non avrebbe mai perso l’opportunità di parteciparvi personalmente. Dato che non sarebbe riuscito a persuaderla dal ritirarsi dall’imminente battaglia, non voleva gravarla con una così inopportuna premonizione di un disastro imminente.


Alla fine Roland diede una pacca sulla spalla di Tuono e disse lentamente: “Stai tranquillo, mi prenderò cura di lei.”


***


“Che cosa ha detto?” Lorgar mise Maggie, che era appollaiata sul suo braccio, sulla testa di Fulmine e chiese: “Hai avuto notizie su tuo padre?”


La ragazzina scosse la testa: “Come mi aspettavo, non c’è nessuna nuova notizia. Ma non vi preoccupate, sarà più divertente ritrovarlo di persona, con la forza del nostro Gruppo di Esplorazione!”


“Sono d’accordo, gruu!” Maggie sbatté le ali.


“Giusto, Luna Misteriosa è arrivata?”


“Non l’ho vista.”


“Ma che diamine.” Fulmine contrasse le labbra. “Eppure era così piena di sé. Ora non ha più nemmeno il coraggio di farsi vedere?”


“A proposito... in che cosa vuole sfidarci?” Chiese Lorgar incuriosita.


“Non ne ho idea, gruu!”


“Cosa?”


“Noi, il Gruppo di Esplorazione, siamo sempre pronti ad accettare qualunque sfida, non importa quale essa sia” disse Fulmine trionfante.


“Giusto, gruu!” Aggiunse Maggie allungando il collo.


“Ugh...” La Principessa del Clan del Fuoco Selvaggio si mise una mano sulla fronte, completamente senza parole. Si iniziò a chiedere a quale caotico gruppo si fosse unita.


“Scusate, sono in ritardo...” proprio allora, sentirono la voce di Luna Misteriosa provenire da dietro di loro. Lorgar si voltò e vide Luna Misteriosa che correva verso di loro tenendo Lily per mano, dietro a loro c’erano Estate e Sharon.


“Pensavo che non saresti venuta.” Fulmine incrociò le braccia.


“Perché no?” Si lamentò Luna Misteriosa. “Ero solo impegnata in qualche indagine. Anche questo è un passo necessario perché la competizione sia senza intoppi.”


“E va bene” Fulmine scrollò le spalle con indifferenza. “Adesso puoi parlarci dell’argomento della competizione.”


“Certamente. Ma prima vorrei introdurvi la mia squadra.” Luna Misteriosa spalancò le braccia e spinse le altre tre ragazze di fronte a Fulmine. “Io annuncio che oggi è il giorno della fondazione ufficiale del Gruppo Investigativo di Neverwinter. Questi sono i nuovi membri che ho appena reclutato!”


“Uh?”


“Gruppo... Investigativo?”


“Cos’è, gruu?”


“No, io non sono un membro!”


Le streghe reagirono alla frase in modo diverso. Lorgar e Maggie erano entrambe stupefatte poiché non avevano idea di cosa stesse esattamente accadendo, mentre Estate e Sharon avevano un’espressione chiaramente confusa. Lily, al contrario, gridò infastidita.


“È stato Sua Maestà! L’ha detto Sua Maestà!” Spiegò Luna Misteriosa in fretta. “Wendy mi ha detto che Sua Maestà sa che siamo andate all’Accademia per investigare sull’incendio. Poi mi ha insegnato questa parola, che probabilmente significa scoprire l’ignoto e cercare la verità. In più, mi ha anche dato un titolo speciale.”


“Davvero?” Fulmine era dubbiosa.


“Puoi chiedere a Wendy. Ricordo che si dice carico frontale... lavatrice a carico frontale.” Luna Misteriosa si grattò dietro la testa. “Ma anche lei non sa quale sia l’esatto significato.”


“Cercare la verità di un crimine...” mormorò Sharon pensierosa. “Se può essere di aiuto per la sicurezza a Neverwinter, vorrei farne parte.”


“Anch’io posso?” Estate indicò se stessa. “La Signorina Usignolo ha detto che sono già un membro dell’Ufficio per la Sicurezza.”


“Nessun problema.” Luna Misteriosa fece il polline insù. “Anche Fulmine ogni tanto deve fare ricognizione per il Primo Esercito, no? Fintanto che diamo priorità agli ordini di Sua Maestà, non ci dovrebbero essere problemi.”


“Scusate ma per favore non contate anche me.” Lily roteò gli occhi. “Nel laboratorio ci sono ancora un sacco di campioni che devo registrare e la dimensione del giardino per i funghi deve essere di nuovo raddoppiata. Non ho davvero tempo per i vostri giochi. Stavolta anche se mi chiami traditrice non servirà a niente!”


“Traditrice!”


“Tu...”


“Aspetta, ho sbagliato io. Fammi finire” Brontolò Luna Misteriosa. “Sono seria stavolta. Sapete tutti che Sua Maestà ha ricevuto degli ospiti dai Fiordi giusto?”


“Sciocchezze” disse Lily impaziente. “Per chi pensi che sia stata organizzata questa festa?”


“Ma il punto è che c’è una strega tra di loro” continuò Luna Misteriosa. “Stavo ispezionando l’illuminazione al porto quando sono arrivati...”


“Ovvero stavi soltanto girellando. Nessuno accende luci durante il giorno.”


“Ahem, e poi l’ho notata.” Luna Misteriosa ignorò Lily che cercava di smontarla disse: “Ho sentito dire che le persone dei Fiordi rimarranno a Neverwinter per qualche mese, inclusa la strega. Quindi lei sarà il soggetto della nostra competizione.”


“Davvero?” L’interesse di Fulmine si accese. “E in cosa ci sfideremo?”


“La prima squadra che riesce a convincerla con successo ad entrare nel suo gruppo vince!” proclamò Luna Misteriosa. “Per adesso il Gruppo Investigativo è la più grande organizzazione sotto l’Unione delle Streghe perché abbiamo in totale quattro membri. Ma dato che il Gruppo di Esplorazione è stato fondato prima, posso dire che per ora siamo pari. I vincitori di questa competizione decideranno quale dei due gruppi è il più forte!”


“Pfff” Per poco Lorgar non si morse la lingua. <em>“E quindi la gara consisterebbe nel quale gruppo riesce ad accaparrarsi per prima una strega sconosciuta? Anche se non deve essere formale come un Duello Sacro, non possono arrivare ad essere superficiali fino a questo punto!”</em>


Ma quello che la sorprese, era che entrambe Fulmine e Maggie avevano un’espressione seria, in particolare Maggie. La coda alta nell’aria indicava che era entrata nello stato di “preparazione al combattimento”.


La Principessa Lorgar si lamentò in silenzio. Si chiese se era ancora in tempo per ritirarsi dalla competizione.


“Anche se non penso che sia giusto giudicare una squadra dal numero dei membri, accettiamo la sfida!” Fulmine si diede un colpo sul petto.


“Gruu, gruu!”


“Non credere che sarà facile.” Luna Misteriosa sporse un dito e lo agitò. “Prima di tutto, pare che la strega chiamata Joan non possa parlare. Seconda di poi, è assolutamente diffidente e teme gli estranei, proprio come noi quando venivamo perseguitate dalla Chiesa. Quindi sarà una competizione che richiederà del tempo. Per quanto riguarda le regole del gioco, la squadra che la conquista vince. Che ve ne pare?”


“Non ho obiezioni” annuì Fulmine.


“Un momento... ho una domanda.” Lorgar fece un ultimo tentativo per cercare di tirarsi fuori dalla competizione. “Se ciò che dici è vero, lei resterà qui solo per un paio di mesi. In quel caso, non ha senso discutere a quale eventualmente gruppo si unirà. Che sia il Gruppo Investigativo o il Gruppo di Esplorazione, non farà alcuna differenza per lei.”


“Non è vero” confutò seria Luna Misteriosa. “Se possiamo aiutarla a uscire dall’ombra e ad aprirsi a noi, qualsiasi sforzo non sarà invano. Forse non significa nulla per una persona comune, ma per lei, sarà come un raggio di sole che le illuminerà la vita. Questo è anche ciò che Sua Maestà ha fatto per noi fin dall’inizio.”


In quell’istante, Lorgar sentì un battito forte nel suo cuore. Forse queste ragazze non erano così immature come pensava.


“Aspetta, da dove hai ottenuto tutte queste informazioni?” Lily aggrottò le sopracciglia.


“Ehm...” Luna Misteriosa era senza parole.


“Non è che tu...” lanciò uno sguardo sospettoso a Luna Misteriosa e poi ad Estate; il colorito del suo volto cambiò di colpo. “Tu hai chiesto ad Estate di usare la sua abilità per origliare Sua Maestà?”


“N-no!” spiegò Luna Misteriosa con agitazione. “Siamo semplicemente tornate indietro a quando hanno visitato il molo. Sua Maestà ha fatto un discorso davanti a tutti, non era niente di confidenziale!” Con queste parole, lanciò uno sguardo inquieto a Fulmine. “Giuro nel nome della forza elettromagnetica!”


“Questa volta hai veramente superato il limite. Vado a dirlo a Wendy!”


“Trad- no, giuro che non ci sarà una seconda volta!”


“Non ti credo!”


“Per davvero!”


“Mi menti ogni volta!”


“Se ti mento ancora, non berrò più Bevande del Caos. Ehi, non andartene!”


Mentre il Gruppo Investigativo stava avendo un conflitto interno, Maggie spiccò improvvisamente il volo, in direzione di un angolo della sala.


Oltre a Fulmine, soltanto Lorgar la notò.


Vide il piccione attraversare la sala e posarsi su un tavolo rotondo. Raccolse con il suo becco un pezzo di carne al barbecue e saltellando si appoggiò sulla spalla di una ragazza.


La ragazza parve inizialmente spaventarsi, ma poi venne attratta dalla creatura. E non solo, prese persino la carne al barbecue che il piccione le aveva offerto.


La Ragazza Lupo drizzò le orecchie in direzione di Maggie.


In un momento, riuscì a captare la conversazione delle due.


Tuttavia, quello era senza dubbio un genere di conversazione difficile da capire.


“Gruu.”


“Ya.”


“Gruu, gruu... gruu!”


“Ya ya.”


Dopo circa sette od otto minuti dopo, Maggie si alzò in volò e si posò nuovamente sulla testa di Fulmine.


“Ha accettato di entrare a far parte del Gruppo di Esplorazione, gruu!” annunciò Maggie trionfante.


<em>Aris</em>
                                


                                



