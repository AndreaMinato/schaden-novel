---
title: Capitolo 958: Un’Amicizia Strappalacrime
pubDate: 2025-08-07T11:30:06.880Z
tags:
    - rtw
---






“Cosa sta succedendo?” Mentre Roland e Margaret stavano discutendo, quest’ultima esclamò sorpresa: “Cosa sta... facendo Joan?”


Anche Roland notò il piccolo trambusto dall’altra parte della sala. Vide la strega amica di Margaret allontanarsi dal suo posto nell’angolino e, scortata dalla domestica, stava camminando lentamente verso Fulmine e le altre streghe.


Maggie, d’altro canto, stava svolazzando avanti e indietro e sembrava che stesse portando messaggi da una parte all’altra.


All’inizio, Joan era così nervosa che stava tutto il tempo nascosta dietro alla sua domestica. Sporgeva la testa soltanto quando il piccione era nei dintorni. Tuttavia, quando lei e Maggie iniziarono a conoscersi, la situazione cambiò subito.


Non solo aveva iniziato a parlare alle altre streghe, ma aveva addirittura allungato le mani per accarezzare delicatamente le orecchie e la coda di Lorgar.


“Ora capisco.” Roland non poté non sorridere. “Fulmine è davvero veloce nel fare amicizie.”


“Tutto questo è... davvero incredibile.” Margaret si coprì la bocca con le mani. “Sapete quanto tempo ci abbiamo messo per convincere Joan ad allontanarsi dall’acqua? Ben due interi mesi, e ho anche dovuto chiedere aiuto alla Signorina Camilla.”


“Come ha fatto?” Anche Tuono era sorpreso.


“Non deve fare niente, se non portare Maggie e Lorgar con sé” spiegò Roland con un sorriso. “Quello che Joan teme davvero è il disprezzo con cui le persone trattano quelli diversi da loro. Ma quando si è circondati da specie diverse, diventa naturalmente inutile innalzare una barriera. Penso che dal punto di vista di Joan, entrambi il piccione e la ragazza lupo siano come lei.”


“Come... lei?” ripeté Margaret.


“Si. Hai incontrato Maggie in precedenza, ma Lorgar ha più somiglianze con Joan rispetto a Maggie.” Poi Roland raccontò a Margaret delle caratteristiche animali della Principessa Lorgar del Clan del Fuoco Selvaggio. “In ogni caso, non devi preoccuparti se in questi mesi riuscirà ad integrarsi.”


“La strega chiamata Lorgar... non è mai stata temuta e disprezzata da nessuno?”


“Se fosse così, non sarebbe venuta a Neverwinter. Anche nella Regione dell’Estremo Meridione, dove le streghe sono in genere trattate come Divine Signore da ogni clan, un individuo dall’aspetto diverso viene comunque visto come un cattivo presagio.” Roland scosse la testa. “Naturalmente, non tutti a Neverwinter le accettano, ma la discriminazione è molto più subdola che da altre parti. Per quanto riguarda l’Unione delle Streghe, nessuno discriminerebbe qualcun altro solo per l’aspetto. Tutte sono passate attraverso lo stesso dolore e conoscono pienamente la natura delle loro abilità. Saranno più che entusiaste di avere un nuovo membro.”


“L’ignoto è la paura più grande” sospirò Tuono. “Quello che inizialmente mi aveva motivato a diventare un esploratore è stato puramente il denaro, ma adesso voglio coprire più terra non calpestata possibile prima di morire. Ci sono ancora troppi misteri in questo mondo che ci attendono. Se le persone sono semplicemente soddisfatte dal rimanere nel posto dove sono cresciute, resteranno vincolate dal timore per tutta la loro vita.”


“Questa è anche una delle ragioni per cui ho deciso di supportarti.” Roland alzò il bicchiere. “C’è un vecchio detto dalle mie parti: una persona diventerà grande quanto i suoi pensieri. Verrai ricordato nella storia se continuerai a pensare in questo modo.”


“Vi ringrazio per il complimento” Tuono rispose con un sorriso e fece cin-cin con il bicchiere. “Farò del mio meglio per non deludere le vostre aspettative.”


Margaret fissò Joan per lungo tempo, come se fosse persa nei suoi pensieri. Dopo un bel po’ di tempo, si girò e si inchinò verso Roland con la mano sul petto. “Vostra Maestà, ho una richiesta sfrontata.”


“Parla.”


“Avevo intenzione di riportare Joan ai Fiordi e convincerla a stabilirsi nel luogo dove nacque una volta che questa esplorazione sarà finita” disse Margaret con una voce sommessa. “La vita in mare è troppo solitaria e non voglio vederla continuare a vivere in questo modo. Ma ora ho cambiato idea...” Margaret fece un secondo di pausa e poi chiese: “Vostra Maestà, posso affidarla a voi?”


“Vorresti che lei... rimanga a Neverwinter?”


“Se Joan andasse ai Fiordi, probabilmente si rinchiuderebbe in sé stessa e parlerebbe con pochissime persone. Ma qui può conoscere dei veri amici.” Margaret annuì. “Ha lasciato l’oceano a cui era abituata e mi ha seguita fin qui. Non voglio tradire la sua fiducia. Penso davvero che non ci sia nessun altro posto più adatto a lei oltre a Neverwinter.”


“Non è un problema” Roland sorrise lievemente. “È proprio per questo che è stata fondata l’Unione delle Streghe.”


“Ora che ho la vostra parola, mi affido completamente a voi per questa questione.” Margaret si immerse in un inchino, soddisfatta.


***


Lily ritornò nella sua stanza sbadigliando e appese il suo asciugamano bagnato sull’appendiabiti. Stava per iniziare a leggere il libro di biologia prima di andare a letto quando udì Luna Misteriosa mormorare dietro di lei.


“Abbiamo perso... abbiamo perso... abbiamo perso...”


Lily roteò gli occhi, fingendo di non sentire il mormorio ripetitivo e aprì il libro con indifferenza.


Il mormorio, come si aspettava, divenne immediatamente più rumoroso.


“Il Gruppo Investigativo ha perso... il Gruppo Investigativo ha perso... il Gruppo Investigativo ha perso...”


“Hai finito o no?” Lily si sentì le tempie pulsare. Si mise a sedere e gridò: “Non puoi andare semplicemente a dormire?”


“Ma abbiamo perso.” Luna Misteriosa seppellì la faccia nel cuscino e brontolò non rassegnata. “Non sei per niente triste? Avevo già un piano per farla venire dalla nostra parte. Ero così vicina! Guarda al modo in cui comunicano, non sembra neanche che si capiscano tra di loro. Come fanno? Si conoscevano già da prima? Adesso il Gruppo di Esplorazione ha lo stesso numero del Gruppo Investigativo e non siamo più l’organizzazione più grande...”


Lily non aveva parole. Chiaramente, Luna Misteriosa non era molto vicina alla vittoria perché il Gruppo di Esplorazione li aveva letteralmente sconfitti prima ancora avessero iniziato. “Perché dovrei essere triste? Non ho niente a che fare con te.” Lily interruppe il suo piagnisteo senza fine. “Ripeto. C’erano solo tre streghe nel Gruppo Investigativo all’inizio e ora che avete perso, siete anche in inferiorità numerica. Siete state completamente battute. Ed è meglio che tu dissolva il gruppo prima che sia troppo tardi.”


Con queste parole, sbuffò e tornò al suo libro, determinata a non parlare più alla sua coinquilina, indipendentemente da quanto l’altra cercasse di trascinarla in una conversazione.


Tuttavia, con sua grande sorpresa, Luna Misteriosa smise di infastidirla. Per un momento, la stanza fu stranamente silenziosa.


Qualcosa non tornava.


Lily si preoccupò e si chiese se non fosse stata troppo severa con Luna Misteriosa. Nonostante a volte fosse un po’ fastidiosa, non aveva cattive intenzioni. Se non ci fosse stata una competizione ridicola come quella, Joan non si sarebbe mai aperta a loro così rapidamente. Nonostante Luna Misteriosa non avrebbe dovuto origliare la conversazione di Sua Maestà, non era, essenzialmente, un errore con serie conseguenze... forse era stata un po’ troppo dura con le parole?


Improvvisamente, un pensiero emerse nella sua mente.


Diversamente da lei, Luna Misteriosa era stata molto timida e riservata. A causa della sua abilità, nell’Associazione delle Streghe Alleante veniva sempre sgridata da Cara e tutti la trattavano come una persona invisibile. Grazie all’Unione delle Streghe, era finalmente diventata più estroversa e socievole. Lily si chiese se il suo rimprovero avesse fatto ritornare Luna Misteriosa ai suoi vecchi modi e l’avesse nuovamente fatta sprofondare in uno stato di depressione.


A questo pensiero, Lily si pentì di averle gridato così severamente.


Deglutì e si girò lentamente, in procinto di scusarsi.


Ma quello che si trovò davanti agli occhi fu una banconota da dieci yuan.


Luna Misteriosa era in piedi dietro a lei, con le braccia stese. Stringeva tra le mani la banconota e gliela stava porgendo rispettosamente.


“Co-cosa stai facendo?” Lily si spaventò.


“Ti prego, non andartene dal Gruppo Investigativo. In cambio sono disposta ad offrirti una bottiglia di Bevanda del Caos!” disse Luna Misteriosa con un’espressione accigliata. “Se te ne vai, non ci sarà più nessuna speranza che il Gruppo Investigativo possa rigirare la situazione!”


<em>“Ho già detto che non sono una di voi, non puoi ascoltare per bene quando la gente parla?” </em>Lily si appoggiò la mano sulla fronte, disperata ma al tempo stesso sollevata. Era contenta di sapere che Luna Misteriosa non era fragile come si era immaginata.


Dopo un lungo silenzio, Lily allungò la mano e prese da Luna Misteriosa la banconota da dieci yuan.


“Accetti?” Il volto di Luna Misteriosa si illuminò.


“Niente affatto.” Lily picchiettò il tavolo. “Ho ancora tante cose da fare e non ho assolutamente tempo per giocare con te. Ma posso darti un suggerimento in cambio della tua banconota da dieci yuan. Inoltre, in futuro posso anche offrire la mia consulenza al Gruppo Investigativo, a patto che non mi prenda le ore di lavoro. Perlomeno, i miei consigli sono molto più pratici che fare amicizia con una strega a caso.”


“Quale suggerimento?”


“Se vuoi espandere il tuo team non dovresti cercare me, ma nell’Unione delle Streghe non tutte sono indaffarate come Soraya. Puoi rivolgerti a quelle sfaccendate.” Lily si sentì in colpa per aver venduto quelle streghe e mormorò un impercettibile “scusa”. “Pensaci. Chi altri ti ha aiutato a trovare gli indizi nell’incendio dell’Accademia?”


“Uhm... intendi dire Evelynn? No, non posso chiedere a lei. Anche se le attività di gruppo non prenderanno tanto tempo, lei deve anche gestire la sua taverna.”


“Non lei.”


“Uhm... allora Amy?” Luna Misteriosa sembrava esitante. “Ma lei non è di Graycastle e ha già le sue compagne...”


“Non è forse meglio? Se lei entrerà a far parte del Gruppo Investigativo, tutte le altre streghe del Regno di Cuore di Lupo la seguiranno.” Lily contò sulle sue dita. “Annie potrà anche essere indaffarata, ma né Eroina né Spada Spezzata lo sono. In più, hai anche un progetto congiunto con Spada Spezzata... davvero ti importa da dove provengono? Joan viene dai Fiordi. Perché non avevi problemi?”


“Ho capito!”


“E poi ci sono le streghe combattenti che prima facevano parte dell’Associazione della Zanna Insanguinata. Loro hanno un sacco di tempo libero e non rifiuteranno se glielo chiederai. Il Gruppo Investigativo avrà molti più membri del Gruppo di Esplorazione. Perlomeno vincerete in numero. Ma ricordati di non disturbare Sua Maestà e non sfidare a caso il Gruppo di Esplorazione” esortò Lily. “Sento solo che è impossibile che tu riesca a batterli, anche se non so il perché.”


“Perché li favoreggi.” Luna Misteriosa mise il broncio.


“Non è vero! In ogni caso, questo è tutto quello che volevo dire. Adesso vai a letto e non disturbarmi più” Lily agitò la mano.


“Va bene...” Luna Misteriosa fece un passo, ma poi si voltò di nuovo.


“Cosa c’è?” Dopo aver sperimentato tutti quegli sbalzi d’umore, Lily si scoprì essere molto più paziente di prima.


<em>“In ogni caso, è meglio che le cose vengano sistemate ora piuttosto che avere problemi più tardi”</em>, pensò Lily.


“Quella banconota da dieci yuan sarebbe stata il tuo premio se tu fossi entrata a far parte del Gruppo Investigativo...” disse Luna Misteriosa esitante. “Dato che rifiuti, posso riaverla indietro?”


In quell’istante, Lily sentì qualcosa frantumarsi come un vetro rotto nel suo cuore.


“ASSOLUTAMENTE NO! VATTENE DA QUI!”






<em>Aris</em>
                                


                                



