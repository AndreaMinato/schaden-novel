---
title: Capitolo 959: Assistere alla Storia
pubDate: 2025-08-07T11:30:06.880Z
tags:
    - rtw
---






Il giorno successivo sarebbe stata la Quarta Edizione della Festa d'Autunno a Neverwinter e il primo fine settimana di metà stagione.


Dato che in quel mondo non c'erano storie come la Genesi, la maggior parte delle persone era impegnata a cercare cibo per tutto l'anno. Da quando Roland aveva aggiunto la regola del "giorno libero ogni sette giorni", i suoi sudditi gli dovevano tutta la loro gratitudine. Nessuno si sarebbe lamentato di un Signore che concedeva loro un giorno libero senza detrarlo dalla paga.


In particolare, tutti i rifugiati, approdati dalle altre città, erano intenzionati a stabilirsi a Neverwinter soprattutto dopo aver trascorso dei giorni in città e nonostante la minaccia dei Demoni preannunciata dal Comune. Rispetto alla fame e alla povertà, persino i Demoni erano diventati insignificanti per loro.


Secondo il resoconto di Barov, il sistema del giorno di riposo aveva avuto uno scarso impatto sulla produzione di Neverwinter e, dopo essere stato reso ufficiale, i lavoratori avevano iniziato a prendersi dei giorni di riposo di propria volontà. Molti lavoratori sceglievano di lavorare durante le festività per essere pagati di più. Inoltre, il livello di commercio nella città era cresciuto esponenzialmente, soprattutto grazie all’attività creatasi intorno alla piazza, luogo in cui la maggior parte delle persone si riuniva durante il fine settimana. La piazza attirava non solo i mercanti locali, ma anche altri commercianti provenienti da altre città, che allestivano le bancarelle durante il weekend rifornendole di prodotti e di specialità della Regione Occidentale durante i giorni feriali, prima di ritornare a casa e trarne grossi profitti dalle vendite.


Grazie all’aumento dell’uso delle navi in cemento, la circolazione delle merci era molto più veloce con un ciclo di vendita ridotto a poche settimane, era una cosa che un anno fa sarebbe andata oltre le aspettative. In passato, i nobili e i commercianti delle città più interne, come Città dell'Acqua Rossa, potevano mangiare solo pesce in salamoia, adesso invece le loro tavole potevano essere imbandite con pesce fresco e refrigerato proveniente direttamente dal Porto Poco Profondo.


Alla luce di tutto questo, Roland aveva deciso di concentrare le attività commerciali durante i giorni di riposo, esattamente come i discorsi importanti, le dimostrazioni e tutti i tipi di cerimonie di encomio, cercando di sfruttare le abitudini di acquisto delle persone per incrementare ulteriormente il commercio. Man mano che i beni venivano venduti e gli accordi stipulati, poteva riscuotere più tasse, il che avrebbe sicuramente compensato i salari pagati alla sua gente nei giorni di riposo. In poche parole, si trattava di una mossa che avrebbe servito molteplici scopi.


Quel fine-settimana non era diverso. Sotto un cielo limpido, l'ultimo accenno del calore estivo, mescolato alla fresca brezza autunnale aveva creato un giorno perfetto per uscire all'aria aperta. Le strade erano piene di gente che attendevano con trepidazione, dal molo del fiume interno fino alle mura settentrionali della città.


Eppure, questa volta, non erano in attesa di andare all'Emporio, dove avrebbero potuto comprare carne a buon mercato, ma erano lì per assistere alla nuova invenzione del Re.


Un trasporto senza precedenti, "il treno", stava per fare il suo primo giro di prova.


Victor, il gioielliere, era tra la folla.


Dopo aver sentito la notizia attraverso la propaganda del Comune, aveva immediatamente ceduto ai suoi uomini le pratiche del grosso affare che stava seguendo e si era imbarcato su una nave di cemento in viaggio dalla Vecchia Città del Re a Neverwinter quella notte stessa.


Victor era stato sicuramente uno di quelli che era rimasto davvero impressionato dai cambiamenti nella Regione Occidentale durante gli ultimi anni. Aveva fatto visita al Signore della proprietà quando era ancora una città isolata e ciò che gli restava era soltanto un vago ricordo del Signore, un grosso nobile di mezza età che si lamentava sempre di quanto fosse sterile la sua terra. Se non fosse stato per le pietre preziose che poteva ottenere dalla città, Victor non sarebbe mai andato oltre la Fortezza Longsong.


Victor andava nella Regione Occidentale solo una volta all'anno, e ogni volta che ci andava, trovava la piccola Città di Confine sempre più fatiscente e in decadenza. Ma, negli ultimi tre anni, le sue visite erano diventate più frequenti e ora viaggiava almeno una volta al mese, soprattutto da quando Roland Wimbledon aveva annunciato che stava costruendo qui una città.


Sembrava che la Regione Occidentale di Graycastle appartenesse ad un altro mondo.


Laggiù il tempo scorreva velocemente: un singolo giorno equivaleva a mesi di progresso e i mesi ad anni. Non riusciva a capire come facesse Neverwinter a cambiare così in fretta.


Non appena Victor entrò in una taverna, il proprietario si avvicinò immediatamente e gli diede il benvenuto: "Sapevo che saresti venuto. Ti abbiamo riservato il tavolo vicino alla finestra, al terzo piano."


Prese un Argento Reale e lo lanciò al proprietario. "Indicami la strada."


"Certo. Seguimi, di qui."


Victor, che era un habitué della taverna, naturalmente non doveva stare nella strada in mezzo alla folla. C'erano molte altre persone al terzo piano, ma a lui era riservata la vista migliore.


Le persone attorno a lui discutevano animatamente sulla dimostrazione che ci sarebbe stata quel giorno.


"Il treno correrà lungo quella stradina? È troppo lontano dalla piazza e dalle zone residenziali."


"Stradina? Ignorante! Si chiama ferrovia quella cosa usata nella zona mineraria," disse qualcuno ridendo. "Dal momento che non è fatto per trasportare le persone, è meglio posizionarlo in un posto meno affollato. Pensi forse che sia un carro?"


"Intendi quella cosa nella miniera a Città d'Argento?"


"Si, è stato prodotto qui e funziona con un motore a vapore."


Victor non poté fare a meno di unirsi alla discussione. "Ho visto il carrello guidato dal motore a vapore. Il più grande vantaggio è che è immune ai diversi terreni. Ma se viene messo su un terreno pianeggiante, anche i muli potrebbero sostituirlo. Per cui non penso che funziona come hai detto tu, o il Comune non l'avrebbe definito "il trasporto del secolo".


"Forse è solo uno stratagemma," sussurrò un uomo.


"Andiamo," dissero ad alta voce gli altri uomini vicino. "E' la prima volta che venite a Neverwinter? Il Re Roland non fa lo spaccone."


L'uomo non sembrava convito e voleva continuare a discuterne, ma fu improvvisamente interrotto da un forte fischio in lontananza.


"Woo——————"


"Sta arrivando!" L'atmosfera nella stanza si fece calda. Tutti guardavano fuori dalla finestra e fissavano, senza batter ciglio, una stradina vicino al Distretto del Castello. Alcuni addirittura estrassero dei cannocchiali.


Anche Victor guardava nella stessa direzione.


Una lunga bestia nera apparve da dietro le case, avanzando lentamente. Era enorme, e sopra le due ruote c'era la "testa" che sembrava un secchio di metallo, al di sopra del quale fuoriusciva un fumo nero, proprio come nella macchina a vapore.


Lungo la testa del treno correva un carro trainato da due cavalli che si muoveva alla stessa velocità del treno, come se stessero gareggiando. Tuttavia, poiché il vagone era carico di minerale, il cocchiere doveva continuare a montare i cavalli per farli correre in avanti, e ogni passo dei cavalli risultava molto faticoso. Se il mozzo della ruota non fosse stato forgiato col ferro, il vagone sarebbe già crollato.


Quando tutto il treno comparve alla loro vista, Victor sentì i peli della schiena drizzarsi.


Le carrozze seguivano la testa del treno, una dopo l'altra. Ciascuna era quattro o cinque volte più grande del vagone e del carico di minerale. In termini di volume, una carrozza era quasi alla pari con una nave da carico mercantile lungo il fiume interno.


Ma il treno aveva più di una sola carrozza.


Per un attimo, tutto il pubblico acclamò entusiasta.


"Quattro...la quarta!"


"La quinta!"


"Non ce ne possono essere di più!"


"Mio Dio! La sesta!"


"Ce n'è un'altra, la settima!"


La grossa testa da mostro trainava sette carrozze, muovendosi con costanza lungo la radura davanti al Castello.


In quel momento Victor trovò la risposta alla sua domanda.


C'era una grossa differenza tra la macchina a vapore fissata all'ingresso della miniera per azionare i carrelli e il motore a vapore che riusciva a muoversi in autonomia.


L'ultimo poteva trasportare merci lungo tutta la ferrovia. Il peso non sarebbe più stato un problema per il trasporto via terra. Al contrario, la capacità del treno superava quella del trasporto fluviale. Sua Maestà avrebbe anche potuto svuotare l'intera città in poco tempo e trasportarla tutta sul treno, se solo avesse voluto.


Essendo un figlio di mercanti, Victor sapeva quanto fosse importante il trasporto, ragion per cui la maggior parte delle città si estendeva lungo i fiumi. Ovviamente, questo tipo di trasporto avrebbe avuto delle limitazioni riguardanti la circolazione delle merci, e per questo l'espressione "trasporto del secolo" era ben lontana dall'essere drammatica.


Una strana sensazione si impadronì di lui, si sentiva felice e perso e ... Era come se avesse assistito a qualcosa di importante nella storia, ma al tempo stesso la storia lo avesse abbandonato. I Signori degli altri Regni erano ancora intenti ad annegare nei piaceri e nei viaggi con cavalli o muli su strade lastricate di mattoni e piene di fango.


Del tutto inconsapevoli di ciò che stava accadendo laggiù e quindi ancora in pace con loro stessi.


In qualche modo, Victor partorì un pensiero.


Il futuro era già arrivato, eppure non era arrivato in maniera equa ovunque.


<em>Framan</em>
                                


                                



