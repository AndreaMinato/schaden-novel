---
title: Capitolo 960- Nuovi Nemici Avvistati
pubDate: 2025-08-07T11:37:51.046Z
tags:
    - rtw
---






Nei giorni successivi alla dimostrazione del treno, c'era stata aria di entusiasmo a Neverwinter.


Persino Roland la avvertiva nel Castello. Non si trattava di un suo pensiero ma di un dato di fatto emerso da un resoconto inviato dal Comune.


Barov, nel suo rapporto, pieno di entusiasmo scriveva così: "Le domande che abbiamo ricevuto negli ultimi tre giorni per la richiesta di cittadinanza sono aumentate del 60% rispetto al solito, e la maggior parte dei richiedenti, circa 725 persone, si erano trasferite da meno di due mesi. In poche parole, ci sono voluti solo tre mesi e mezzo per ottenere il numero di domande che, altrimenti, avremmo raggiunto in cinque mesi! Dopo l'attacco dei Demoni, il numero dei richiedenti era leggermente diminuito, ma, adesso, non solo abbiamo recuperato quei numeri, ma addirittura c'è stata un'impennata, il che dimostra che non dobbiamo più preoccuparci che la gente sia ancora spaventata dai Demoni. Vostra Maestà, la dimostrazione è stata un enorme successo."


Da quando Roland aveva introdotto i Dati Statistici e l'Analisi Completa nei calcoli gestionali, il Direttore del Municipio inseriva sempre i numeri nei suoi rapporti. Col passare del tempo, più numeri erano stati inseriti e trascritti dettagliatamente. Sembrava che, per Barov, nessuna conclusione potesse essere raggiunta senza aver prima confrontato i dati. Inoltre, aveva anche inventato alcune formule di analisi ed una di esse l'aveva chiamata "periodo tra gli Arrivati e gli Insediati".


Con questa formula, Barov faceva capire quanto fossero determinati i migranti a diventare cittadini di Neverwinter. Dopo l’introduzione della Carta d'Identità nel regolamento comunale, tutti i profughi che desideravano diventare ufficialmente cittadini dovevano presentarsi al Comune per fare domanda. Di solito, quelli che ne avevano diritto erano coloro che avevano una specialità o una residenza permanente. Inoltre, il Comune si preservava il diritto di accettare le domande di tutti coloro che avevano passato l'esame del Comune stesso e che non avevano precedenti negativi.


I nuovi arrivati aspettavano con impazienza di ricevere la Carta. Inoltre, poiché avevano vissuto in diverse industrie, avevano bisogno di un gran periodo di tempo prima di potersi permettere una caparra. Per questo motivo, Barov aveva cercato di calcolare il tempo medio trascorso da quelle persone, e aveva concluso che coloro che trascorrevano meno tempo, restavano più leali nei confronti del Re e più fedeli verso Nuova Città del Re.


Tuttavia, le conclusioni di Roland erano molto diverse. Non aveva fiducia nella lealtà degli stranieri. Potevano essere fedeli, ma, alla fine, si preoccupavano soltanto del proprio benessere e della propria sicurezza.


In ogni era succedeva sempre che ci si schierava col più forte, per questo motivo, mostrare la forza nel momento giusto avrebbe potuto aumentare significativamente la coesione tra la gente. Il treno era stato un ottimo espediente. Anche se la maggior parte delle persone non sapeva che cosa fosse esattamente, l'inconfondibile sensazione che avevano provato alla vista di quelle dimensioni enormi, delle centinaia di tonnellate e del ruggito del cilindro erano abbastanza evidenti.


Persino Tuono era rimasto colpito quando aveva visto il treno correre lungo il Distretto del Castello. A differenza del trasporto marittimo, il peso delle merci via terra era sempre stato un fattore limitante, però sembrava che il treno avesse rotto quelle barriere. Tuono aveva anche scherzato dicendo che quando sarebbe diventato troppo vecchio per nuove avventure, si sarebbe trasferito a Neverwinter con la sua famiglia, perché lì la vita era sempre un'avventura visto che ogni giorno spuntavano cose nuove.


Se l'esploratore dei Fiordi era rimasto colpito dal treno, allora significava che la gente comune ne era rimasta proprio sbalordita.


Dove più avrebbero potuto trovare un posto così promettente?


Barov continuò, "Inoltre, abbiamo ricevuto molti inviti da tanti commercianti, alcuni provenienti dalla Camera di Commercio di Acqua Rossa e di Luce D'Argento. Hanno implorato con impazienza un’udienza. Penso che vogliano saperne di più sul treno."


"Non accettarne nessuno," disse Roland sorridendo. "Al momento il treno non è in vendita, e anche se lo vendessi non potrebbero permetterselo. Ma puoi proporre loro altri beni, come la prima e seconda generazione di macchine a vapore che stiamo ritirando dalle miniere."


Neverwinter non era più una povera città di confine e non tutte le Camere di Commercio potevano permettersi di essere ricevute da Roland. Se si trattava di persone che non avevano una speciale connessione con il Re, se ne occupava direttamente il Direttore del Municipio.


"Lo so." disse Barov toccandosi la barba.


"Visto che la gente era di buon umore, che ne pensi di realizzare il nuovo sistema di forze di riserva?" chiese Roland cambiando argomento.


Barov annuì. "Non credo ci siano problemi. Ma... Vostra Maestà, pensa davvero che la guerra possa mettersi male?"


"E' solo per precauzione. Si tratta di una guerra che determinerà il destino di tutti gli esseri umani, non dovremmo prenderla più seriamente?"


Dopo essere rientrato dalla guerra, Roland aveva ordinato al Personale Militare di redigere il nuovo sistema di riserve. Sarebbe stato formato da due parti: l'istruzione militare e la fase dell'addestramento, espandendo così le forze di riserva. L'istruzione militare e la fase di addestramento sarebbero state introdotte già dall'istruzione primaria al fine di istruire gli studenti alla consapevolezza della disciplina e all'arte del combattimento. L'espansione delle forze di riserva sarebbe stata fatta senza interferire con la produzione. Le persone sarebbero state addestrate in lotti con tutti i tipi di abilità di combattimento. Sarebbe stata considerata una sorta di milizia.


Poiché il nuovo sistema militare era obbligatorio, non sarebbe stato appropriato metterlo in pratica al momento, visto che le persone erano profondamente entusiaste. Una volta avviato il sistema, l’esercito di Graycastle sarebbe diventato un organo in grado di autogestirsi. Questo significava che quando sarebbe mancato un uomo sulla linea del fronte, la parte posteriore sarebbe stata in grado di inserire soldati senza ritardi, mentre nel passato ogni gruppo di reclute doveva affrontare di nuovo un periodo di due o tre mesi di addestramento prima di essere qualificati.


Roland pensava di richiamare a Neverwinter il Secondo Esercito, che era stato trasformato in esercito di riserva, visto che la minaccia di Timothy e la Chiesa era aumentata nel Distretto di Longsong. Inoltre, il precedente attacco su due fronti lo aveva fatto riflettere sulla necessità di creare un secondo esercito. Quando fosse scoppiata la Battaglia della Volontà Divina, non ci sarebbe stato bisogno di guidare personalmente un esercito in prima linea.


"Nel frattempo, puoi iniziare a prepararti per la prossima coscrizione militare," ordinò Roland. "Quando i Mesi dei Demoni finiranno, voglio vedere il numero di soldati delle truppe ufficiali arrivare fino a 10.000 uomini, con un equipaggiamento ben unificato. Chiaro?"


"Sì, Vostra Maestà," promise Barov senza esitazione.


"Bene, ora puoi andare... Aspetta!" disse Roland all'improvviso corrucciandosi.


"Che altro posso fare per voi?" chiese Barov fermandosi di colpo.


In quel momento l'attenzione di Roland fu completamente catturata dalle parole di Usignolo. Aveva detto: "Sono appena arrivate notizie da Sylvie. Si riporta che ha avvistato nuovi movimenti da parte dei Demoni. Sembra che le Bestie Diaboliche abbiano esteso la zona di controllo e abbiano costruito un nuovo campo."


"Richiamali immediatamente," ordinò Roland sottovoce, poi si voltò verso Barov e disse: "Convoca una riunione degli Ufficiali di tutti i dipartimenti. È successo qualcosa a Nord."


...


La sala riunioni si riempì subito di gente.


Sylvie, che non aveva mai preso parte a quelle riunioni, sembrava nervosa mentre raccontava i dettagli. Per fortuna, Fulmine la raggiunse velocemente e la aiutò a raccontare l'intera vicenda.


Era stata un'indagine di routine.


A causa delle minacce delle Bestie Diaboliche volanti, Roland aveva vietato a Fulmine, Maggie, e Lorgar di recarsi nella zona della Reliquia di Taqila da sole per motivi di sicurezza. Tuttavia, per tenere d'occhio i movimenti dei Demoni, Maggie aveva chiesto a Sylvie di controllare il perimetro dell'area ogni quattro giorni. Lo Strumento Fantasma non era riuscito a localizzare con precisione l'obiettivo così avevano dovuto fare affidamento sulle Streghe per rimediare a questo fallimento.


Grazie alla Vista Magica, che poteva vedere ben oltre la portata dei Demoni, avevano bisogno di volare frequentemente fuori e guardare l'area da una distanza di sicurezza.


Ma, questa volta, la squadra investigativa aveva avvistato una traccia di Bestie Diaboliche entro una distanza che ritenevano perfettamente sicura.


<em>Framan</em>
                                


                                



