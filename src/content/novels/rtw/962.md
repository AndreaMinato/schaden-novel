---
title: Capitolo 962: La Linea Invisibile di Rifornimento
pubDate: 2025-08-07T11:30:06.881Z
tags:
    - rtw
---






"Oh?" Chiese Roland perplesso. "Vai avanti."


"Poiché i Vermi Divoratori di Taqila riescono a scavare sotto le montagne della Catena Montuosa Invalicabile, possiamo usarli anche per aprire dei passaggi al di sotto della Terra Barbarica," disse Edith, sollevando due dita in segno di speranza. "Due vermi che lavorano in parallelo potrebbero riuscire a creare un passaggio abbastanza largo da far passare un carro. Ho già chiesto al Ministro Karl. Secondo lui, la struttura instabile delle terre fangose potrebbe renderci impossibile aprire uno spazio abbastanza grande per ospitare un palazzo sotterraneo come quello di Terza Città di Confine, ma se scaviamo abbastanza in profondità, potremmo aprire un tunnel percorribile."


"Come possiamo fare a tal proposito?"


"I lavori di costruzione dovrebbero iniziare all'interno del campo principale del Primo Esercito. L'ingresso del passaggio può essere effettuato attraverso un condotto che si dirige sottoterra dal centro del campo, coperto da una tenda e mascherato da una struttura qualsiasi."


"Che ne faremo del passaggio dopo la ritirata?"


"Chiuderemo il condotto con della terra, cercando di lasciare almeno uno sfiato per permettere la circolazione dell'aria. "


"Quanto tempo ci vorrà per costruirlo?"


"Ci vorranno due settimane in più rispetto al tempo necessario per far arrivare le truppe nella zona di combattimento. Infatti, considerando dei possibili rallentamenti da parte dei Demoni, è opportuno calcolare un'avanzata più lenta. In questo modo, riusciremo anche ad aggirare il grande svantaggio del Primo Esercito, visto che l'esercito apparirà a forma di pugno con la coda logistica nascosta dietro di esso. Questo 'pugno' attirerà subito l'attenzione."


Roland non poté fare a meno di abbozzare un sorriso. Sembrava che dopo una lunga notte di riflessione, il piano fosse stato ben sviluppato.


"Hai avuto tu quest'idea?"


"In un certo senso," ammise Edith onestamente. "Ma è stato il risultato del lavoro di più dipartimenti. Oltre al Ministero dell'Edilizia, si è unita anche l'Accademia Aritmetica, sebbene non fossero a conoscenza dei dettagli del piano B."


Roland voleva elogiare Edith, era davvero la Perla della Regione Settentrionale. La parte migliore del piano non era tanto l'idea innovativa in sé, ma la maniera in cui aveva sfruttato tutte le risorse e gli strumenti disponibili per perfezionare l'idea.


La gente comune non avrebbe mai preso in considerazione il lavoro di Vermi che sembrano dei Mostri.


Inoltre, l'Accademia Aritmetica era stata istituita da meno di un anno e aveva lavorato, a parte l'osservazione delle stelle, soltanto su compiti assegnati da Roland. Lei, invece, era riuscita a coinvolgere il personale più qualificato di questo nuovo Dipartimento per eseguire calcoli e statistiche necessarie per il passaggio sotterraneo.


Era gratificante aver trovato qualcuno che avesse spirito di iniziativa e una straordinaria lungimiranza.


Gli sembrava che l'Edith di fronte a lui fosse più notevole di prima, come se avesse scoperto il suo talento più profondo.


"Bel lavoro," disse Roland con incoraggiamento. "Seguiamo questo piano."


"Si," disse Edith bloccandosi di colpo. "Ma c'è un'altra cosa che voglio puntualizzare. Anche se adotteremo il piano B, è inevitabile che ci possano essere delle vittime. Inutile dire che non sarà una battaglia più semplice rispetto a quella contro la Chiesa al Crinale Ventofreddo. Dopotutto, i Demoni adesso hanno iniziativa, e prima che il Primo Esercito raggiunga la propria destinazione, non saranno in grado di creare stazioni e fortini per difendersi, come hanno fatto in passato."


"Quindi, vorresti fermare le truppe e aspettare di vedere che possa succedere?"


"No, voglio combattere, non importa quanto sarà difficile," disse lentamente. "Se la Battaglia della Volontà Divina è così crudele come hanno detto le Streghe di Taqila, allora è assolutamente necessario che il Primo Esercito subisca una prova di sangue e fuoco prima della guerra. Piuttosto, penso che siete voi preoccupato delle vite dei soldati, così tanto da pensarci sempre due volte prima di prendere una decisione. Ora che sappiamo che i nostri nemici, i Demoni, sono sconosciuti a tutti noi e che possiedono delle abilità disumane, è bene mettere in conto la possibilità di avere delle vittime."


"<em>Suona un po' strano</em>..." pensò Roland. Nel passato, Edith non si sarebbe mai rivolta in quel modo ad un suo superiore, in quanto le sue parole sarebbero state prese come un insulto. Edith era troppo intelligente per commettere un errore così semplice.


"<em>Magari è una reazione scatenata dal mio ultimo rimprovero</em>."


"<em>Ma a chi importa</em>?"


"<em>Fin quando mi servirà fedelmente, non baderò al resto</em>."


"Capisco. Puoi congedarti," disse Roland.


"Si, Vostra Maestà."


Dopo che Edith si fu ritirata, comparve Usignolo con aria infastidita. "Cosa ci può essere di sbagliato in un Signore che ci tiene ai suoi uomini? Ha sicuramente oltrepassato il limite!"


"Non credo avesse torto." Sorrise Roland. "Ognuno ha il diritto di credere nelle proprie convinzioni. Un saggio leader deve saper ascoltare tutti i diversi punti di vista per prendere la giusta decisione." Ma, nel suo cuore, Roland non era completamente d'accordo. Doveva pensarci due volte e prendere in considerazione tutti gli aspetti perché, al momento, non poteva permettersi nessuna perdita. I suoi soldati non erano un mucchio di servi e mercenari. Quasi tutti erano istruiti. Alcuni Ufficiali erano persino in grado di capire i grafici e di scrivere resoconti. Avrebbe fatto di tutto per limitare le perdite.


Proprio mentre Usignolo stava per aggiungere altro, il Sigillo dell’Ascolto che le pendeva dal petto, si illuminò all'improvviso.


Il cuore di Roland fece un balzo. Chiese: "Ci sono novità riguardanti gli spostamenti dei Demoni?"


Il messaggio era breve. Usignolo diede subito una risposta, la mano ancora premuta sul Sigillo sul suo petto: "No, sono buone notizie. Il terzo gruppo di Streghe dell'Isola Dormiente, guidato da Lady Camilla Dary, arriverà domani a Neverwinter."


"Sono notizie di Tilly..." Roland si sentì sollevato. "Va' e riferisci a Wendy di accogliere le Streghe nello stesso modo in cui ha accolto gli altri due gruppi."


Si trattava dell'ultimo gruppo in arrivo, quasi la metà delle Streghe dell'Isola Dormiente. E, dal momento che Neverwinter aveva ricostruito la struttura dell'Incantesimo Dormiente, Roland era abbastanza sicuro che Wendy sarebbe riuscita a gestire tutto, persino a contare le abilità delle Streghe e a reclutarle. Per quanto riguardava le altre Streghe, credeva che, prima o poi, avrebbero accettato l'idea che il Regno di Graycastle era diverso da quello che ricordavano.


"Va bene." Sembrava che Usignolo avesse già dimenticato le parole di Edith. Mentre stava per entrare nel Mondo della Nebbia, Roland la bloccò improvvisamente.


"Aspetta... Hai detto che le Streghe sono guidate da Camilla Dary? La stessa che si sta preparando per andare nella Linea marina con Joan?"


"Si, che c'è di male?"


"Fammi vedere..." Roland rifletté per un istante. "Lo scenario presentato da Edith presupponeva che i Demoni avessero sempre l'iniziativa. Ma forse posso ridurre il loro raggio di visione."


"Ugh, le due cose sono collegate?" chiese Usignolo confusa.


"Non ne sono sicuro, ma devo provare" disse Roland con grande interesse. "Devo parlare di persona con Camilla non appena arriva."


***************


Mentre la barca navigava lungo il Fiume Acqua Rossa nella Regione Occidentale, i campi ai lati del fiume diventavano di colore marrone-giallastro, simile al colore della paglia unita al terreno.


A giudicare dalla paglia molto alta, si poteva dedurre che quello fosse stato un anno prospero.


In piedi, sulla prua della nave, Andrea si riempì i polmoni con la fresca aria autunnale. C'era un odore unico di terra coltivata sotto il sole che le dava un'inspiegabile sensazione di relax e appagamento.


Non sapeva se fosse il fascino persistente del raccolto o l'ansia di rientrare finalmente a casa.


Forse entrambi.


"Non raccolgono la paglia?" chiese all'improvviso una curiosa voce alle sue spalle. "È ottima da ardere."


Andrea si girò e vide che la vocina proveniva dalla Strega della Punizione Divina. Si chiamava Carol, se non si sbagliava.


"Lo sapevi già?" aveva chiesto Andrea a suo padre, quando ancora era una bambina. Si era sempre domandata perché i contadini raccogliessero, imballassero e accumulassero la paglia dopo aver raccolto il grano. Suo padre le aveva risposto che lo facevano per il loro bene.


Aveva spiegato che "non avevano abbastanza soldi per comprare la legna da ardere e quindi raccoglievano qualsiasi cosa potesse essere bruciata, per riscaldarli dai freddi venti invernali. La paglia è un ottimo combustibile, infiammabile e a portata di tutti; anche i nobili lo preferiscono per accendere il fuoco. Quando le persone non hanno vestiti, spesso usano la paglia come trapunte. Sebbene produca del fumo denso quando brucia, e pizzica quando ci si dorme su, impedisce alle persone di congelarsi fino alla morte. Si può pensare che la paglia sia inutile, ma per coloro che ne hanno bisogno, è parte integrante delle loro vite, alla pari di una spiga di grano."


<em>Framan</em>




                                


                                



