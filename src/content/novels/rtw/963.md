---
title: Capitolo 963: L'Ultimo Modello di Pistola
pubDate: 2025-08-07T11:30:06.881Z
tags:
    - rtw
---






A quel tempo, non aveva capito la domanda. Fu soltanto dopo essere stata esiliata dalla Città del Bagliore e aver vissuto per giorni senza cibo e riparo, durante il periodo della fuga, che iniziò a realizzare il pesante fardello della "vita".


Tuttavia, Andrea non si aspettava una domanda del genere da un sopravvissuto di Taqila.


"Perché non dovrei saperlo?" chiese Carol facendole l'occhiolino e sorridendole.


"No, non intendevo che..." rispose Andrea imbarazzata, "Pensavo che voi Streghe Anziane non aveste mai dovuto pensare a queste questioni."


"Perché facevamo fare tutto alla gente comune?" chiese Carol, appoggiandosi alla ringhiera: "Infatti, non sono mai stata molto diversa dalla gente comune."


Andrea era un po' sorpresa e chiese: "Come può essere vero?"


"Sebbene ci sia una grossa differenza fra una Strega e una persona comune, come potrebbe l'Unione sprecare energia per una Strega combattente considerata debole? A differenza di Phyllis, le mie abilità magiche e i miei poteri, dopo il mio risveglio, erano di livello molto basso, così sono stata messa da parte dall'Unione durante l'ultima parte della guerra." Guardò le onde come se stesse ricordando i giorni passati. "Durante quei giorni in cui avevo perduto il loro appoggio, mi ritrovai a vivere con un gruppo di persone comuni. Dopo l'invasione della città, mi affidai sempre a loro per persistere fino all'ultimo momento."


"Ma durante la battaglia del Regno dell'Alba le tue abilità erano completamente diverse da quelle di una Strega non-combattente..."


Persino Cenere la Straordinaria non sarebbe stata in grado di sconfiggerla.


"Un allenamento che persiste per centinaia di anni può riuscire a cambiare tutto," disse Carol aprendo la mano e stringendola lentamente. "Infatti, rispetto ai compagni precedenti, mi sento fortunata ad essere diventata una Strega della Punizione Divina. Adesso sono diventata più forte. Nessuno mi ignora più e posso fare qualcosa per chiunque. Da quando abbiamo incontrato Sua Maestà, è stato come un segno di riconoscimento."


Andrea, all'improvviso, si rese conto che non doveva averle iniziato a parlare senza motivo. Chiese: "Perché mi stai dicendo tutti questo?"


Carol alzò lo sguardo e rispose: "Perché ti invidio."


Andrea rimase sbalordita e la fissò senza espressione.


"Con le tue abilità, saresti stata un'eccellente Strega Combattente anche durante i giorni dell'Unione. Visto che hai raggiunto il Risveglio Supremo in un'età così giovane, avresti potuto essere un Superiore di Taqila." Disse la Strega della Punizione Divina: "Lo sapevi? All'epoca, il mio più grande desiderio era di unirmi all'Esercito Beato e ricevere una benedizione dal Lady Natalia prima di una battaglia. Tu avresti potuto ottenerlo facilmente. Ora ho perso la possibilità di diventare più forte. Al contrario, tu sei ancora lontana dai tuoi limiti."


Carol fece una pausa e disse: "Più sei forte, più sfide affronterai e in più ostacoli ti imbatterai. Ma non dimenticare che non importa quante difficoltà dovrai affrontare, sei già invidiabile."


Andrea capì subito.


La Strega la stava confortando.


Dopo le scuse di suo padre giunte in ritardo e l'addio dato ai suoi amici d’infanzia, il suo umore era stato pessimo per molti giorni. Stava piano piano migliorando man mano che si avvicinava sempre più a Sua Altezza Reale. A quanto pareva, la Strega della Punizione Divina se n'era accorta e aveva deciso di condividere le sue esperienze passate con lei.


Era giusto. Quel genere di situazione non era niente per un sopravvissuto di Taqila. In qualità di Strega, doveva essere grata di ciò che possedeva, che era molto più di ciò che aveva perduto.


"Grazie," sussurrò Andrea, dopo un breve momento di silenzio.


Carol scosse la testa e rispose: "Ti ho solo detto la verità." Poi si alzò e di diresse verso la cabina.


"A proposito, per quello che mi avevi chiesto," gridò Andrea alle sue spalle: "Bruciano la paglia come fertilizzante. Dopotutto, adesso non hanno bisogno della paglia per accendere un fuoco a Neverwinter."


La Strega della Punizione Divina non si girò, ma fece un gesto che fece intendere "Ho capito".


Andrea non riuscì a fare a meno di arricciare le labbra. Si voltò per guardare verso Neverwinter, il cuore pieno di aspettativa.


Chissà cosa starà facendo Sua Maestà in questo momento! Sicuramente Cenere gli starà vicino.


Senza ombra di dubbio, Shavi starà sentendo la mia mancanza. Al mio rientro, devo assolutamente passare la nottata a giocare a carte con lei.


E l'ultima volta che ho viaggiato con Lorgar, Maggie ci ha dato in anticipo delle informazioni utili riguardanti il nostro viaggio. In questo momento starà nelle Terre Desolate con Fulmine per osservare le mosse dei Demoni.


"Gruu!"


Si sentì un cinguettio proveniente dal cielo.


"Uh... Ho avuto un'allucinazione?" Sembrava avesse sentito il suono del pianto di Maggie.


Non appena Andrea alzò lo sguardo, vide un grosso piccione planare e dirigersi proprio verso di lei.


<em>È proprio lei!</em>


Non avrebbe potuto trovare un altro piccione più pesante di Maggie.


"Hem, sei diventata pesante!" Andrea prese il piccione e sputò una piuma dalla bocca: "Che si dice dei Demoni nel Nord-Ovest? Non mi dire che stai di nuovo battendo la fiacca!"


"Ti garantisco di no, grruu!" ribatté Maggie, "E' stata Sua Maestà che mi ha incaricato di venirti a prendere, gruuuu!"


"Ma arriverò presto..."


"Non ti so dire, ma non sono assolutamente nel bel mezzo del nulla, gruu," disse Maggie mentre atterrava sul ponte e si trasformava in una Bestia Diabolica. La nave affondò subito di un metro. "Corri. Ti stanno aspettando, gruuu!"


Andrea, temendo che la nave potesse capovolgersi, si arrampicò immediatamente sulla sua schiena e disse: "Aspetta...chi...chi sono 'loro'?" "


"La Contessa Spear e Miss Camilla, gruuu!" Maggie spiegò le ali e la portò verso Neverwinter


...


Non la stavano aspettando nell'Edificio delle Streghe o nel Castello di Roland.


Un'ora dopo, Maggie portò Andrea direttamente all'esterno del muro di cinta. Oltre a Spear Passi e Camilla Dary, c'erano anche Anna, Sylvie, Fulmine, Estate e altre Streghe ad aspettarla.


Naturalmente, anche Roland era lì con loro.


"Quindi mi hai fatto portare qui solo per testare una nuova arma?" Andrea non riuscì a trattenersi dopo aver sentito il motivo di quel viaggio. "Se anche non mi fosse venuta a prendere, sarei comunque arrivata al molo del fiume entro stasera."


"Ma non ci possiamo permettere di perdere un altro giorno," disse Roland raccontandole anche le nuove notizie sugli strani movimenti dei Demoni. "Il Primo Esercito partirà domani. Prima che arrivi all'ingresso del tunnel, l'arma creata appositamente per te deve essere sistemata alla perfezione."


"Se è così..." Andrea si accigliò leggermente. Le azioni dei Demoni la mettevano sempre in uno stato di disagio. Avevano ancora un po' di tempo a disposizione prima della comparsa della Luna di Sangue, e quindi i Demoni sembravano essere troppo attivi in quei giorni. Tuttavia, bisognava osservare con attenzione ogni loro movimento. Il suo progetto di trascorrere la serata giocando a carte doveva essere posticipato per un po'. Rispose: "Ho capito."


Si voltò e vide una particolare "pistola" in mezzo a quella folla. Era una pistola davvero molto strana, perché era troppo grande. La canna era lunga quasi quanto una persona adulta. Non sembrava il tipo di arma da poter essere trasportato durante una marcia o un combattimento.


Soltanto Cenere sarebbe stata in grado di spostarlo.


"Che tipo di arma è questa?"


"Anti-Armatura... No, chiamalo pure fucile anti-Bestie Diaboliche." rispose Roland.


<em>Framan</em>
                                


                                



