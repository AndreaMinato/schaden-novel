---
title: Capitolo 964: La Nascita
pubDate: 2025-08-07T11:30:06.882Z
tags:
    - rtw
---






Dai resoconti di Sylvie, di solito la squadra di pattuglia dei Demoni era formata da due Demoni Folli e da tre Bestie Diaboliche. Perlustravano una determinata regione, andando avanti e indietro ad intervalli fissi per coprire e sorvegliare un'ampia area attraverso le regioni sovrapposte tra le squadre. Molto simile al moderno "Wall of Eagles".


Considerato l’eccellente campo di visione dei Demoni Volanti, se il Primo Esercito fosse entrato nella zona di controllo, sarebbe stato avvistato immediatamente. L'intenzione di Roland era di creare una zona no-fly, d'interdizione al volo, e quindi una zona fuori dal controllo della visione dei Demoni.


Era anche vero che i Demoni Folli non avevano nessun sistema radar o una forma di comunicazione tecnologica istantanea a lunga distanza. Per cui, se fosse scomparsa una squadra di pattuglia nessuno se ne sarebbe accorto, a meno che non avessero suonato il corno. Le Bestie Diaboliche incaricate di consegnare le lattine di Nebbia Rossa avrebbero potuto migliorare il livello di sorveglianza della squadra, ma un raggio maggiore avrebbe anche comportato un ritardo nella consegna delle informazioni. Sarebbe stato impossibile per i nemici non accorgersi della morte delle Bestie Diaboliche fino al loro rientro alla sera.


Anche in quel caso, non sarebbe stato facile per i Demoni localizzare subito i nemici, in quanto la squadra dei cecchini avrebbe attaccato fuori dal loro raggio di visione, per non parlare del fatto che la squadra di pattuglia non avrebbe potuto attaccare di notte, al contrario del Primo Esercito. Fino a quando la zona cieca sotto il loro controllo fosse stata ottimamente organizzata, avrebbe fatto guadagnare tempo al Primo Esercito e indebolito la mobilità nemica.


Roland non si aspettava che il suo piano bloccasse completamente gli avversari, ma gli sarebbe stato sufficiente ritardare le loro mosse per due o tre giorni per aiutare l'esercito. Dopotutto, prima sarebbero arrivati al sito di bombardamento, e maggiori possibilità avrebbero avuto.


Per realizzare tutto questo era fondamentale il Fucile Anti-Bestie Diaboliche.


In effetti, non era proprio una pistola. Per assicurarsi che il suo colpo fosse letale e per la stabilità balistica, avevano fissato il calibro a 20 millimetri, ovvero nel punto di demarcazione tra una pistola ed un cannone.


Avrebbero anche potuto farla più grande, ma c’era un motivo preciso se l’arma era risultata così piccola: l'abilità di Andrea aveva una caratteristica distintiva, e l'arma doveva essere azionata avendola fra le mani. Questa caratteristica era stata testata durante l'allenamento di artiglieria. Una volta lasciata la canna, i soldati non avrebbero più potuto adattarsi all'arma, anche se lei avesse dato loro delle istruzioni.


E se avessero aperto il fuoco nonostante il rinculo del cannone?


Tilly sarebbe stata furiosa!


Sarebbe stato troppo imbarazzante denominarlo "cannone da cecchino", e quindi Roland aveva continuato a chiamarlo "pistola".


La nuova arma non impiegava molta tecnologia avanzata. La struttura era molto più semplice della pistola Mark di tipo I HMG, con sedile posteriore, colpi semi-automatici e caricatore dei proiettili. L'unica parte extra era un freno a canna che veniva usato per ridurre il rinculo, che era già stato applicato nelle navi militari usate nelle acque basse dall'artiglieria principale.


C'erano voluti due giorni per realizzarlo.


Avevano impiegato solo un giorno e mezzo per la selezione dei materiali e le attività post-produzione.


Lucia aveva creato la lega, Anna l'aveva modellata, Candela aveva consolidato la forma e, infine, Doris l'aveva demonificata... Quest'arma era stata creata dal lavoro di più Streghe e poteva essere considerata un prodotto leggendario. Oltre ai materiali e alle tecniche di lavorazione, la canna della pistola non si sarebbe deformata neanche se sottoposta a gas ad alta temperatura o ad una forte pressione, il che rappresentava anche un fattore chiave per assicurarsi tiri continui e precisi.


"Questo è il fucile?" Andrea lo guardò per un istante e notò qualcosa di strano. "Dov'è il mirino?"


"Non ce l'ha" disse Roland stringendosi nelle spalle.


"Non ce l'ha?" Era sbalordita, "Non posso colpire un bersaglio che non riesco a vedere."


"Un semplice mirino non ci avrebbe aiutato con il range che vogliamo, per questo ci sono altre persone qui per aiutarti," disse Roland facendo un cenno a Sylvie, Spear e Camilla che erano al suo fianco.


"Intendi...lasciare che la Signora Camilla mi connetta a Sylvie per mirare, e che la Contessa Spear si occupi di ricostruire il nostro potere magico?" Finalmente Andrea aveva capito cosa intendeva Maggie con le parole "Ti stanno aspettando.".


"Sebbene a me dispiaccia molto lasciare la Montagna del Drago Caduto ....ah, a-hcoo... Dato che Sua Maestà è stato così gentile da inviarmi un invito, non potevo dire di no." Disse la Contessa Spear con finta riluttanza, "Ma la prossima volta vorrei essere informata in anticipo e non essere portata in volo fin qui dalla Signorina Maggie. Sono vecchia e con poche forze. Sono ancora giù a causa del vento freddo."


Roland, piano, roteò gli occhi. Aveva già bevuto l'Acqua Purificante di Lily e aveva richiesto un gruppo di studenti addestrati dal Comune, ma si comportava come se il lavoro non fosse retribuito. Dopotutto, aveva lavorato in politica per molti anni, ed era abituata a lamentarsi di quanto pesante fosse quel lavoro.


La risposta di Camilla fu molto più semplice: "Sua Maestà spera che faccia del mio meglio."


"Ma non sono certa che il mio potere funzioni anche sotto la Vista Magica." Andrea non aveva mai considerato un simile problema prima, perché la gamma di pietre e archi era molto più bassa rispetto al limite della sua portata visiva.


" È necessario provarlo," disse Roland. "Per cui...iniziamo."


***************


Carter Lannis faceva avanti e dietro, nervosamente, dalla sua stanza.


C'erano stati solo pochi giorni in vita sua in cui si era sentito così male.


Con il senno di poi si rese conto che non era mai stato così nervoso come lo era ora, tranne per quel momento in cui Sua Maestà si era avvicinato alla Strega Anna senza alcuna difesa.


May, sua moglie, stava per partorire.


"Come ha detto lei, 'Il suo status è alto quanto quello di Sua Maestà', " scherzò Carter. "Su, su, coraggio. Comportati da uomo. Guardati come sei diventato. Tua moglie sta solo partorendo. Le Signorine Nana e Lily sono con lei, e ci sono anche diverse infermiere venute dall'ospedale. Andrà tutto bene. Se anche ci dovessero essere dei problemi, possono anche aprirle la pancia per tirar fuori il bambino e salvarli entrambi."


Ma questa idea gli era appena sopraggiunta, quando iniziò a dubitarne. "Possono davvero aprirle la pancia per aiutarla a partorire? No, no, no, è orribile. Spero partorisca naturalmente."


Bastardo, come osi dubitare delle conoscenze di Sua Maestà!


Ma... Non ho mai sentito di nessuno che è nato in quel modo.


Le due voci risuonavano nella testa del Capo Cavaliere e lo stavano facendo sentire diviso in due parti.


"Stia tranquillo, signore," disse Irene, "Sorella May starà bene, perché...è la persona più forte che abbia mai conosciuto."


Anche gli altri membri della Compagnia Fiore Stellato, che erano venuti a far visita, annuirono.


"Grazie," rispose Carter, ma quelle parole non erano bastate a far passare tutte le sue preoccupazioni. Sentì il sudore scendere dalla sua fronte.


Ad un certo punto, sentì delle forti acclamazioni che provenivano da fuori.


Si avvicinò alla finestra e vide tante persone esultare per una truppa vestita con una nuova uniforma militare e che avanzava lentamente lungo la strada, dirigendosi verso il muro di frontiera. Il tessuto di colore verde e marrone sembrava stonato, ma dava un senso di solidità, come una roccia. L'intero esercito somigliava ad un pezzo di terra in movimento.


"L'esercito parte oggi?" chiese Carter.


"Si, anche mio marito ne fa parte," disse Irene, sorridendo con riluttanza, ma piena di orgoglio. "Non vedeva l'ora di partecipare a questa battaglia per vendicarsi."


"Vendicarsi?" ripetette inconsciamente.


"Sì! Per fare giustizia a tutti quelli che sono stati uccisi dai Demoni! Così mi ha detto."


Il cavaliere, che un tempo era stato famoso, stava ora combattendo per gente comune; l'idea di Sua Maestà di creare un Paese Ideale stava, a poco a poco, diventando realtà. Avrebbe dovuto essere uno di loro e combattere per primo per conto di Sua Maestà. In qualche modo, si stava allontanando sempre più da loro.


Per un istante, il fastidio si sostituì alla lotta nella sua mente e la sua attenzione vagò per un po'.


Fino a quando non sentì un tenero pianto proveniente dalla stanza da letto.


Tutti i suoi pensieri svanirono all'improvviso.


Il corpo fu più veloce della mente. Prima ancora di accorgersene, aveva già spalancato la porta e si era riversato sul letto.


Un bambino dalla pelle aggrinzita stava piangendo, appoggiato sul cuscino, vicino a May, mentre le infermiere ripulivano tutto.


"Congratulazioni, mio Signore. È un maschietto sano," disse qualcuno.


"E'... è?" Carter si avvicinò al letto passo dopo passo e si inginocchiò vicino a May, fissandola, alla luce della candela, con il sudore che le bagnava tutta la testa. Per un momento, dimenticò ciò che voleva dire.


Le forti grida esterne si mescolarono al pianto del bambino, come un coro che celebrava una nuova vita.


May prese fiato, come se stesse per dire qualcosa, ma era troppo debole per parlare.


Ma Carter capì quello che gli voleva dire.


In quel momento, delle lacrime scesero dai suoi occhi.


"Ora sei un padre." Gli disse lei.


<em>Framan</em>
                                


                                



