---
title: Capitolo 966: Operazione al Vertice
pubDate: 2025-08-07T11:30:06.882Z
tags:
    - rtw
---






Due settimane dopo che fu lanciato il piano di contrattacco, chiamato ‘Operazione al Vertice’, Roland ricevette un rapporto da Fulmine, che si trovava in ricognizione in prima linea. I battaglioni del Primo Esercito avevano completato con successo il primo step del programma e unito le forze nella “Foresta N°2+1.76” della Foresta delle Ombre.


Aveva preso in prestito il Sistema di denominazione dei punti di svolta dal metodo di identificazione del chilometraggio ferroviario. La prima metà era la stazione sezionale programmata e la seconda metà era la distanza modificata. Ciò significava che la svolta si trovava 1.76 chilometri davanti alla Stazione N°2 della Ferrovia Forestale. Il vantaggio di questo metodo era che Roland poteva vedere con precisione il percorso dell’esercito nella grande mappa.


Si trattava anche della fine delle tracce attuali. Da qui, il Primo Esercito avrebbe iniziato il secondo step del piano per abbandonare la Foresta delle Ombre e marciare verso la direzione nord-est della Terra Barbarica senza copertura da parte di Foglia.


Riuscire o meno a distruggere l’avamposto dei demoni dipendeva da questa fase.


Finché i Cannoni Longsong e le mitragliatrici fossero stati installati, potevano tornare alle loro tattiche belliche sperimentate e collaudate dai loro allenamenti e incontri precedenti.


“Ho capito,” disse Roland, lasciando un segno sulla mappa. “Che mi dici dei demoni? C’è qualche cenno di risposta da parte loro?”


La risposta di Fulmine frusciò attraverso il Sigillo dell’Ascolto: “Sylvie ha detto che non hanno dato alcun tipo di risposta. Sono ancora intenti a costruire i loro avamposti e hanno costruito svariate colonne di pietra nera. Inoltre, dietro gli avamposti sono apparsi i rifornimenti di nebbia rossa. L’opinione del Dipartimento Consiglieri è che il numero di quei mostri dalle gambe lunghe sia limitato.”


Questa era una bella notizia, dato che una volta Agatha aveva affermato che l’unica cosa capace di fermare i demoni dal distruggere gli umani era la Nebbia Rossa. Se fossero riusciti ad aggirare questa restrizione prima dell’inizio della Terza Battaglia della Volontà Divina, avrebbe significato cattive notizie per tutti. Per esempio, grazie alla mobilità delle Bestie Demoniache volanti e alla terrificante capacità di lotta dei Demoni Anziani il lungo confine dei Quattro Regni sarebbe diventato impossibile da difendere.


Adesso, Roland sapeva che le colonne di pietra negli avamposti erano diverse dalla leggendaria Pagoda Pietranera, nonostante avessero molto in comune. Le prime potevano solamente immagazzinare Nebbia Rossa e rilasciarla lentamente per formare uno speciale ambiente nebbioso che permetteva ai demoni di assorbirla. In questo ambiente, la forza e le abilità di autoguarigione dei demoni si sarebbero rafforzate. In altre parole, agevolava i demoni in battaglia.


La colonna di pietra poteva raddoppiare l’effetto della Nebbia Rossa; tuttavia, poteva solamente le sue riserve. Per contro, la Pagoda Pietranera originale poteva generare la Nebbia Rossa e aveva anche una maggiore copertura, dunque in pratica costituiva il cuore delle principali città dei demoni.


Inoltre, la colonna di pietra non poteva iniziare a funzionare non appena veniva impiantata. Doveva essere coltivata per circa un mese dopo essere stata impiantata prima di poter rilasciare la Nebbia Rossa. Fino ad allora, poteva essere usata solamente come una scatola di Nebbia Rossa ampliata.


Le osservazioni di Sylvie lo rendevano più fiducioso sul proprio giudizio. Nessuno voleva vedere i propri nemici tornare di nuovo dopo essere stati allontanati per qualche giorno. Sarebbe stato peggio se avessero potuto riprendersi e portare un po’ di rinforzi. All’attuale livello di costruzione della ferrovia, il Primo Esercito avrebbe dovuto essere capace di lanciare un attacco su ogni nuovo avamposto prima che le colonne di pietra cominciassero a funzionare al pieno delle loro capacità.


“In questo caso, continua la spedizione e fammi sapere se trovi qualcosa di nuovo. Ricorda che la sicurezza deve essere sempre la prima priorità.”


“Ricevuto. Fulmine, passo.”


Poi la luce del Sigillo dell’Ascolto si spense.


Roland prese un righello e misurò la distanza sulla mappa. Il Primo Esercito sarebbe dovuto entrare nel perimetro di ricognizione dei demoni in sei giorni, dall’inizio della fine dell’autunno.


Anche per l’esercito che era abituato a combattere sul terreno, questa sarebbe stata una sfida ardua.


“Perché siete preoccupato?” Usignolo mise da parte il Sigillo e domandò: “I risultati dei test della nuova arma non erano abbastanza buoni?”


“Alla fine, questo era solo un test. Nessuno può sapere cosa succederà durante una guerra prima che cominci,” disse Roland scrollando le spalle, “Senza contare che Sylvie sarà occupata con il combattimento in volo, perciò il Primo Esercito dovrà contare solo su se stesso per costruire e mantenere la linea difensiva.”


“Ѐ già abbastanza incredibile che Andrea possa colpire costantemente una mongolfiera lontana 5 chilometri. Non ci deluderà finché avrà quell’arma,” disse Usignolo sorridendo, “Tuttavia Sylvie non sarà disponibile per tenere d’occhio l’esercito, Fulmine e Maggie sono ancora lì. Il Primo Esercito non ha mai vissuto una situazione come questa prima?”


Roland inarcò le sue sopracciglia dalla sorpresa e domandò: “Quando hai imparato a confortare gli altri?”


“Sono solamente sincera,” fischiettò Usignolo per poi dire: “Ovviamente, sono anche brava a persuadere le persone. Ricordo che ogni singolo nobile a cui io abbia mai fatto visita concordava con ciò che dovevo dire.”


<em>“Uh… questo solo a causa dell’intimidazione diretta.”</em>


“Ehmm, immagino tu abbia ragione,” disse Roland, contraendo le sue labbra, “Ho intenzione di fare un riposino nel mio ufficio. Non svegliarmi a meno che non ci sia qualche notizia urgente.”


Usignolo sembrò realizzare che ci fosse qualcosa di strano e chiese: “Proprio qui? Dovrei informare le streghe di Taqila?”


“No,” disse Roland, “Non permettere loro nemmeno di stare vicino al Castello.”


“Capisco,” comprese lei e disse: “Non preoccupatevi. Mi assicurerò che nessuno entri nel campo del fascio di luce.”


...


Roland faceva di rado un riposino, tranne quando era particolarmente stanco o se c’era una ragione speciale.


Per esempio, questa volta si trattava di una ragione speciale.


Era passato un mese dall’ultima volta che aveva parlato con Garcia nel Mondo dei Sogni. Adesso era tornata dal suo Quartier Generale. Aveva promesso che avrebbe riportato indietro il libro che era stato scritto cinquant’anni prima, il primo a menzionare la Battaglia della Volontà Divina. Per qualche motivo, Roland sentiva che era meglio non far sapere alle sopravvissute di Taqila di questo libro per il momento.


Ci aveva pensato per molto tempo. Non importava che cosa avrebbe trovato in quel libro, sarebbe probabilmente riuscito a rimanere calmo, mentre quelle streghe, che consideravano la Volontà Divina come il loro destino finale, non ne sarebbero state capaci. C’era una battaglia che incombeva all’orizzonte, dunque sarebbe stato meglio non disturbarle con questa cosa.


Adesso, entrare nel Mondo dei Sogni era più come premere un interruttore nella sua mente. Purché vi si concentrasse, poteva addormentarsi in pochi secondi, il che gli risparmiava il disturbo di girarsi e rigirarsi per ore.


Dopo che Zero fu andata a scuola, Roland non vedeva l’ora di prendere il telefono.


“Hey? Hai preso il libro?”


“Se dicessi di no, saresti così dispiaciuto da lanciare il tuo cellulare?” Sentì subito il familiare sarcasmo di Garcia, “Calmati, me lo hai ricordato tre giorni fa. Non sono così smemorata da rimangiarmi la parola, come una certa persona.”


Roland si sentì sollevato e replicò: “Non lo farò. Ho ancora bisogno di sfamare la mia famiglia. Non posso permettermi di lanciarlo.”


“Sfamare la tua famiglia? Il salario di una persona marziale non è abbastanza per te? Hey… Hai intrapreso il cammino sbagliato da qualche parte?”


<em>“Che cosa ti stai immaginando?” </em>Sussurrò nel suo cuore, “Sto cercando di sfamare un gruppo di persone che non hanno mangiato per centinaia di anni.” Disse lui, “Devo proprio dirlo, anche se siamo conoscenti.”


“Adesso stai per accusarmi di diffamazione? È una nuova era. Smettila di usare questo cliché, ok?” Lo interruppe Garcia.


Roland quasi si strozzò sentendo le sue parole. Era una sensazione orribile essere deriso sui cliché da una donna del periodo medievale…


Chiese semplicemente: “Va bene, quindi dov’è il libro?”


“Naturalmente si trova nel mio appartamento. Vieni e prendilo.” Rispose lei.


<em>Haru</em>


<em> </em>
                                


                                



