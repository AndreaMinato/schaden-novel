---
title: Capitolo 967- Il Libro del Mondo dei Sogni
pubDate: 2025-08-07T11:37:51.047Z
tags:
    - rtw
---






Garcia entrò nella sala principale della camera Numero 0827, era come se avesse appena fatto il bagno. La sua tuta da ginnastica mattutina era stata sostituita da una toga rossa e bianca per le arti marziali. Le sue guance erano ancora arrossate dal calore dell’acqua calda; la sua bellezza, dovuta ai geni della Famiglia Wimbledon, e i suoi capelli setosi, umidi e lunghi fino alle spalle la rendevano un vero piacere per gli occhi.


“Gradisci qualcosa da bere?” Fece ondeggiare il bicchiere che teneva in mano.


La prima volta che era andato a casa sua, c’era un’espressione fredda e distante nel suo viso… beh, non era ancora cambiata molto, pur dopo tutto quel tempo.


“No, sto bene, grazie.” Roland era curioso e domandò: “Hai una gara oggi?”


“Hai mai visto un atleta che deve cambiarsi e prepararsi a casa? Rimanere caldi poco prima di una competizione è uno dei preliminari più importanti per qualsiasi sport.” Garcia si versò da sé un bicchiere di latte e si sedette di fronte a lui. “Anche i peggiori campi sportivi posseggono uno spogliatoio – delle volte mi chiedo davvero se anche il tuo buon senso sia stato inghiottito dall’Erosione.”


“Ahah…” Roland cercò di alleggerire il suo imbarazzo con una risata e disse: “Pensavo che i praticanti di arti marziali avessero le loro fasi preparatorie prima di un incontro.”


“Agli occhi del pubblico, non è diverso da qualsiasi altro sport. L’unica differenza potrebbe essere che è in genere molto più eccitante e i premi sono migliori,” fece spallucce e disse: “Sto indossando questa uniforme perché più tardi avremo bisogno di approfittare dell’influenza dei praticanti di arti marziali.”


“Huh? Hai intenzione di girare uno spot?”


“Ѐ una protesta!” Garcia gridò dalla frustrazione, “Non hai mai letto i giornali? L’Associazione del Trifoglio ha intenzione di demolire le mura attorno alla Strada Metropolitana Settentrionale. Se non facciamo niente, il loro prossimo bersaglio da demolire finirà per essere questo appartamento a forma di tubo. La tua casa sarà presto ridotta in macerie!”


“Uh…” Roland aveva quasi dimenticato che ci fosse un tale evento oggi. “Beh… Ti auguro tutto il meglio.”


“Tu - !”


“Non ho mai gareggiato prima d’ora e nessuno ha mai sentito parlare di me. Sono un completo novellino. Non ho mai nemmeno posseduto un’uniforme marziale.” Roland finse un’espressione addolorata e disse: “Anche se venissi, non sarei molto utile.”


“Possiamo ottenere qualsiasi cosa unendo i nostri sforzi. Non lo sapevi?” Garcia prese una lista dal tavolino e la spinse verso Roland. “Dai un’occhiata alle persone in questa lista. Quanti di loro praticano arti marziali? Sono tutti inquilini del piano inferiore dell’appartamento a forma di tubo, ma sono disposti ad andare a protestare con me! Se scegliamo di restare in silenzio solo perché non siamo molto conosciuti, allora tutti ignoreranno la nostra esistenza!”


Vedendo la determinazione negli occhi di Garcia, Roland sentì la sua motivazione crescere con le parole di lei. Che stesse affrontando l’Erosione o la sua vita quotidiana, questa ragazza apparentemente fredda e insensibile era molto più appassionata di molte persone.


Questo era l’unico luogo in cui poteva stare? No, con il suo passato e le sue abilità, sarebbe riuscita facilmente a comprare una nuova residenza nel centro città. Si stava comportando così solo per il bene degli altri residenti di questo edificio. Si trattava per la maggior parte di persone ordinarie con salari miseri, non c’erano possibilità che potessero permettersi di trovare un nuovo appartamento dotato di metà dei servizi e collegamenti di questa località.


Era conscio del fatto che fossero tutti solamente fantasmi del Mondo dei Sogni, e che questi inquilini dell’appartamento a forma di tubo fossero le anime sconfitte catturate da Zero. Tuttavia, con il progresso del mondo verso un futuro sconosciuto, aveva iniziato a dubitare delle sue idee originali. Non riusciva più a distinguere tra persone reali e fantasmi. Per esempio, trovava davvero difficile trattare questa vivace e brillante ragazza davanti a lui come un guscio vuoto ed immaginario. Più stava nel Mondo dei Sogni, più la sensazione si faceva intensa.


Ad ogni modo, aveva riportato indietro il libro per lui. Il minimo che poteva fare era accompagnarla come segno di gratitudine.


Proprio quando Roland stava per accettare, vide improvvisamente un nome familiare in quella lista.


"Barolotsim".


Era il nome dell’affittuario dell’appartamento Numero 0510. Era anche il nome dell’unico residente demone.


Questo lungo nome saltava parecchio all’occhio tra le informazioni dei residenti che erano state raccolte dalle streghe di Taqila. Pertanto, anche solo uno sguardo era abbastanza per lasciare una profonda impressione su di lui.


Roland fu sorpreso di vedere il nome del demone su quella lista, come se significasse che ‘lui’ avrebbe abbandonato l’appartamento a forma di tubo e si sarebbe unito ai residenti nella loro protesta – questa poteva essere l’occasione perfetta per sbirciare nel suo frammento di memoria.


“Ehmn, temo di avere già un appuntamento per questo pomeriggio… Perciò posso solamente darti il mio supporto morale.” Distolse lo sguardo, facendo finta di non aver visto quel nome.


Chiunque altro avrebbe utilizzato i diritti del libro come merce di scambio.


Ma Garcia era diversa. Si alzò semplicemente in piedi come una furia e disse: “Avrei dovuto sapere che dirti tutte quelle cose sarebbe stato fiato sprecato.” Dopo di che entrò in camera da letto in collera, e subito dopo ne uscì con un vecchio libro in cuoio rosso.


Inizialmente, sembrava stesse per sbattere il libro davanti a lui, ma divenne velocemente gentile e cambiò idea. “Questo è il libro di cui ci ha parlato spesso il Maestro. Dato che adesso lo hai, potresti andartene!”


Roland aprì una pagina a caso e realizzò che non c’era il nome dell’autore, ma solo la parola ‘Anonimo’ al suo posto.


“Qualcuno sa chi sia l’autore?”


“Perché mai dovrebbe essere firmato come anonimo se l’autore fosse conosciuto?” Replicò Garcia con fermezza, “Tra i tanti libri che fanno parte della biblioteca dell’Associazione, questo non era famoso per i suoi contenuti, ma piuttosto per il suo autore. Apparentemente, è morto prima di poterlo finire di scrivere, e l’Associazione non riuscì a trovare alcun documento sulla sua identità.”


“Ѐ morto mentre lo stava scrivendo?” Roland rimase stupefatto per un momento e si domandò se si fosse trattata di una morte improvvisa. In origine avrebbe voluto sedersi per una chiacchierata privata con l’autore – mezzo secolo non era considerato lungo. Se era fortunato, l’autore poteva ancora essere in vita. Anche se fosse morto, ci sarebbero comunque state delle notizie su di lui. A quel tempo, registrare i casi faceva già parte del sistema giudiziario, e l’autore era persino un praticante di arti marziali che aveva risvegliato l’Energia della Natura.


Stava succedendo qualcosa di strano qui.


“Che succede? Hai paura?” Garcia rise e disse: “Ti ha ricordato quelle storie sull’essere maledetti e inseguiti dai fantasmi? Non preoccuparti, non ci sono prove evidenti che chi chiunque legga quel libro muoia. Altrimenti, non te lo avrei mai raccomandato. Ma se continui a non volerlo leggere, non ti prenderò in giro e non lo dirò a nessuno.”


<em>“No, sono certo che lo faresti…”</em>


Roland afferrò il libro e annuì verso Garcia. “Grazie.”


“Hmm.” Garcia girò la testa e non disse più niente.


Roland tornò il più velocemente possibile all’appartamento Numero 0825 e chiuse a chiave la porta. La protesta avrebbe avuto inizio solamente nel pomeriggio, perciò aveva ancora qualche ora per soddisfare la propria curiosità.


Proprio come aveva detto Garcia, il titolo del libro era: “Raison d'tre”.


La copertina era fatta di un tipo di cuoio rosso che non si riusciva più a trovare in quest’era. Era ricoperta da un sottile strato di legno, pertanto sembrava sufficientemente robusta. Roland pensava che visto che era collegato alle divinità, il contenuto sarebbe stato pieno di cose spirituali che avrebbe potuto non capire. Tuttavia, dopo aver sfogliato la prima pagina, rimase immediatamente rapito dalla calligrafia raffinata.


Il testo era a sinistra mentre le figure o gli estratti erano a destra. In basso, c’era la numerazione che corrispondeva accuratamente al contenuto. Non somigliava ad un libro di premonizioni, ma piuttosto ad una severa tesi derivata.


Quelle immagini erano già sbiadite e ingiallite, mentre gli estratti provenivano da giornali e riviste. Al giorno d’oggi, con Internet, era già abbastanza difficile vedere un testo scritto a mano e immagini fatte utilizzando forbici e colla. L’intero libro sembrava vecchio e antico, ma il contenuto era inaspettatamente fluido e semplice da comprendere. Non aveva alcuna difficoltà a leggerlo.


La prima frase diceva: “Siamo stati ingannati dalle divinità.”


<em>Haru</em>
                                


                                



