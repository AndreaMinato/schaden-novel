---
title: Capitolo 968- Un Pezzo del Mistero Svelato
pubDate: 2025-08-07T11:37:51.047Z
tags:
    - rtw
---






Il cuore di Roland sprofondò.


Lo stile dell’introduzione somigliava alle ultime parole delle superstiti dell’Unione: le persone comuni non sarebbero mai riuscite a sconfiggere i demoni. Attraverso la calligrafia, poteva persino percepire il pessimismo e la disperazione dell’autore.


<em>“Il mondo è così distorto, eppure noi ne siamo completamente inconsapevoli.”</em>


<em>“Anche se sappiamo che l’Energia della Natura proviene dagli squarci dell’Erosione, continuiamo a trattarla come un dono delle divinità, semplicemente perché ci rende straordinari.”</em>


<em>“Ci sentiamo fortunati di essere parte di persone straordinarie, ma tutto questo ha anche accecato i nostri occhi.”</em>


<em>“È tempo per noi di svegliarci.”</em>


<em>“Anche se non so se sia ormai troppo tardi.”</em>


Un singolo breve paragrafo aveva già reso Roland un po’ agitato. Come creatore del Mondo dei Sogni, percepiva che queste parole alludevano a qualcosa. Che qualcuno si fosse reso conto che questo era solamente un sogno inventato e voleva che tutti si risvegliassero il prima possible? Poteva tornare nella realtà risvegliandosi, ma dove andavano a finire queste persone?


Per quanto riguardava il paragrafo sull’Energia della Natura, era fortemente empatico verso i pensieri dell’autore.


La sensazione di potenziamento derivata dalla trasformazione in Straordinaria era molto più grande rispetto al diventare un leader politico. Nessuno vorrebbe mai attribuire tutti i propri poteri ad una catastrofe. Anche conoscendo la verità, non avrebbero mai sopportato la perdita dei loro poteri e quindi non avrebbero nemmeno preso in considerazione l’idea di fermare l’apocalisse.


Nelle dozzine di pagine successive, il libro non approfondiva la conclusione fatta nell’introduzione ma cambiava direzione: perché soltanto l’umanità era capace di esercitare l’Energia della Natura.


Le foto e gli estratti provenivano tutti da diversi esperimenti scientifici e scoperte archeologiche moderne. I contenuti e le descrizioni erano tutti correlati al tema principale del libro.


<em>“Ci sono troppe prove che dimostrano che l’intelligenza non è la chiave per risvegliare l’Energia della Natura. Durante tutta la storia, ci sono stati Caduti al Male ritardati mentalmente, così come marzialisti che possedevano i poteri sin dalla nascita. Senza l’intelligenza umana, siamo fondamentalmente come gli altri animali e di fatto siamo molto simili ad essi. I nostri geni sono gli stessi, stesse sono le nostre origini, così come i nostri comportamenti e istinti. Che sia una rana, un serpente o una lucertola, i caldi raggi solari trattano tutti allo stesso modo, quindi perché l’Energia della Natura non si comporta nella stessa maniera?”</em>


<em>“Forse perché gli umani sono stati fortunati sulla strada dell’evoluzione?”</em> All’improvviso a Roland venne questa idea e scoprì che lo scrittore pareva gli avesse letto nella mente. <em>“La maggior parte delle persone usa la fortuna come scusa, proprio come la teoria geocentrica del passato. Ma in realtà, la Terra non è al centro dell’universo e gli esseri umani non sono l’unica specie in grado di usare l’Energia della Natura.”</em>


<em>“Osservando la storia, possiamo vedere che i resoconti delle civiltà a volte mostrano delle brevi esplosioni di sviluppo. Ad esempio, nei miti che sono giunti fino al presente, le descrizioni di abilità straordinarie sono in gran parte concentrate in un periodo intorno a duemila anni fa: che è un’epoca molto prima dei resoconti antropologici degli uomoni. Sembrava quasi che ci fossimo risvegliati all’improvviso, e da lì avessimo ottenuto un potere incredibile. Di conseguenza, sono aumentate anche le descrizioni dei nemici. Demoni, bestie, mostri o alieni, con figure e forme differenti, ma avevano tutti un punto in comune: una persona comune non poteva sconfiggerli, soltanto gli eroi risvegliati potevano essere considerati loro degni avversari.”</em>


<em>“Anche se non ci sono prove dirette, sono sempre stato dell’idea che quelle specie aliene non fossero finzioni immaginarie che gli antichi avevano inventato di punto in bianco, ma specie viventi reali. Le loro abilità erano come le nostre, ed è per questo che la mitologia di quel periodo fu così vivida.”</em>


<em>“Arrivati fin qui, alcuni potrebbero considerare questa spiegazione un po’ forzata e pensare a scusanti come: perché i resti delle antiche zanzare si sono conservati nell’ambra, mentre di queste specie aliene non ne è rimasta alcuna traccia? D’altro canto, è proprio perché sono scomparsi senza lasciare tracce nonostante le loro innumerevoli menzioni che catturano la nostra attenzione, giusto? Ci sono così tante incredibili reliquie nel mondo, gran parte sono costruzioni e monumenti completamente distaccate dagli stili di vita delle persone di quelle ere. Alcune di queste costruzioni sono addirittura molto più avanzate per essere state realmente costruite dalle persone del tempo. Tuttavia, ci siamo comunque ostinati a classificarne l’appartenenza in base alla posizione geografica a rami di quella stessa civiltà, dando credito alle popolazioni locali. Tutto questo è una grave sopravvalutazione delle capacità della nostra specie.”</em>


<em>“Per trovare risposte, uno ad uno ho visitato ognuno di questi monumenti. Attraverso questo viaggio, ho fatto sorprendenti scoperte: anche se gli alieni non hanno lasciato nessun osso e nessun capello, i segni incisi sulle pietre non sono scomparsi. In una stanza segreta di alcune rovine nascoste all’interno di un vulcano, attraverso le varie incisioni che ricoprivano le mura, ho visto il passato di un’altra civiltà.”</em>


Giunto a questa pagina, Roland si convinse che questo fosse senza ombra di dubbio un libro creato nel Mondo dei Sogni. Prima d’ora non aveva mai visto quegli edifici antichi mostrati nelle foto in bianco e nero, ma una cosa che aveva catturato la sua attenzione, era che i resti vulcanici che il marzialista menzionava alla fine assomigliavano spaventosamente alla Pagoda Pietranera dei demoni!


<em>“Non fu una coincidenza che avessero acquisito l’Energia della Natura e avessero combattuto contro l’umanità. Fu come un incontro organizzato dalle divinità, e questa civiltà considerava la sconfitta degli avversari come ringraziamento per le divinità per il potere conferitogli.”</em>


<em>“So che è difficile descrivere a parole il messaggio delle incisioni, ma posso percepirlo: se gli umani potessero apprendere il loro linguaggio, penso che il termine più appropriato sia probabilmente Battaglia della Volontà Divina.”</em>


Quello a cui Lan si riferiva... proveniva da qui?


Roland si leccò le labbra leggermente secche e proseguì la lettura.


<em>“Ma non è questo su cui mi voglio concentrare.</em><em> Se questo potere ci fosse stato concesso solamente per una singola battaglia, allora sarebbe terminato tanto tempo fa. Non importa cosa siano le divinità, una volta terminata la battaglia, non avrebbero più niente a che fare con l’umanità. Tuttavia, certe cose sono peggiori di quello che crediamo. Secondo le descrizioni sulle incisioni... questa non è la prima volta che affrontano una cosa del genere.”</em>


La calligrafia iniziava lentamente a diventare disordinata, i puntini di inchiostro e le parole emotive aumentarono. Sembrava quasi che lo scrittore fosse esitante sul continuare a scrivere o meno.


<em>“Sin dall’inizio, questi alieni non vivevano sul nostro stesso pianeta. Si può notare che lo scoppiare della guerra aveva portato un cambiamento drastico nel loro ambiente, anche se erano ben preparati per quell’evento. Non era semplice come una foresta che degenera in un deserto, o una tribù nomade che progredisce passo passo fino a diventare una civiltà di agricoltori. Dannazione, non so come esprimere questo concetto. Con un esempio non molto appropriato, un cambiamento simile può essere paragonato agli elettroni che saltano tra i livelli di energia in una transizione atomica. All’inizio, si trova ad un certo livello energetico stabile. Ma poi avviene il cambiamento e guadagna immediatamente energia, passando direttamente ad un livello più alto, senza alcun processo o stadio intermedio. Fu proprio come se la loro civiltà balzò ad un livello più elevato in un batter d’occhio.”</em>


<em>“Francamente parlando, non voglio neppure immaginare a quanti cambiamenti del genere avessero già assistito. Ma la domanda è: ora che non esistono più, perché l’Erosione e il Risveglio continuano ancora? Forse tutto questo significa che... fin dall’inizio la Battaglia della Volontà Divina non è mai terminata?”</em>


<em>“Più ci penso e più mi sento terrorizzato. In che genere di mondo viviamo? I Caduti al Male sono realmente dei marzialisti che hanno ceduto alla tentazione del potere? Mi sento come se venissi risucchiato da un vortice.”</em>


<em>“Se la risposta fosse no, allora cosa stiamo realmente affrontando?”</em>


<em>“Questi cosiddetti doni e ricompense sono tutte menzogne.”</em>


<em>“L’unica differenza è il cambiamento in...”</em>


Le scritte si interruppero bruscamente, lasciandosi dietro solo una lunga linea di graffi. Sembrava che l’autore avesse improvvisamente perso tutte le forze e avesse lasciato cadere la penna.


“Qualcuno sa chi è l’autore?”


“Perché ci sarebbe scritto anonimo se si conoscesse l’autore? A quanto pare, l’autore è morto prima di riuscire a finire di scrivere il libro e la Gilda non è riuscita a trovare nessuna traccia che potesse ricondurci a lui.”


Ripensando alla conversazione precedente, Roland sentì un brivido risalire dalla pianta dei piedi.


Senza dire altro, c’erano troppe parti strane in questo libro; era chiaramente un racconto del Mondo dei Sogni, tuttavia continuava a causargli una sensazione di déjà vu.


Tirò subito fuori il telefono per chiamare Garcia.


In ogni caso, c’erano troppe domande nella sua testa che necessitavano di una sua risposta.


Proprio allora, il suo gomito colpì il libro sul tavolo, facendo scivolare fuori da esso un bigliettino rosso.


Roland si sorprese, dopodiché si chinò per raccoglierlo.


Su di esso c’erano due righe di caratteri minuscoli.


“Nel giorno in cui il volere divino farà la sua comparsa, incontriamoci all’ora stabilita.”


“Café Rose, Numero 302.”






<em>Aris</em>
                                


                                



