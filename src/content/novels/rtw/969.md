---
title: Capitolo 969: Nell’Abisso
pubDate: 2025-08-07T11:30:06.883Z
tags:
    - rtw
---






<em>Tuuu... clack!</em>


La telefonata si è connessa mentre era ancora in uno stato confuso.


“Pronto? Perché stai chiamando di nuovo?” La voce dall’altro lato del telefono pareva impaziente. “Se hai qualcosa da dire, fallo subito. Sto per uscire.”


Roland scosse la testa per costringersi a concentrarsi. “Ah, dunque... ho appena letto il libro e i contenuti sono un po’...”


“Sono piuttosto terrificanti, giusto?” Garcia indovinò la sua reazione. “Le persone si comportano sempre così quando lo leggono per la prima volta. Ma dato che è fittizio, ti dimenticherai di tutto dopo una bella dormita.”


“Fittizio?” Roland si accigliò. “Che cosa intendi dire?”


“Nel senso letterale.” Udì una risata dall’altro lato della chiamata. “La Gilda dei Marzialisti ha investigato le rovine vulcaniche menzionate dall’autore e ha scoperto che sono state sommerse dal magma duecento anni fa: quello è un vulcano attivo. Anche se non c’è mai stata una grande eruzione, non è neppure rimasto in stato dormiente per migliaia di anni. Quindi, a meno che l’autore non sia stato in grado di rivivere il passato o vivere per due secoli e al tempo stesso sia riuscito a tollerare temperature altissime e densi fumi, si è solo inventato tutto.”


La sua risposta lo sorprese parecchio, perciò esitò un lungo momento prima di chiedere: “In quel caso... si sarebbe inventato tutti i contenuti del libro?”


“Potrebbe essere vero oppure falso, non ho mai avuto molto interesse nell’archeologia. La Maestra una volta disse che se non fosse stato per il fatto che l’autore vestisse il mantello dei marzialisti e fosse morto nella biblioteca della Gilda, quel libro non sarebbe nemmeno stato conservato e documentato.”


“Ma la Gilda non conosce la sua identità...”


“Proprio per questo l’autore stesso divenne più famoso del libro. Questo è considerato come uno dei misteri irrisolti della Gilda e dubito che tu riesca a risolverlo. Stando a quanto dice la mia Maestra, l’amministrazione ha ispezionato ogni angolo e ogni fessura del Dipartimento degli Archivi senza scoprire niente” disse Garcia. “In ogni caso, le voci che girano sul libro sono queste. Hai detto tutto? Sto per riattaccare.”


“Un momento, aspetta...” disse Roland di fretta. “Dopo che hai preso il libro questa volta... l’hai riletto?”


In realtà voleva chiedere del biglietto, ma alla fine cambiò idea.


“Ho sfogliato alcune pagine sulla via del ritorno, è successo qualcosa?”


“No, niente... era solo per chiedere.”


<em>Click!</em> L’altra parte terminò la chiamata. Questa domanda apparentemente provocatoria aveva fatto perdere la pazienza a Garcia.


Poté persino udire la porta dell’appartamento numero 827 chiudersi, nonostante fossero divisi da due mura.


Sospirò. Se non fosse stato diretto, questo genere di domanda che aveva fatto, le avrebbe solo causato fastidio e nient’altro.


Prima di tutto, il libro “Raison d'tre” era scritto soltanto a metà; il biglietto rosso era stato probabilmente inserito nelle ultime pagine vuote. Anche se uno avesse letto l’intero libro, non c’era la garanzia che avrebbe trovato il biglietto.


Aveva anche preso la navetta quando era tornata dalla Gilda. Poteva facilmente immaginarsi che non aveva avuto molto tempo per esaminare seriamente l’intero libro sulla via del ritorno.


Dalla risposta di Garcia, non poteva comunque capire se lei avesse visto il biglietto o meno.


No, era decisamente un no.


In base al carattere di Garcia, se l’avesse visto non sarebbe di certo rimasta indifferente.


Queste due frasi potevano essere o uno scherzo oppure una sorta di messaggio segreto.


Roland sperò con tutto il cuore che si trattasse solamente di un brutto scherzo.


L’altra alternativa era veramente... troppo assurda.


A chi era indirizzato il biglietto? Era per chiunque lo trovasse oppure aveva un destinatario specifico?


Razionalmente parlando, era più incline verso la seconda opzione. Il libro non era top-secret, e gran parte dei marzialisti lo aveva già letto per via della sua fama. Non sarebbe stato strano se un lettore non lo dovesse trovare, ma era altamente improbabile che fosse rimasto nascosto anche dopo che così tante persone avessero letto il libro. Perciò l’ipotesi più probabile era che il biglietto non fosse stato messo nel libro sin dall’inizio, ma fosse stato inserito piuttosto recentemente.


Ma fu questa logica che lo fece rabbrividire sull’intera faccenda.


Che cosa implicava?


Significava che il Mondo dei Sogni, questo mondo immaginario da lui concepito era stato scoperto da qualcuno. Tutto questo era paragonabile alla situazione in cui una persona in un sogno si volta improvvisamente verso di te e ti sorride maliziosamente.


Roland si diede dei colpi sulle guance per cercare di sopprimere i brividi nel suo cuore. Tentò ripetutamente di convincersi che non c’era nulla di cui avere paura. Anche se tutto questo era soltanto una speculazione al momento, anche se si fosse rivelata corretta, sarebbe bastato che lui se ne andasse e il tempo di questo mondo si sarebbe fermato. Chi poteva essere nella posizione da riuscire a minacciarlo?


Inoltre, il messaggio sul biglietto implicava soltanto che avrebbero aspettato di essere contattati piuttosto che prendere l’iniziativa. Questo poteva aiutarlo a spiegare alcune delle cose.


Riguardo invece alla posizione del Café Rose e cosa significava “volere divino”, poteva lasciare che ad investigare fossero le streghe di Taqila.


Non aveva dimenticato che aveva ancora altre cose da fare.


Alzò la testa verso l’orologio da parete e confermò l’ora prima di prendere dalla camera da letto la chiave che aveva già preparato. Chiuse la porta e scese le scale.


Dall’arrivo delle streghe di Taqila, per poter esplorare i frammenti di memoria degli Appartamenti a forma di tubo, Roland aveva ultimato molti preparativi. Ad esempio, aveva creato duplicati delle chiavi di ogni appartamento e aveva persino comprato uno strumento di sblocco online. Dato che lui era l’unica persona che poteva vedere questo “inesistente” Cancello della Memoria, se dovesse incontrarne uno chiuso a chiave, non avrebbe avuto altra scelta se non tirarsi su le maniche e fare il lavoro da sé.


Se non fosse stato per la spedizione per l’unificazione di Graycastle, questa parte dell’investigazione sarebbe stata completata già da molto tempo prima.


Roland scese al quinto piano e trovò la stanza numero 510 piuttosto rapidamente.


In questo momento, la maggior parte delle persone stava facendo la siesta. I raggi solari del tardo autunno facevano sentire tutti più pigri. L’intero corridoio pareva sereno e silenzioso, in netto contrasto con l’intenso traffico fuori nelle strade.


Inserì la chiave nella serratura e girò delicatamente.


La porta si aprì.


Uno strano aroma gli riempì le narici e gli fece trattenere il respiro involontariamente.


Anche se il Mondo dei Sogni si era adattato per ospitare i demoni, non aveva corretto alcuni dettagli, come l’odore corporeo. Per coprire il loro odore, la loro ultima risorsa si era rivelata l’ampio consumo di profumi.


Roland impiegò due minuti per setacciare nuovamente la stanza. Dopo che ebbe confermato che non c’era nessuno, richiuse la porta a chiave. Prese il tronchese idraulico dal suo zaino e camminò direttamente verso il ripostiglio alla fine del percorso.


Questa porta di ferro era una delle poche chiuse a chiave.


Era già stato dimostrato che la serratura della porta non potesse comunque opporsi alla forza che proveniva da uno strumento che seguiva le leggi della fisica; anche se il mondo connesso dietro alla porta fosse stato misterioso. Pochi secondi dopo, la serratura venne silenziosamente rotta in due pezzi.


Deglutì con forza e spinse la pesante porta...


Roland venne immediatamente attratto dalla vista che gli si parò dinnanzi agli occhi.


Sembrava che si trovasse in piedi in cima ad una scogliera senza fondo. La cima della scogliera era circolare, superava i dieci chilometri in lunghezza e non riusciva quasi a intravedere la parte opposta. Questo terreno peculiare circondava un magnifico lago di montagna. Tuttavia, il lago non era composto da acqua di sorgente, ma da abbagliante Nebbia Rossa!


La nebbia e la cima erano distanti l’un l’altra centinaia di metri. Se guardava verso il basso, gli sarebbe parso di vedere uno cristallo rosso scintillante, come se fosse stato fatto di una sostanza densa e solida. Se non fosse stato per la nebbia che occasionalmente si sollevava dal fondo e correva verso l’alto con le raffiche di vento per formare una “colonna di nebbia” che si ergeva nell’orizzonte, sarebbe stato veramente difficile associarlo all’oscura e sporca “Nebbia di Sangue”.


Mentre guardava quelle colonne di foschia più larghe di un castello che salivano una dopo l’altra e brillavano più dell’acciaio fuso, Roland si sentiva quasi come fosse in piedi sulla superficie del sole e stesse ammirando i torrenziali brillamenti solari. Ma non irradiavano un torrido e insopportabile calore. Con l’aumentare dell’altitudine, il colore nella nebbia svaniva rapidamente e si diffondeva in aria fino a formare uno strato di Nebbia Rossa.


E questo non fu tutto ciò che vide.


Torreggianti edifici di pietra nera circondavano la scogliera, la maggior parte aveva la forma di una torre e si differenziavano soltanto per piccoli dettagli. Poiché il sole veniva oscurato dalla Nebbia Rossa, il mondo intero sembrava particolarmente offuscato. Solo quando tanti zampilli di nebbia si innalzavano dal fondo del lago di Nebbia Rossa, queste alte torri nere riflettevano un po’ di luce.


Era come una densa foresta di pietra.






<em>Aris</em>
                                


                                


PRESENTAZIONE CONTEST 1000


<img class="aligncenter size-fusion-600 wp-image-112251" src="https://www.novelleleggere.com/wp-content/uploads/2020/09/anna_annuncio-600x600.png" alt="" width="600" height="600" />




<p style="text-align: center">EBBENE SI’, CARI LETTORI, TRA POCO ARRIVEREMO A PUBBLICARE BEN<strong> 1000 CAPITOLI</strong> TRADOTTI DI RELEASE THAT WITCH!! WOoOoO!!</p>
<p style="text-align: center">PER FESTEGGIARE L’OCCASIONE, VI ANNUNCIAMO CHE A BREVE AVRÀ INIZIO UN NUOVO, DIFFICILISSIMO E ASSOLUTAMENTE IMPOSSIBILE <strong>CONTEST</strong>!!</p>
<p style="text-align: center">LE <strong>REGOLE </strong>SONO MOLTO SEMPLICI:</p>
<p style="text-align: center">A PARTIRE DAL CAPITOLO 970, ALLA FINE DI OGNI CAPITOLO TROVERETE <strong>UNA DOMANDA</strong> RIGUARDANTE LA <strong>NOVEL DI RELEASE THAT WITCH</strong>.</p>
<p style="text-align: center">DOVRETE ESSERE PIÙ <strong>VELOCI </strong>DEGLI ALTRI PARTECIPANTI E LASCIARE UN COMMENTO CON LA<strong> RISPOSTA CORRETTA</strong>!!</p>
<p style="text-align: center">L’EVENTO DURERÀ FINO ALLA PUBBLICAZIONE DEL CAPITOLO 1000 E IL VINCITORE* VERRÀ ANNUNCIATO INSIEME ALLA PUBBLICAZIONE DEL CAPITOLO 1002 ;)</p>
<p style="text-align: center"><strong>COSA ASPETTATE ALLORA? PARTECIPATE NUMEROSI!!</strong></p>




* La prima risposta corretta alla domanda del giorno guadagna 10 punti, la seconda persona che risponde correttamente guadagnerà 9 punti, la terza invece 8 punti e così via a scalare. Ogni risposta corretta comunque guadagnerà almeno un punto.


<span style="text-align: center">*Verrà scelto un unico vincitore che riceverà come premio l’immagine di un personaggio di Release that witch in versione chibi (come Anna nell’annuncio sopra) di sua scelta.</span>


<img class="aligncenter size-fusion-600 wp-image-112252" src="https://www.novelleleggere.com/wp-content/uploads/2020/09/how-to-draw-a-chibi-600x300.png" alt="" width="600" height="300" />




                                                


                                



