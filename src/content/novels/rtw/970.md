---
title: Capitolo 970- La Città dei Demoni
pubDate: 2025-08-07T11:37:51.047Z
tags:
    - rtw
---






“È questa…la città dei Demoni?”


Roland non poté fare a meno di stupirsi. Pensava che i frammenti di memoria sarebbero stati collegati a un determinato campo di battaglia decisivo. Non si aspettava di avere l’opportunità di affrontare la tana del nemico.


Tuttavia, la scena di fronte a lui presentava molte differenze rispetto al miraggio visto dall’Associazione delle Streghe Alleate.


Almeno così gli sembrava. Aveva dato una buona occhiata in giro, ma non aveva trovato la torre principale più importante che costituiva il nucleo: il gigantesco Obelisco realizzato con la vena minerale della Pietra di Dio e che poteva crescere e creare Nebbia rossa.


Dopotutto, c'erano troppe torri qui.


Alcune erano addirittura posizionate sopra le scogliere. La maggior parte delle torri si protendeva verso l'esterno, proprio come appartamenti galleggianti nel cielo.


Come sono riusciti a costruire un complesso così magnifico?


E questo non era il complesso cittadino che Foglia aveva visto, quindi dove poteva essere?


O avrebbe potuto trovarsi in un posto più lontano...per esempio, il famoso luogo di nascita dei Demoni?


Proprio in quel momento, Roland notò un lampo di luce nella voragine vicino al Lago della Nebbia Rossa.


A differenza della nebbia scintillante, quella sembrava essere una fiamma ardente naturale.


Fu un po' sorpreso di scoprire che la Nebbia Rossa poteva bruciare poiché un fuoco all’aperto avrebbe dovuto essere bandito nella città dei Demoni.


Decise di scendere in fondo alla dolina per soddisfare la sua curiosità: a giudicare dallo stile architettonico dell'apertura, avrebbe dovuto essere in grado di trovare le scale che portavano giù o un cesto sospeso nelle vicinanze.


Tuttavia, Roland improvvisamente si fermò prima ancora di fare cento passi poiché tutti i muscoli del suo corpo iniziarono a irrigidirsi!


Una squadra di Demoni uscì infatti da dietro l'angolo!


A giudicare dal loro aspetto, dovevano essere tutti Demoni Folli. Avevano armature d'ossa e impugnavano lance corte. I due davanti indossavano persino i guanti e le loro figure massicce bloccavano quasi metà del suo cammino.


La distanza da loro due era meno di dieci passi!


"Aspetta un attimo...Come potevano esserci creature viventi nei frammenti di memoria?"


Non aveva mai visto un cavaliere dell’Armata del Giudizio né un prete della Chiesa mentre vagava nella Cattedrale di Hermes a casa!


Questo incontro accidentale lasciò Roland un po' scioccato e incerto su come reagire.


"<em>Dovrei scappare?</em>"


Aveva visto la forza e la precisione delle abilità di lancio della lancia dei Demoni Folli, quindi fuggire dal nemico era senza dubbio un vicolo cieco.


Caricare e distruggerli?


Il potere del Mondo dei Sogni stava ancora scorrendo nel suo corpo, quindi le sue abilità al momento erano più forti di quelle della gente comune. Tuttavia, rispetto a questi mostri assetati di sangue, le sue abilità di combattimento rimanevano al livello dei combattimenti di strada. Poteva probabilmente affrontare un avversario uno alla volta, ma avere a che fare con sei Demoni Folli? Sentiva che le probabilità di vincere erano molto ridotte, specialmente contro il Demone leader Mano di ferro, poiché la sua potente abilità di scossa elettrica era sicuramente la nemesi del combattimento ravvicinato.


Tuttavia, prima che potesse prendere una decisione, accadde di nuovo qualcosa di sorprendente.


I Demoni non sembravano essersi resi conto dell'esistenza dell'ospite non invitato, e gli passarono davanti senza fermarsi.


Roland rimase sbalordito, poi inconsciamente si voltò per toccare una delle braccia del Demone Folle.


Il dito gli passò attraverso la pelle, ma la punta delle dita non sentì nulla, come se stesse toccando un fantasma.


"Quindi...è così?"


Ritirò saggiamente la mano e si chinò per toccare il suolo.


Il palmo della mano sentì chiaramente l'umidità del suolo nero eroso dalla Nebbia Rossa.


Roland ebbe una vaga idea della risposta.


Sembrava che la resistenza della persona divorata avrebbe determinato l'estensione dei frammenti di memoria e che potesse anche influenzare ciò che sarebbe stato mostrato nella scena: il contenuto salvato in questa memoria era ovviamente molto più di quello lasciato da Zero.


Se pensava in tal senso, la sua mente automaticamente presentava due nuovi dubbi.


Uno riguardava il Guerriero della Chiesa che deliberatamente si era sacrificato per salvare Zero. Fino a che punto la sua memoria poteva essere arricchita? Era impossibile parlare con i morti dopo essere entrati nel frammento di memoria?


E il successivo era il livello di resistenza di Zero: quanto odio e riluttanza aveva dopo essere stata sconfitta da lui? Era persino più forte di quello del Demone.


All'improvviso, ebbe l'impulso di tornare a casa e sollevare la bambina per schiaffeggiarle il sedere.


Roland fece un respiro profondo, mise da parte i pensieri che lo distraevano e affrettò i suoi passi verso la destinazione.


***


Proprio come si aspettava, c'erano molte rampe e gradini di pietra che conducevano alla fossa al margine della scogliera circolare. Alcuni erano molto spaziosi e non avevano nulla in meno delle strade principali di Neverwinter.


Più camminava, più era impressionato dalle dimensioni del Lago della Nebbia Rossa.


Anche se la metà superiore della Grande Montagna Innevata della Regione Occidentale fosse stata appiattita, non sarebbe stata così ampia. In piedi sulla scogliera, non poté fare a meno di sentirsi piccolo. Si sentiva come se il mondo intero fosse lontano da lui, lasciando solo la turbolenta nebbia rossa e le incombenti torri di pietra che potevano essere viste dentro e fuori.


Era difficile immaginare come questa dolina potesse essersi formata naturalmente.


La cosa più incredibile era che i Demoni avevano trasformato questo posto affinché diventasse la loro residenza permanente.


Quante centinaia di anni ci sarebbero voluti per scavare così in profondità e persino lasciare strade per l'accesso alle carrozze e rivestire queste strade con un duro strato di pietra nera?


Se questa era una dimostrazione del livello tecnico dei Demoni e delle loro capacità organizzative sociali, ciò significava che potevano essere considerati un nemico estremamente difficile.


Gli umani oggi non sarebbero in grado di vincere casualmente. Se vogliono vincere la Battaglia della Volontà Divina, i Quattro Regni dovranno dare il massimo.


Mentre si avvicinava alle fiamme, Roland notò che c'erano altri Demoni che apparivano nelle strade.


Non tutti erano armati. La maggior parte indossava pelli o abiti e il loro aspetto e le loro dimensioni erano vari. Era difficile immaginare che appartenessero tutti alla stessa specie.


Come menzionato nel rapporto di Pasha, una volta l'Unione aveva catturato alcuni Demoni che non avevano potere magico e non erano addestrati al combattimento. Ma non era ancora certo se facessero parte dei Demoni o di una tribù schiava asservita dai Demoni.


Tuttavia, Roland non trovò alcun Demone superiore con un livello di supervisione attorno a lui. Le loro azioni sembravano completamente spontanee, il che significava che la risposta doveva essere la prima.


Questa divisione sembrava essere più accurata di quella tra Streghe e umani normali. Non erano solo differenziati per abilità, ma anche la loro forma era completamente diversa.


Non era ancora chiaro se fossero nati dalla stessa origine o se fossero nati con metodi o genitori diversi, senza possibilità di cambiamento tra le forme.


"I Demoni hanno forme maschili e femminili?"


"Oppure, la loro riproduzione era completamente diversa da quella dell'umanità e quindi non c’era distinzione di genere?"


Armato di questi pensieri, Roland arrivò finalmente in fondo alla dolina.


Scoprì che la fonte dell'incendio proveniva da un falò: poteva vedere un ponte di pietra sospeso sul lato della scogliera, che era collegato a un'isola circolare.


Sebbene fosse un'isola, non vi era alcun supporto sottostante e sembrava che fosse supportata direttamente dal sottile ponte di pietra. Sembrava così instabile da far preoccupare che potesse cadere in qualsiasi momento. Il falò era stato acceso intorno all'isola. Quando la nebbia si alzava, la cima della fiamma bruciava intensamente, come se stesse echeggiando il ruggito del Lago della Nebbia. A volte la fiamma si alzava fino a 10 metri di altezza, ed è per questo che Roland aveva notato il lampeggiamento sotto.


Sembrava che sebbene la Nebbia Rossa potesse bruciare, non era qualcosa che si sarebbe bruciata all'istante.


Nelle vicinanze c'erano almeno decine di migliaia di Demoni. Occupavano densamente tutte le rampe sulle pareti di roccia, piattaforme e grotte. Stendardi colorati volavano su e giù nel vento selvaggio e degli ululati non identificati coprivano quasi il rombo del flusso d'aria nella fossa.


Roland batté le palpebre per lo shock.


"I Demoni stavano… svolgendo una cerimonia?"






<em>Arya</em>




<p style="text-align: center"><span data-sheets-value="{&quot;1&quot;:2,&quot;2&quot;:&quot;[su_service title=\&quot;Erialis\&quot; icon=\&quot;icon: comment\&quot; size=\&quot;16\&quot;]&quot;}" data-sheets-userformat="{&quot;2&quot;:513,&quot;3&quot;:{&quot;1&quot;:0},&quot;12&quot;:0}">[su_service title="Erialis" icon="icon: comment" size="16"] <em>Ciao a tutti e così il capitolo 1000 si avvicina e in attesa di vedere cosa ci riserva l'autore nel frattempo abbiamo pensato di festeggiarlo con questo simpatico contest di cui avete letto spero che parteciperete in tanti, ebbene iniziamo con la prima domanda</em></span><span data-sheets-value="{&quot;1&quot;:2,&quot;2&quot;:&quot;[su_service title=\&quot;Erialis\&quot; icon=\&quot;icon: comment\&quot; size=\&quot;16\&quot;]&quot;}" data-sheets-userformat="{&quot;2&quot;:513,&quot;3&quot;:{&quot;1&quot;:0},&quot;12&quot;:0}"> [/su_service]</span></p>
<p style="text-align: center"><span data-sheets-value="{&quot;1&quot;:2,&quot;2&quot;:&quot;[su_note note_color=\&quot;#aaece7\&quot; text_color=\&quot;#000000\&quot;]Hai ottenuto Tecnica di Respirazione: Sospiro del Drago.[/su_note]&quot;}" data-sheets-userformat="{&quot;2&quot;:513,&quot;3&quot;:{&quot;1&quot;:0},&quot;12&quot;:0}">[su_note note_color="#aaece7" text_color="#000000"]Prima di diventare Roland Wimbledon, qual era il nome del protagonista? [/su_note]</span></p>
                                


                                



