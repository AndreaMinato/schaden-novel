---
title: Capitolo 971: Un’Esperienza Spaventosa nella Memoria di un Demone
pubDate: 2025-08-07T11:30:06.885Z
tags:
    - rtw
---






Udendo il suono prolungato di un corno, tutti i Demoni tacquero simultaneamente. La Nebbia Rossa che sembrava un cristallo un momento prima, iniziò a salire come lava bollente all'interno della gigantesca dolina.


Due Demoni uscirono dalla folla e camminarono sul sottile ponte di pietra.


Roland scoprì che uno di loro era chiaramente un Demone Folle, mentre l'altro sembrava il Signore dell'Inferno che Agatha aveva menzionato.


Sebbene il primo fosse il Demone Folle più grande che avesse mai visto, sembrava mediocre di fronte al Signore dell’Inferno, la cui forma era quella di una gigantesca creatura strisciante.


Nessuno dei due indossava armature, tuttavia, il rapporto tra loro era chiaramente conflittuale. Si stavano spingendo l'un l'altro fino all'isola.


Vedendo questa situazione, i Demoni intorno all'isola non mostrarono neanche la minima sorpresa. Al contrario, sembravano tutti molto eccitati.


<em>“Che stanno facendo? È un duello?”</em>


Roland immaginò che fosse una specie di battaglia cerimoniale di cui godevano la maggior parte delle razze barbariche. Era un duello mortale e una dimostrazione di forza. Colui che sopravviveva alla fine sarebbe stato venerato come un eroe.


Disprezzava tali duelli. Non era a causa del pregiudizio razziale, pensava solo che non avesse alcun senso se non quello di donare al pubblico uno spettacolo di combattimenti emozionante. Inoltre, può causare alla gara più danni che benefici. Anche le persone sulla Terra godevano di questo tipo di spettacoli molto tempo fa. L'unica differenza era che di solito guardavano uno schiavo che combatteva contro un animale selvatico. Pertanto, indipendentemente da chi tra i due fosse morto, non si sarebbero dispiaciuti.


Essendo l'unico essere umano qui, a Roland non importava affatto dei Demoni nel duello. Invece, decise di dare un'occhiata più da vicino a questa feroce battaglia. Considerando che per i Demoni lui ora era intangibile e invisibile come un fantasma, camminò direttamente attraverso la folla e seguì i due Demoni fino al ponte di pietra.


Quando arrivò sull'isola, che era grande come la piazza di Neverwinter, scoprì che c'era già qualcuno.


I suoi occhi si spalancarono per la sorpresa quando vide chiaramente la creatura.


Sembrava essere un Demone femmina!


All'inizio non era sicuro di questa impressione, ma non poteva negare che somigliasse a una donna sotto molti aspetti.


Inoltre, sembrava piuttosto attraente.


Aspetta, questo non è per niente un fatto scientifico!


Roland divenne vigile.


"Come può una specie aliena che è completamente incompatibile con l'umanità produrre un individuo che assomiglia tanto a una donna! È ragionevole che alcuni di loro possano essersi evoluti per camminare eretti poiché l'altezza avrebbe dato ai predatori una visione migliore e un vantaggio pratico nella caccia. Tuttavia, è davvero difficile credere che questo livello di somiglianza fosse puramente casuale."


Ripensandoci, credeva che altre persone difficilmente sarebbero state d'accordo con lui sul fatto che questo Demone femmina fosse attraente. Aveva la pelle livida, le corna prominenti, un occhio in più sulla fronte e speroni ossei su tutte le spalle e le braccia. Diversamente da un viaggiatore nel tempo con una vasta esperienza come Roland, sarebbero probabilmente terrorizzati dal suo aspetto.


Prima del duello, i due Demoni si inchinarono al Demone femmina che indossava una veste bianca prima di spostarsi su entrambi i lati dell'isola per prendere le loro posizioni. Si fermarono vicino al bordo dell'isola, rivolti solennemente verso il Lago della Nebbia Rossa.


Il Demone femmina camminò lentamente verso il confine dell'isola e iniziò a cantare un soprano.


Il lago si increspò vigorosamente come se stesse per uscirne qualcosa.


Roland si chiese: <em>"Forse, non era solo un duello, o forse questi due Demoni non stavano affatto duellando..."</em>


All'improvviso, due robusti tentacoli spuntarono dal lago. Oscillavano rispettivamente verso il Demone Folle e il Signore dell'Inferno. Sembrava che avrebbero schiacciato i Demoni da un momento all’altro, ma sorprendentemente, entrambi i Demoni alzarono le braccia come se avessero volontariamente rinunciato alla resistenza.


Il Demone femmina urlò, facendo fermare i tentacoli con riluttanza sopra la testa di ogni Demone. Si agitarono per un momento prima che ciascuno sputasse fuori un po' di muco e una pietra preziosa di cristallo.


I Demoni usarono le dita per aprirsi il torace prima di inserire le pietre preziose nei loro corpi senza la minima esitazione.


Immediatamente, una forte luce si irradiò dai loro corpi, rendendo difficile per Roland tenere gli occhi aperti.


Il suo cuore affondò.


<em>"Sono pietre magiche quelle? È così che i guerrieri Demoni ottengono il loro potere soprannaturale?"</em>


<em>"No, non può essere. I Demoni Folli sono solo soldati comuni. Ce ne sono migliaia nell'esercito dei Demoni. In che modo la città dei Demoni può permettersi una grande cerimonia come questa per convertire ogni Demone Folle?"</em>


Pochi minuti dopo, la luce accecante si attenuò gradualmente, rivelando una scena scioccante.


Il potente Signore dell’Inferno si raggomitolò su sé stesso, dilaniato da un dolore tremendo. Tutti gli spiracoli sulla sua schiena si aprirono mentre perdeva continuamente nebbia bianca. Sembrava che il suo corpo si stesse sciogliendo.


Il Demone Folle sembrava stare molto meglio rispetto al Signore dell'Inferno. Sebbene anche il suo corpo si fosse ridotto dopo aver assorbito la Pietra Magica, Roland credeva che questo fosse solo un effetto collaterale normale. Le sue braccia e gambe non erano robuste come prima e dalla ferita sul petto apparivano distinte venature blu. Sembrava disperato, ma almeno era ancora in grado di stare in piedi.


Guardando i due Demoni, Roland non poté fare a meno di pensare alla cerimonia dell'incarnazione dell’Armata della Punizione Divina.


<em>"Anche i guerrieri Demoni devono sacrificare le loro vite per ottenere il potere magico?"</em>


Un momento dopo, il Signore dell'Inferno emise un grido acuto. Sollevò la parte superiore del corpo e balzò verso il Demone femmina sull'isola.


Con un forte botto, l'intera isola galleggiante tremò.


Roland pensò che avrebbe visto un corpo schiacciato sotto il Signore dell'Inferno, ma con sua sorpresa, c'erano solo poche pietre in frantumi.


Il Signore dell'Inferno aveva mancato il bersaglio. Si irritò e spostò i suoi occhi rossi sul Demone Folle in modo combattivo.


<em>“È finita."</em>


"Ho capito perché si sono comportati in questo modo."


"Un Demone non morirà dopo aver assorbito una Pietra Magica, ma cambierà. Il Signore dell'Inferno, che un momento fa era una forma di vita intelligente, ora sembrava più una creatura strisciante e si comportava come se fosse una bestia irrazionale."


Il Demone Folle non sussultò affatto. Combatté fanaticamente la strisciante creatura gigante!


Dopo aver assorbito la pietra magica, sembrava aver ottenuto una nuova abilità insieme a un corpo più piccolo e agile!


La creatura strisciante a quattro zampe apparentemente potente fu costretta a fermare il combattimento con il Demone Folle. Il vapore caldo che emetteva non poteva che danneggiare soltanto un angolo della veste del Demone Folle mentre le onde di luce nera di quest’ultimo erano in grado di tagliare facilmente il corpo della creatura. Roland riusciva a vedere le ossa della creatura dalle sue ferite aperte.


In meno di cinque minuti, il duello volgeva al termine.


Il Demone Folle strappò la coda della creatura strisciante. Si staccò rapidamente la pelle e la carne dal coccige prima di lanciarlo sulla creatura moribonda per dargli il colpo di grazia!


L'osso trafisse la testa del Signore dell'Inferno, uccidendolo. L'intero processo fu veloce come un fulmine.


Roland, che stava guardando l'intero duello, ora aveva un aspetto grave. Notò che il braccio del Demone Folle non appassiva dopo essersi staccato il coccige.


Il forsennato Demone Folle camminò passo dopo passo verso l’animale strisciante morto. Afferrò la pietra magica dal cadavere e la inghiottì insieme alla carne e al sangue che aderivano alla superficie.


Il pubblico improvvisamente cominciò a gridare!


Il Demone femmina apparve in qualche modo di nuovo sull'isola prima che Roland se ne rendesse conto. Sembrava avesse le sopracciglia sollevate per la sorpresa.


Ancora una volta, il Demone Folle rivelò un'espressione dolorante mentre il vapore veniva fuori dalle sue narici e orecchie...Roland vide chiaramente che stava sorridendo. Sembrava apprezzare molto questo tormento.


Questa volta, il processo di conversione fu molto più lungo. Non si riprese gradualmente se non dopo circa mezz'ora. Strappando la sua vecchia pelle coperta di vesciche, rivelò un aspetto completamente diverso.


Roland non poté fare a meno di sussultare per la sua nuova figura.


La sua faccia ora somigliava a quella di un essere umano.


A questa visione, tutto il pubblico applaudì contemporaneamente.


"Charita!"


Roland non sapeva chi avesse pronunciato questa parola per primo, ma rapidamente tutti i Demoni lo seguirono e cantarono ripetutamente insieme!


"Charita!"


"Charita!"


"Charita!"


Udendo il riecheggiante ruggito dei Demoni, il cuore di Roland affondò ulteriormente.


Pensò a quello che Pasha aveva detto.


"La notizia riguardava il fatto che, molto prima dell'inizio della prima Battaglia della Volontà Divina, qualcuno si era messo in contatto con i Demoni."


"Quella persona aveva trasmesso la conoscenza ai Demoni, che non erano diversi dalle bestie."


"Questo poteva essere il motivo per cui i Demoni Anziani assomigliavano sempre più agli umani."






<em>Arya</em>






[su_service title="Erialis" icon="icon: comment" size="16"] <em>Ciao a tutti ecco le prossime domande come vi abbiamo spiegato un capitolo, una domanda. Siete ancora in tempo per rispondere alla domanda di lunedì per cui accorrete numerosi e giocate giocate.<strong> Giocate!</strong></em> <span data-sheets-value="{&quot;1&quot;:2,&quot;2&quot;:&quot;[/su_service]&quot;}" data-sheets-userformat="{&quot;2&quot;:513,&quot;3&quot;:{&quot;1&quot;:0},&quot;12&quot;:0}">[/su_service]</span>
<p style="text-align: center"><span data-sheets-value="{&quot;1&quot;:2,&quot;2&quot;:&quot;[su_note note_color=\&quot;#aaece7\&quot; text_color=\&quot;#000000\&quot;]Hai ottenuto Tecnica di Respirazione: Sospiro del Drago.[/su_note]&quot;}" data-sheets-userformat="{&quot;2&quot;:513,&quot;3&quot;:{&quot;1&quot;:0},&quot;12&quot;:0}">[su_note note_color="#aaece7" text_color="#000000"]    Qual era il nome di Usignolo prima che si unisse all'Associazione delle Streghe Alleate?       [/su_note]</span></p>
                                


                                



