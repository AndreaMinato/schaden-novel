---
title: Capitolo 973: Combattimento Oltre il Campo Visivo (Parte I)
pubDate: 2025-08-07T11:30:06.886Z
tags:
    - rtw
---






La Squadra dei cecchini avanzava lungo le Pianure Fertili, diretta a nord della Regione Occidentale.


Guidati da Sylvie, raggiunsero velocemente la postazione assegnatagli e si sistemarono in un boschetto, molto distante dal Primo Esercito.


Secondo il piano dello Stato Maggiore, il loro compito sarebbe stato quello di proteggere il Primo Esercito, facendo fuori tutti i nemici nell'arco di cinque chilometri, senza farsi vedere. Considerato ciò, la squadra aveva dovuto sistemarsi lontana dall'esercito, nel caso in cui alcune Bestie Diaboliche avessero individuato i soldati nelle pianure, approfittando del cielo limpido.


Dopotutto, l'esercito era formato da più di 1000 soldati. Durante gli spostamenti nella pianura, sarebbe stato facile avvistarli, anche a dieci chilometri di distanza.


Il Primo Esercito aveva smesso di marciare e si era nascosto in concomitanza con la partenza della Squadra dei cecchini.


La squadra di cecchini includeva anche diverse streghe, per assicurarne agilità e flessibilità. Fulmine e Maggie formavano la Squadra del Volo, mentre le altre streghe la Squadra dell'Arca. Dovevano lavorare in simbiosi per confondere ed eliminare i nemici, proteggendo così le mosse del Primo Esercito. Tutti i soldati indossavano un'uniforme mimetica particolare, chiamata "mimetica della giungla". Si trattava di una tuta tinteggiata con strani colori e realizzata con particolari stoffe.


A Fulmine e Maggie erano piaciute molto quelle uniformi. Secondo loro, guardando giù dal cielo era difficile individuare i soldati e, quando i soldati smettevano di muoversi, sembravano scomparire.


Anche Andrea indossava quell'uniforme.


Ma a lei non piaceva per niente.


Era ampia e non aderiva completamente al suo corpo. Con quelle uniformi, sembravano tutti uguali. Il marrone ed il verde sembravano buttati a caso e il tessuto era ruvido, come la corteccia di un albero. Se non fosse stato per il rivestimento particolare realizzato da Soraya, avrebbe graffiato la pelle. Era curiosa di sapere da dove Sua Maestà avesse preso quel materiale così rozzo.


Ad ogni modo, non si sarebbe mai lamentata di nulla, non importava quanto odiasse quell'uniforme. Essendo una nobile donna, doveva cercare di essere sempre elegante, e cosa ancora più importante, non voleva dare a Cenere l'opportunità di deriderla.


"<em>Mi prenderà in giro senza pietà, dicendomi che sono troppo pignola e ancora una debole. Sosterrà che il viaggio nel Regno dell'Alba mi ha resa ancora più arrogante. Posso immaginare benissimo quello che dirà e, soprattutto, come lo dirà."</em>


<em>"È stato solo grazie a me se siamo riusciti a sottomettere con successo il Regno dell'Alba. Mentre io combattevo, lei gironzolava attorno a Lady Tilly, senza fare niente."</em>


La voce di Sylvie interruppe i pensieri di Andrea. "I Demoni sono solo a 35 chilometri da noi. Dobbiamo tenerci pronte. Risaliamo a livello del suolo."


"Ricevuto, inizio a risalire adesso. La barriera sarà sollevata tra cinque secondi. Per favore, fate attenzione all'impatto," rispose Margie.


"Oh, certo. Questo tono mi piace!" disse Fulmine muovendo i pugni in segno di entusiasmo. "Sembri così professionale. Che discepola precoce che sei."


"Davvero? Grazie." Margie si toccò timidamente la testa. Sicuramente non aveva mai ricevuto un simile elogio dalla Chiesa.


Andrea, tenendosi la testa, pensò: <em>"Come mai un tono così nitido e fresco sembra professionale? E dov'è l'impatto? Quando l'arca è scomparsa, c'è stato un leggero tremolio prima di fermarci completamente a terra, a causa della nostra inerzia. Questo tipo di impatto non può nemmeno competere con i ruggiti causati da Cenere."</em>


"Ora è il momento che si prepari la Squadra del Volo." Fulmine fece segno col pollice in su, si mise gli occhiali e balzò in piedi. "La pista è libera. La luce verde è accesa. Fulmine, decolla!


"Maggie, decolla!" Al suono di queste parole, Maggie si trasformò in un astore e seguì Fulmine. Scomparvero subito tra le nuvole.


"Cos'è una pista? Una strada particolare costruita per correre?" Amy si guardò attorno perplessa. "Dov'è la luce verde?"


"Forse è una nuova terminologia che hanno imparato durante l'ultimo addestramento," disse Phyllis, venuta per proteggere la Squadra dell'Arca. "Ho sentito Sua Maestà pronunciarla nel Castello. Forse sono parole o espressioni tecniche per l'addestramento di volo. Comunque, oltre alle ragazze, ho anche visto Wendy e Anna durante l'allenamento. È un po' strano."


"Cosa? Significa che le Streghe senza abilità di volo possono imparare a volare?"


"Non lo so."


"Se dovessi imparare a volare, cosa direi per annunciare che sto per volare alto?" disse Amy toccandosi il mento. "Che ne pensate di... Amy, magia curativa?"


"Mi piace il termine che hai creato." Gli occhi di Sharon brillarono d’eccitazione. "Forza, crea anche un termine per me!"


"Ehi, state calme. Non disturbate la Signora Sylvie. Sta rintracciando i nemici." Disse Phyllis sorridendo.


"Fatto!"


Mentre guardava le ragazze, Andrea non si trattenne dal sospirare. Secondo il piano, nelle settimane successive, si sarebbero allontanate sempre di più dal Primo Esercito. Come squadra isolata, avrebbero dovuto avanzare verso nord-ovest per fuorviare i Demoni. Addentrandosi sempre più nel territorio dei Demoni, avrebbero solo potuto fare affidamento sulla propria forza per sfuggire e sconfiggere il nemico.


Si prospettava un duro viaggio per la Squadra dei cecchini. Andrea non riusciva a capire come mai le altre ragazze sembrassero così felici e rilassate.


Ad un certo punto, qualcuno le diede una pacca sulla spalla, si girò e vide Iffy con un'espressione che voleva dire: "ti capisco".


Si sentì subito confortata.


"Non abbiamo scelta...poiché il combattimento oltre il normale raggio visivo consuma un'enorme quantità di potere magico, dobbiamo portare con noi molte Streghe Assistenti, tipo Amy o Sharon, che ci aiutino a rifornirci di magia. Soltanto in questo modo possiamo sparare di continuo."


In quel momento, rimase molto impressionata dalla Contessa Spear, che era rimasta in silenzio per tutto quel tempo e che sembrava molto tranquilla. Ammirò molto il modo in cui questa grande e nobile donna affrontasse la situazione.


"Iniziamo." disse Andrea facendo un respiro profondo. "I Demoni entreranno nel nostro raggio di visione a minuti."


"Aspettate un secondo," sussurrò all'improvviso Spear. "Sono vecchia e mi sento un po' stanca dopo il viaggio in arca."


Andrea rimase senza parole.


Per fortuna, non ci aveva messo molto per installare il Fucile Anti-Bestia Diabolica. Roland aveva ridotto al minimo le fasi di installazione dividendo l'arma in due parti: la pistola e il treppiede. Per tutto il viaggio li avevano portati Cenere e Phyllis.


E Andrea aveva velocemente installato il fucile. Si rese subito conto che quel fucile senza mirino era molto più semplice da usare rispetto al fucile ad otturatore che aveva usato fino a quel momento. Aveva inserito un proiettile delle dimensioni di un palmo nella camera del cannone e aveva fatto un cenno a Camilla Dary.


Camilla chiuse gli occhi e allungò le mani verso Andrea e Sylvie.


Subito, Andrea avvertì il mondo in una maniera diversa. Tutto ciò che vedeva era distorto. Si sentiva come se la sua anima fosse stata estratta dal suo corpo, o come se un'altra anima fosse entrata a contatto con la sua. Questo cambiamento la faceva sentire un po' stordita, ma dopo ripetuti allenamenti, era riuscita ad abituarsi e a concentrarsi subito su obiettivi lontani.


Sylvie avvertì subito quello che voleva.


Un attimo dopo, Andrea riuscì a vedere il mondo attraverso gli occhi di Sylvie. Gli alberi e la pianura si sostituirono immediatamente ad un mare di nuvole bianche.


E vide tre puntini neri volare nel cielo.






<em>Framan</em>


<span data-sheets-value="{&quot;1&quot;:2,&quot;2&quot;:&quot;[su_service title=\&quot;Erialis\&quot; icon=\&quot;icon: comment\&quot; size=\&quot;16\&quot;]&quot;}" data-sheets-userformat="{&quot;2&quot;:513,&quot;3&quot;:{&quot;1&quot;:0},&quot;12&quot;:0}">[su_service title="Erialis" icon="icon: comment" size="16"] <em> La Contessa Spear mi fa morire dalle risate è una strega quindi è praticamente giovane nel corpo, ma si comporta sempre da anziana, allora Agatha che cosa dovrebbe dire. Ahhaha Beh proseguiamo con il contest ecco la prossima domanda.</em>   [/su_service]</span>
<p style="text-align: center"><span data-sheets-value="{&quot;1&quot;:2,&quot;2&quot;:&quot;[su_note note_color=\&quot;#aaece7\&quot; text_color=\&quot;#000000\&quot;]Hai ottenuto Tecnica di Respirazione: Sospiro del Drago.[/su_note]&quot;}" data-sheets-userformat="{&quot;2&quot;:513,&quot;3&quot;:{&quot;1&quot;:0},&quot;12&quot;:0}">[su_note note_color="#aaece7" text_color="#000000"]                                               Nome proprio di Luce dell'Alba             [/su_note]</span></p>
                                


                                



