---
title: Capitolo 979- Un Altro Genere di Genio
pubDate: 2025-08-07T11:37:51.049Z
tags:
    - rtw
---






Tutti i presenti assistettero alla scena.


L’aliante che aveva da poco lasciato la pista, piombò giù dalla scogliera e svanì sotto la linea dell’orizzonte. Tutto accadde così rapidamente che nessuno ebbe il tempo di reagire.


Roland temette per la sicurezza delle due.


Aveva previsto la possibilità di ogni sorta di incidenti durante la prova, per questo aveva preparato più di un prototipo. Voleva scambiare la quantità con l’esperienza, ma non si aspettava che il primo schianto sarebbe avvenuto così presto.


In teoria, l’aliante era lento, leggero e facile da controllare. Bastava poco vento per mantenerlo in aria a lungo, rendendolo molto adatto per chi era alle prime armi. C’erano pochissimi errori che avrebbero potuto far perdere il controllo del velivolo all’aviatore e Roland aveva più volte evidenziato questi punti mentre spiegava i principi. Wendy aveva sollevato troppo in alto il naso dell’aliante, azzerandone completamente la già bassa velocità. Come risultato, l’aliante aveva perso la forza di ascensione.


Ma anche in questo caso, non sarebbe dovuta essere una situazione critica senza vie d’uscita.


Perché Wendy poteva creare con il vento una forza di ascensione.


Tutto quello che avrebbe dovuto fare, sarebbe stato far soffiare il vento dall’alto sulla coda, e simultaneamente ridurre il vento che sollevava l’aliante. Questo avrebbe forzato il muso ad abbassarsi e di conseguenza l’aliante avrebbe nuovamente guadagnato velocità.


Tuttavia, il vento che Wendy aveva applicato sulle ali principali era stato troppo forte e brusco; questo aveva fatto capovolgere l’aliante e quindi non avevano avuto altra scelta se non l’abbandonare il velivolo.


Non era che l’aliante non potesse capovolgersi, ma Roland era più preoccupato per la sicurezza degli aviatori poiché non vi erano installati dispositivi di sicurezza come le cinture. Oltre al sedile in alluminio con due braccioli e uno schienale per far stare fermi gli aviatori non c’erano altre forze vincolanti. Era facile immaginare cosa sarebbe accaduto se l’aliante venisse capovolto.


Fortunatamente, Tilly non lasciò tutti preoccupati troppo a lungo.


Pochi secondi dopo, riapparve sul bordo della scogliera aggrappata al braccio di Wendy.


“Non vi siete ferite vero?” chiese Roland ansioso.


“Non preoccuparti, stiamo bene.” Tilly fece un sospiro sorridendo. “Per evitare di essere colpite dal grande affare sopra alle nostre teste, ho volato in basso per evitarlo prima di risalire.”


Diversamente da Fulmine che avrebbe perso velocità in modo significativo quando trasportava un carico, una strega che controllava la Pietra del Volo non avrebbe perso velocità neppure se dovesse trasportare una persona. La Pietra avrebbe consumato più potere magico e sarebbe diventata più difficile da controllare. Anche se la Principessa Tilly prendeva la situazione con leggerezza, Roland sapeva che il salvataggio non sarebbe stato completato così facilmente senza il suo notevole controllo sulla Pietra.


“Le mie scuse... Vostra Maestà” Wendy era un po’ frustrata. “Avete impiegato così tanta fatica per costruire quel velivolo mentre io...”


Roland la confortò immediatamente: “Non è colpa tua. Nessuno nasce sapendo già come pilotare un velivolo; in fin dei conti il cielo non appartiene nostro dominio. Inoltre, i materiali dell’aliante sono ben più preziosi del suo processo di costruzione. Fintanto che recupereremo i rottami, non soffriremo una grande perdita.”


“S-sul serio?” chiese Wendy.


“Posso giurarti che Sua Maestà dice il vero” disse Usignolo comparendo all’improvviso e facendo una smorfia alla sua amica.


Wendy si sentì sollevata: “Capisco... mi impegnerò più duramente!”


Roland era divertito. <em>“Cos’è? Un altro modo per usare l’abilità di rivelare bugie?”</em> Aveva sempre pensato che Wendy lavorasse troppo duramente dopo che era stata scelta come capo dell’Unione delle Streghe.


“Non vuoi riposarti un attimo?” chiese Roland.


“No!” esclamò Wendy.


“E va bene, però tieni a mente che la sicurezza viene prima di tutto” disse Roland.


“Non preoccuparti fratello, a questo ci penso io” disse Tilly sorridendo.


***


Alla fine, i fatti dimostrarono che volare non sarebbe stato così facile da imparare.


Il secondo tentativo non durò per più di tre minuti.


Questa volta Wendy aveva fatto dei grandi progressi. Era riuscita a far volare l’aliante fino ad un’altezza di cinquanta metri.


Sfortunatamente, mentre l’aliante stava curvando, aveva fatto una rotazione eccessiva.


Si poteva vedere che Wendy aveva duramente provato ad aggiustare la direzione del vento per riequilibrare l’aliante, tuttavia, tutto questo era risultato solamente in alcune instabili oscillazioni prima di precipitare.


Risoluta, Tilly aveva tirato via Wendy dal sedile in anticipo prima che l’aliante precipitasse e si fracassasse al suolo. Entrambe le ali si erano contorte completamente, lasciando l’aliante in uno stato inutilizzabile fino a che non venisse riparato.


Rispetto al primo aviatore nella storia umana che era riuscito a volare solo fino a tre metri sopra il terreno, i partecipanti di questa prova si meritavano ugualmente di essere ricordati nella storia.


Purtroppo a Roland serviva più di un semplice velivolo che potesse librarsi in aria. Per affrontare l’imminente Battaglia della Volontà Divina, doveva trasformare i velivoli in attrezzatura pratica al più presto possibile.


Con una frequenza di caduta così alta, Roland era vicino al raggiungere l’obiettivo di “perdere tre velivoli in una singola mattinata” e provarne la sensazione.


“Cosa è andato storto stavolta?” chiese Roland.


“Ci siamo scontrate con un vento trasversale” disse Tilly con un’alzata di spalle. “Ma anche la velocità non era sufficiente.”


Wendy annuì sentendosi colpevole. “Sono io che non ho controllato bene l’aliante, sono andata nel panico e ho perso anche il controllo dei miei poteri. Se solo mi fossi concentrata di più sull’operare l’aliante, forse sarei riuscita a non farlo precipitare.”


Queste parole fecero notare a Roland un problema che aveva ignorato in precedenza. Le streghe dovevano concentrarsi quando esercitavano i loro poteri, le loro abilità non sarebbero state stabili come durante gli allenamenti se fossero entrate in panico. Perciò se una strega non riusciva a controllare accuratamente la sua abilità in volo, avrebbe potuto potenzialmente peggiorare la situazione invece di aiutare.


A quanto pareva, questo problema poteva essere risolto solo con più pratica.


“Altrimenti... lasciate fare un tentativo a me?” disse Tilly all’improvviso.


“Tu?” disse Roland un po’ sorpreso.


“Anche io ho seguito le tue lezioni. Se fossi io a pilotare l’aliante, non rischierei di distrarmi per controllare il vento. In questo modo Wendy avrebbe meno peso da sopportare e inoltre...” Tilly arricciò gli angoli della sua bocca, i suoi occhi scintillavano ansiosi di fare un tentativo “... credo che riuscirò a pilotare questo grande affare.”


Vedendo che Wendy non era contraria, Roland diede il consenso dopo averci pensato per un momento.


Roland aveva scelto Wendy per la prova di volo per via della sua abilità. Poteva percepire i cambiamenti nel vento e generare correnti d’aria per supportare l’aliante al bisogno. Tuttavia, riuscire a unire il vento e l’aliante in una cosa sola, non si era rivelata una cosa facile come aveva inizialmente pensato.


In quel caso, non sarebbe stato un problema apportare una piccola modifica al piano.


Dato che Tilly era sua sorellina di nome e la leader dell’Incantesimo Dormiente, anche renderla felice faceva parte delle sue responsabilità.


In ogni caso era rimasto solo un prototipo, lasciarle giocare un po’ non sarebbe stato un problema. Non importava se lo dovessero distruggere, la prossima volta avrebbe preparato più ricambi.


***


Quando il terzo aliante spiccò il volo, Roland si rese conto di aver sottovalutato Tilly.


L’aliante volò inizialmente allo stesso livello del mare prima di sollevarsi lentamente. Quando ripiegò lontano dal sole, il ritmo di volo iniziò improvvisamente a cambiare.


Cavalcò il vento come un’abile procellaria, volando tra il cielo e il mare. Anche se poteva sembrare inappropriato paragonare un maldestro aliante ad un’elegante procellaria, il modo in cui l’aliante virava, piombava e risaliva sotto il controllo di Tilly era molto grazioso. Roland percepì una meravigliosa sensazione di armonia dai suoi movimenti nel cielo.


Nel frattempo, realizzò che Tilly non si affidava in modo eccessivo al vento prodotto da Wendy. Solamente quando perdevano sia velocità che quota sistemava la posizione dell’aliante per permettere al vento magico di sollevarle più in alto.


Stava usando i controlli del velivolo stesso per pilotare l’aliante!


E non erano passati più di trenta minuti dal decollo!


Anche se era un talento, era troppo sorprendente.


In seguito Roland realizzò perché Tilly era più incline nell’uso delle Pietre Magiche rispetto a tutte le altre streghe. Agatha aveva menzionato in precedenza che le Pietre Magiche non erano facili da controllare, perchè una strega avrebbe provato un senso di discrepanza. Era come avere un arto in più nell’attimo in cui la pietra veniva attivata. Che fosse questo il vero potenziamento di Tilly dopo essere diventata una Straordinaria?


Il suo sbalorditivo sistema nervoso le aveva donato una grande sinergia e capacità di accettazione.


Grazie a questo era riuscita a padroneggiare in così poco tempo i trucchi del volo.


Immerso nei suoi pensieri, Roland non poté fare a meno di percepire un’ondata di rammarico.


Era un peccato che non potesse costruire un Gundam.


Altrimenti i demoni avrebbero dovuto affrontare un asso senza pari.


Un’ora dopo, immerso nelle acclamazioni degli spettatori, l’aliante abbassò la coda e atterrò saldamente sull’erba.






<em>Aris</em>




[su_service title = "Erialis" icon = "icon: comment" size="16"][su_note note_color="#aaece7" text_color="#000000"] Chi è la Regina di Acque Chiare?


[/su_note]


 [/su_service]
                                                


                                



