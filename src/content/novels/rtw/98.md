---
title: Capitolo 98: Nuove Streghe, Nuove Abilità (Parte II)
pubDate: 2025-08-07T11:30:06.676Z
tags:
    - rtw
---


Scommetto che siete curiosi come me di sapere cosa succederà alle nostre streghe e all'abile Roland.


Beh sappiate che questa settimana avrete un capitolo in più grazie alla donazione fatta da JK di 10 euro.Come sapete la donazione standard è di 7 euro per cui i soldini rimanenti saranno cumulabili con le prossime donazioni.


Il capitolo in più sarà disponibile sabato.


Nel frattempo vi ricordo che il tempo scorre e che il 2 marzo festeggeremo il centesimo capitolo. Il vostro voto è importante per noi per cui cliccate e votate- https://www.facebook.com/novelleleggere/posts/2036336659714263 inoltre non perdetevi le chicche che verranno presentate nel forum di novelleleggere - https://forum.novelleleggere.com/showthread.php?tid=224 QUI.


grazie
by Erialis


Il nome della terza strega era Colibrì. Era una strega di piccola taglia, proprio come si poteva intuire dal nome. Quando le era stato chiesto di esibire la sua abilità, aveva agito in modo molto più cauto rispetto alle altre. Era solo durante quell’anno che era diventata adulta, aveva fossette simmetriche sulle guance e tratti molto delicati, una voce flebile e dolce, insomma era carina.


La sua abilità era “alleggerire gli oggetti”. Quando metteva la sua magia in un oggetto, il peso di quest’ultimo veniva notevolmente ridotto. Secondo la sua descrizione, il peso si sarebbe quasi azzerato. Roland se ne fece dare una dimostrazione dal vivo con la tazza della ragazza, sembrava che fluttuasse in aria. In altre parole, il suo peso era quasi uguale a quello dell’aria. Ovviamente, in quell’epoca, agli occhi della gente l’aria non aveva un peso.


Pareva che fosse stato grazie alla sua abilità che l’Associazione delle Streghe Alleate era riuscita ad attraversare la Catena Montuosa Invalicabile. Con l’aiuto di questa giovane strega, le borse potevano essere riempite di grano e pesce essiccato e risultare ancora facili da trasportare. Così facendo, erano servite solo poche persone per trasportare molti materiali, il che aveva significativamente ridotto i problemi logistici.


Anche se Colibrì era già diventata adulta, non aveva ancora sviluppato alcuna abilità derivata. Per usare la sua magia doveva essere a contatto con l’oggetto, in più questo non poteva essere qualcosa di animato. Più voluminoso era l’oggetto, più servivano tempo e potere magico per trasformarne il peso. Comunque, una volta portata a termine la conversione, l’effetto durava diverse ore.


Quella capacità sembrava davvero adatta all’industria dei trasporti, e avrebbe avuto anche impieghi promettenti nell’imminente guerra. Ma c’erano ancora troppe incognite, quindi prima si doveva studiare meglio la sua abilità.


Pensando a tutto questo, Roland scrisse in fondo alla sua pergamena: Imparare a controllare il potere magico, allenandosi con pietre di differente peso, così da poter determinare con precisione la durata effettiva della sua magia.


Dopo aver finito i primi tre programmi di allenamento, ordinò di accendere un’altra candela, per illuminare di più la stanza. Ma anche così, alla luce arancione ondeggiante della candela, leggere e scrivere era diventato stancante per i suoi occhi.


Roland sbadigliò e prese la pergamena con le informazioni sulla quarta strega.


La quarta strega aveva un cognome particolare, il suo nome completo era Soraya Zoen. Apparteneva a una famiglia di mercanti di Graycastle, aveva riccioli corti castani e un paio di occhi sottili. Sulla punta del naso aveva un piccolo neo, che non disturbava la sua bellezza, anzi, le dava un tocco  unico di giovane vitalità.


Aveva diciannove anni e anche la sua abilità era molto speciale. Dopotutto, era capace di dipingere un quadro di qualsiasi cosa vedesse o immaginasse. Inoltre, con la “Penna Magica”, che era la sua abilità derivata, poteva disegnare senza colori o carta e i suoi disegni sembravano delle foto.


La sua abilità era proprio come una macchina fotografica, aveva infinite possibilità. Come allenamento, le avrebbe semplicemente fatto disegnare qualcosa ogni giorno.


Poi prese la pergamena seguente.


La quinta strega si chiamava Echo ed era una donna dell’estremo sud. Era alta, aveva pelle scura e il suo naso e i suoi occhi avevano i tipici lineamenti del sud, che le conferivano un aspetto molto esotico. Secondo la sua storia, da dopo il suo risveglio era in grado di imitare il richiamo di qualsiasi animale e, dopo il giorno della maturità, i suoi richiami erano diventati ancora più belli e affascinanti. Non aveva sviluppato abilità derivate.


Roland decise di chiamare la sua abilità “Suono Magico”, ma per gli usi per lungo tempo non aveva idee, nemmeno per i possibili allenamenti…avrebbe semplicemente dovuto ruggire quanto voleva con la voce al massimo volume.


La sesta strega che entrò per essere interrogata era Lily, che aveva solo sedici anni. Aveva due code di cavallo e un viso delicato da bambola, che  non mostrava alcuna espressione mentre sedeva di fronte a Roland. La sua abilità era evitare che il cibo andasse a male, e anche se il suo risveglio era stato solo un anno prima, era ugualmente la strega che ricopriva il ruolo più importante nell’Associazione delle Streghe Alleate: senza metodi di conservazione, molto cibo sarebbe diventato immangiabile durante il viaggio. Lily, insieme a Colibrì, sarebbe stata di grande aiuto per quanto riguardava la logistica.


In che modo mantenesse fresco il cibo, che fosse uccidendo i batteri o altro, era ancora da confermare. Roland decise di farla esercitare con ogni tipo di carne e frutta, e di farle determinare quanto durasse l’effetto dei suoi poteri magici.


Si grattò il collo, che gli formicolava, e impilò le informazioni sulle sei streghe, per poi metterle da parte. Ora sul tavolo restava soltanto un’ultima informazione.


Dopo Foglia, era la seconda sorpresa per Roland.


Settima Strega: Luna Misteriosa.


Era molto nervosa quando era entrata nell’ufficio, Usignolo era persino dovuta andare a confortarla per un po’. Successivamente Usignolo aveva sussurrato all’orecchio di Roland il motivo specifico per cui era così nervosa.


Nonostante la sua abilità fosse ancora un mistero, era conosciuta come la peggiore abilità dell’associazione delle Streghe Alleate. Si poteva anche dire che fosse inutile, visto che lo stesso effetto poteva essere facilmente ottenuto con un po’ di normale lavoro e fatica. Unito al fatto che era spesso stata biasimata da Cara, era diventata molto timida, e ora temeva che se Roland l’avesse ritenuta inutile, l’avrebbe cacciata da Città di Confine.


La sua abilità principale era magnetizzare gli oggetti. Prima di raggiungere la maturità era capace solo di magnetizzare oggetti metallici, ma dopo era diventata in grado di magnetizzare qualsiasi oggetto su cui mettesse le mani. Non aveva alcuna abilità derivata e il processo di magnetizzazione era molto lento. Stando al suo racconto, serviva mezza giornata per magnetizzare un blocco quadrato di pietra delle dimensioni di circa quindici centimetri.


Quell’abilità non era molto utile all’Associazione delle Streghe Alleate. Un magnete non era una novità per loro, ogni grande imbarcazione che navigava per i mari era dotata di una bussola a sei punti per poter facilmente individuare la rotta. Al contrario, i loro oggetti magnetizzati causavano problemi, per esempio una pentola di metallo alleggerita da Colibrì volava sempre in direzione dei suoi oggetti magnetizzati, e alla fine Cara le aveva pure impedito di usare i suoi poteri.


Ma per Roland quella ragazza taciturna era un regalo di immenso valore.


Lei era anche il motivo per cui voleva canticchiare “Super-Star”. C’era per caso qualcosa di più appropriato delle parole “Tu sei elettrica, tu sei luce”?


L’elettromagnetismo era cosa nota a chiunque si occupasse di scienza e tecnologia. Ringraziò di cuore Faraday, Gauss, Ampère e Maxwell. Con l’elettricità c’era la luce. Forse non gli ci sarebbe voluto molto prima di mostrare a Città di Confine un nuovo miracolo.


Una strega a cui era impedito usare i poteri e che era comunque in grado di sopravvivere al morso demoniaco…la sua autostima non doveva essere così fragile. Quantomeno, il suo desiderio di continuare a vivere era più forte che nella maggior parte delle altre persone. Roland in segreto era contentissimo che lei si fosse unita all’Associazione meno di un anno prima, altrimenti sarebbe stata rovinata sotto il dominio di Cara.


Con grande entusiasmo scrisse: Nei prossimi giorni, Luna Misteriosa magnetizzerà per esercizio una serie di oggetti, e determinerà la relazione tra il consumo dei suoi poteri e le dimensioni di ciò che magnetizza.


Con l’aggiunta di quelle sette nuove streghe, lo schieramento di streghe di Roland era arrivato a dodici. Dopo aver visto così tanti esempi, Roland giunse a una generale comprensione della magia. La loro tradizionale classificazione in streghe con e senza abilità da combattimento non era ragionevole. Roland preferiva invece dividerle per le caratteristiche delle loro abilità magiche. In breve, le abilità delle streghe potevano essere divise in tre categorie.


La prima categoria era la magia di tipo immune. Questo tipo di abilità sembrava essere molto raro, per ora solo Pergamena pareva appartenere a questa categoria. Perfino sotto l’effetto della Pietra della Vendetta Divina riusciva a non perdere la sua straordinaria memoria.


La seconda categoria era la magia evocativa. Anna, Usignolo, Nana, Fulmine, Wendy, Foglia, Soraya, Echo, Lily, ricadevano tutte in questa categoria. La caratteristica distintiva di questa magia era che poteva essere evocata fuori dal loro corpo, anche se l’area su cui aveva effetto era circa entro cinque metri o meno.
Le streghe di questa categoria erano le più affette dalla  Pietra della Vendetta Divina, una volta che entravano nel suo raggio d’azione ogni effetto magico spariva. Tuttavia, nel caso in cui il potere venisse usato prima di essere bloccato, il risultato era permanente e irreversibile.


La terza categoria era la magia trasmissiva. In questa rientravano Colibrì e Luna Misteriosa. La loro magia funzionava tramite diretto contatto con il loro obiettivo, il processo di conversione era molto lento,  il consumo di potere molto alto, e poteva sempre essere interrotto dalla Pietra della Vendetta Divina.
Tuttavia, una volta che il processo era completo, le proprietà aggiunte all’oggetto diventavano sue proprietà inerenti, che venivano mantenute anche all’interno del raggio d’azione della Pietra della Vendetta Divina. Per quanto tempo durasse l’effetto dipendeva dalla quantità di magia usata e dalle dimensioni degli oggetti.


Molto probabilmente questo era anche il motivo per cui la Pietra della Vendetta Divina era incapace di sopprimere la magia che si scatenava durante il morso demoniaco, la Pietra della Vendetta Divina non influiva sulla magia convergente o sul flusso interno di potere magico, aveva effetto sulla magia solo mentre questa veniva usata. In parole povere, influenza solo il potere esterno e non quello interno.


Roland posò la penna d’oca e si stropicciò gli occhi. Nonostante tutto, avrebbe avuto un futuro impegnativo.




Merges





