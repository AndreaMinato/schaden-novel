---
title: Capitolo 984: Un Ruggito Furioso
pubDate: 2025-08-07T11:30:06.889Z
tags:
    - rtw
---






“Ugh…” Van’er si rimise in piedi. Dopo aver confermato che il suo corpo e i suoi arti fossero ancora tutti interi, tirò un sospiro di sollievo.


Ma il suo cuore sprofondò subito dopo.


Molte persone vicine ai Cannoni Longsong erano state colpite da lance d’ossa. Era difficile dire se fossero ancora vive. Vide dei soldati, che erano stati mutilati dalle lance d’ossa, cercare i loro arti rotti nel fango. Van’er riuscì a combattere le lacrime. Il battaglione dell’artiglieria era una delle prime squadre create ed addestrate da Sua Maestà. Fin dal principio, quando avevano combattuto contro il Duca della Regione Occidentale, fino all’attacco ad Hermes, non avevano mai subito sconfitte. Osservando le incredibili perdite, il cuore di Van’er si spezzò.


Ma sapeva che questo non era il momento di lamentarsi della sconfitta. L’angelo del Primo Esercito, la Signorina Nana, si trovava attualmente al ricovero del battaglione. Finché i soldati, che le venivano mandati, avessero ancora respirato, la Signorina Angelo sarebbe riuscita a guarirli!


“Hey, qualcuno in ascolto?” Gridò Van’er, mentre chiamava uno dei soldati feriti che era stato accoltellato allo stomaco e che si trovava in una situazione critica. “Qualcuno che possa aiutarmi?”


“Signore, siamo qui!” Due soldati sbucarono fuori dal fumo, trottando verso lui.


“Portatelo all’ospedale da campo.” Van’er rimise a posto gli intestini che erano fuoriusciti dallo stomaco del soldato, insieme ai brandelli di carne. “Assicuratevi di non lasciare niente indietro.”


“S-Signore,” il soldato fece delle smorfie di dolore. “Io…”


“Smetti di parlare. Se hai la forza di parlare, conservala per uccidere i demoni.” Van’er gli diede uno schiaffetto sulla guancia. “Spero che tu guarisca e torni presto, conto su di te per sparare. Hai capito?”


Dopo che il soldato ferito venne portato via, corse verso un altro medico sul campo e domandò: “Sei venuto dall’accampamento?”


L’uomo lanciò un’occhiata al distintivo sulla spalla di Van’er e lo salutò. “Sì, Signore! C’è qualcosa che posso fare per Voi?”


“Continua le tue faccende. Occuparsi dei feriti è la massima priorità.” Van’er fece un cenno con la mano. “Come va al fronte?”


Dopo che l’artiglieria ebbe subito l’attacco, i parapetti nel raggio di 500 metri vennero avvolti dal fumo denso. Ad eccezione del cannone più vicino, Van’er non sapeva niente delle altre squadre. Riusciva solamente a sentire il rumore dei passi accelerati in lontananza, e gli occasionali ruggiti dei cannoni e delle armi da fuoco. Era un po’ sorpreso che non ci fossero rinforzi a questo punto, anche se i medici da campo erano stati chiamati sulla scena.


“I demoni stanno arrivando dall’alto!” Rispose infine il medico del campo, mentre fasciava un soldato ferito. “Sono appena arrivato dall’accampamento centrale e ho visto quei mostri alati atterrare e attaccare la fanteria pesante.”


<em>“I demoni sono atterrati dopo aver tirato le lance?”</em>


In altre parole, questo caos era stato causato dall’infiltrazione dei nemici nella retroguardia. Ecco perché le riserve, che di solito venivano posizionate nella zona centrale, non erano in grado di avvicinarsi e rafforzare i Cannoni Longsong al momento. Questo spiegava anche perché il fronte fosse intatto.


Realizzando ciò, Van’er capì subito cosa avrebbe dovuto fare.


Doveva rimettere in funzione i Cannoni Longsong.


Il nemico voleva impedire loro di sparare quando i demoni si avvicinavano, perciò doveva fermarli.


Finché la linea del fronte non fosse stata penetrata, presto o tardi, gli avversari sarebbero stati sterminati dalla fanteria pesante.


Anche se Van’er non sapeva dove Sua Maestà avesse trovato quei guerrieri dalla forza mostruosa, che potevano trasportare con disinvoltura armi dello stesso peso dell’artiglieria da campo, una cosa era certa, la loro abilità in battaglia era paragonabile solamente a quella dei demoni ferocissimi.


“Lascerò il ferito a te!”


Van’er corse verso la valigia per munizioni che era caduta a terra e usò tutta la sua forza per raccogliere una palla di cannone. Poi barcollò verso la canna e spinse la palla di cannone nel foro.


Dopo di che caricò il cannone.


In realtà si trattava di un lavoro da svolgere in due, ma Van’er lo finì da solo. Rimase senza fiato quando il cannone fu caricato. Fece un respiro profondo e cominciò a regolare l’angolazione di tiro basata sulla previa velocità di marcia dei nemici.


In quel momento, il medico da campo si gettò verso di lui, urlando.


“Signore, dietro di Voi!”


In quel secondo, Van’er sentì il sangue gelarsi nelle vene. Rotolò immediatamente a terra, ancora prima di voltarsi.


Il suo istinto lo aveva salvato.


Con un forte tintinnio, un’ascia si conficcò davanti a lui, arruffandogli i capelli, e colpendo l’otturatore, dando vita ad una serie di scintille.


Van’er guardò verso l’alto e vide un Demone Folle intento a fissarlo!


“GRAAAA!” Il Demone Folle sollevò la sua ascia e camminò a passi pesanti verso di lui, ululando.


<em>“Sono spacciato,” </em>pensò Van’er tra sé e sé, disperato. Sebbene avesse una spada intorno alla vita, ma non riusciva a sfilarla mentre era a terra. Anche se l’avesse avuta in mano, sarebbe stato impossibile bloccare il colpo poiché i demoni erano molto più forti e veloci degli umani.


Quando l’ascia si avvicinò, Van’er allungò la mano, tentando di fermare l’attacco…


"Crack!"


Un muro di ghiaccio si manifesto improvvisamente tra di loro. L’ascia si schiantò su di esso, facendo volare via dei cristalli di ghiaccio dalla sua superficie.


<em>“Sono stato… salvato?”</em>


Si voltò in stato di shock e vide una strega dai capelli blu eseguire un movimento, come se stesse afferrando qualcosa, mentre osservava il demone con sguardo gelido. “Vieni qui, dietro di me.” Disse a Van’er.


Lui serrò i denti. Anche se le sue gambe erano troppo instabili per sostenere il suo peso, in qualche modo riuscì a mettersi in piedi e camminare verso la strega.


"Gah, Vaaaakaaaa..."


Non conosceva la lingua del demone, ma si accorse che era feroce ed omicida.


Corse intorno al muro e si accovacciò, il braccio destro con cui teneva l’ascia si gonfiò rapidamente.


La strega, sorprendentemente, gli si avvicinò mentre il ghiaccio si diffondeva lentamente sotto i suoi piedi. Sembrava la Dea dell’Inverno.


Proprio quando il demone fu sul punto di attaccare, una stalattite esplose dal suolo e fece volare via l’ascia. Nel frattempo, il braccio del demone si piegò ad una strana angolazione. Una frazione del suo osso bianco grigiastro venne esposto, coperto a malapena da un po’ di carne. Fu una scena raccapricciante da contemplare.


Prima che il demone potesse rilasciare un grido di dolore, i cristalli di ghiaccio proliferarono rapidamente dalle sue caviglie, trasformandolo in una statua di ghiaccio.


“Graz- grazie.” Van’er tirò un sospiro di sollievo.


“Non è ancora finita. Ci sarà un secondo attacco di lance.” La strega guardò verso il cielo, che era attualmente colmo di fumo e cenere, poi gridò: “Signorina Molly!”


Si era improvvisamente ricordato che effettivamente c’era un intervallo di tempo tra un attacco e l’altro. Dato che il demone aveva appena irrobustito il suo braccio, ciò significava che il cielo era nuovamente pericoloso.


Si domandò chi fosse la Signorina Molly ed era confuso sul perché lei non avesse cercato un rifugio.


“Lascia fare a me.”


Mentre Van’er era in preda allo sconcerto, si sentì in lontananza una giovane voce leggermente infantile.


Poi vide una scena incredibile!


Sopra di lui, apparve all’improvviso una palla blu semi-trasparente che cresceva gradualmente in stazza. Presto, coprì l’area nel raggio di 10 metri. Due tentacoli ad entrambe le estremità della palla trascinarono i soldati rimasti con ferite lievi in una zona coperta, mentre oscillavano da una parte all’altra.


Subito dopo il trasferimento di tutti i soldati feriti, i nemici lanciarono il loro secondo attacco.


Cinque o sei lance d’ossa precipitarono giù alla velocità della luce e colpirono la palla. Van’er poté vedere chiaramente il punto in cui la lancia, atterrando, aveva lasciato un’increspatura, come se la superficie della sfera fosse un corpo denso d’acqua. Quando le increspature si spaccarono, sovrapponendosi e scorrendo in avanti, la sfera iniziò a tremare come se avesse potuto esplodere in qualsiasi momento. Tuttavia, le lance d’ossa si fermarono parecchi metri sopra il suolo.


“Bel lavoro.” La strega dai capelli blu ritrasse il suo ghiaccio e guardò verso Van’er. “Per il momento questo posto è sicuro. Puoi ritirarti con la tua gente.”


“No, c’è una cosa che non ho ancora fatto.” Van’er digrignò i denti, obbligando se stesso ad alzarsi. “Devo far soffrire questi dannati mostri prima di andarmene.”


C’era solo un’ultima cosa da fare.


Camminò, trascinando i piedi e zoppicando, verso il Cannone Longsong. Prese un acciarino e lo tirò a sé con tutta la sua forza!


L’aria rovente intorno alla canna schiarì subito il cielo. Il parapetto, dopo 15 minuti di silenzio, fu di nuovo pieno di fragorosi ruggiti!


<em>Haru</em>


[su_service title="Erialis" icon="icon: comment" size="16"][su_note note_color="#aaece7" text_color="#000000"]Come si chiama il padre di Fulmine?[/su_note][/su_service]
                                


                                



