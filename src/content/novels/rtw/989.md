---
title: Capitolo 989- Dopo la Battaglia
pubDate: 2025-08-07T11:37:51.050Z
tags:
    - rtw
---






Roland era certo che quattrocento anni fa i demoni non possedevano un potere del genere. Altrimenti, l’Impero delle Streghe sarebbe stato obliterano dalla Terra nel giro di un paio d’anni. E al contrario, avevano regnato il mondo per un breve decennio.


Sarebbe stato impensabile competere contro i demoni con solo alcune Straordinarie. Una volta che tutti gli avamposti venissero protetti da una simile Pietra Divina della Vendetta, le streghe non avrebbero avuto possibilità di sopravvivere.


Roland sapeva quando era difficile ritagliare una Colonna di Pietra della Punizione Divina grande come quella. Migliore era la condizione della pietra originaria e migliore sarebbe stata la sua durabilità. Avevano provato ad estrarre la Pietra Divina Naturale dal fondo della Miniera del Versante Settentrionale sparandogli in modo ravvicinato, ma erano riusciti soltanto a lasciare alcuni graffi bianchi sulla sua superficie. L’unico modo per recuperare la pietra sarebbe stato quello di corroderne la superficie con sangue magico prima di processarla. A causa della grande difficoltà nell’ottenerle, le grandi Pietre Divine erano particolarmente costose.


Neanche la Pietra Divina nella sala principale della Cattedrale di Hermes era così grande. Secondo l’opinione della Strega del Ghiaccio, la colonna era stata tagliata direttamente da una Pietra Divina Naturale da una qualche arma affilata. C’erano solamente due spiegazioni per questo: i demoni avevano acquisito qualche incredibile abilità nell’intaglio oppure avevano sviluppato una più profonda conoscenza del loro potere magico.


Per l’umanità nessuna di queste era una bella notizia.


“Possiamo dedurre dalla nuova arma dei demoni che anche loro si sono dati da fare in questi quattrocento anni passati...” Roland picchiettò sulla scrivania. “La terza Battaglia della Volontà Divina sarà probabilmente più ardua di come avevamo anticipato.”


Il peggior timore di Roland si rivelò essere vero. Rispetto ai demoni dell’era dell’Unione, quelli di oggi non solo erano più astuti, ma anche più avanzati in termini di tecnologia. Ad esempio, avevano creato una forma di vita ibrida come quel mostro strisciante che pareva essere impiegato per uccidere le normali streghe combattenti. Dato che il mostro strisciante poteva colpire le streghe da una distanza di due chilometri, queste ultime non avrebbero avuto tempo per usare i loro poteri prima di accorgersi di essere sotto attacco.


Anche per una vedetta come Sylvie sarebbe stato difficile proteggere le sue compagne se i nemici dovessero iniziare una sparatoria di massa perché la sua abilità aveva effetto solo all’interno di un raggio di cinque metri.


“Per quanto detesti doverlo ammettere, i demoni si evolvono più rapidamente di noi.” Zooey ruppe il silenzio. “Se tutto questo fosse accaduto nell’Era dell’Unione, probabilmente saremmo già stati schiacciati.”


Roland poteva facilmente immaginarsi quanto basse sarebbero state le probabilità di sopravvivenza delle streghe in questa situazione. Sarebbero state circondate e sopraffatte di numero dai Demoni Folli sulla terraferma, minacciate dai Demoni Anziani appostati a mezz’aria e attaccate dai distruttivi nuovi mostri; le streghe sarebbero state spacciate.


Il problema corrente era se i cinque mostri striscianti erano gli unici in possesso dei demoni oppure erano soltanto una piccola porzione delle loro forse. I demoni avevano sviluppato altre armi oltre a quei mostri striscianti? Se si, quali erano e come le avrebbero contrastate?


Roland aveva bisogno di tutte queste informazioni subito.


Successivamente doveva occuparsi delle vittime del Primo Esercito.


Roland aveva già una stima del numero dopo la guerra. Difatti c’erano alcune discrepanze tra il suo numero e quello ottenuto dalle statistiche quattro giorni più tardi. Senza dubbio, il basso indice di vittime era in gran parte dovuto a Nana e Lily.


In totale c’erano centonovanta feriti e settantacinque morti sul campo e la maggior parte delle vittime era stata causata direttamente dai mostri striscianti. Per i soldati nelle trincee era stato impossibile evitare gli aghi di pietra che piovevano dal cielo. Quando gli aghi penetravano nel corpo umano, inchiodavano praticamente le persone nella trincea. Per trasferire i feriti al riparo, i medici sul campo dovevano prima estrarre gli aghi lunghi almeno un metro. Questa operazione risultava in una grande perdita di sangue. A causa di errori di maneggio, molti soldati erano morti pochi minuti dopo.


Roland non avrebbe di certo incolpato la squadra di salvataggio. Oltretutto era la prima volta che i medici sul campo fornivano assistenza durante la guerra ed erano anche riusciti a guadagnare molto tempo per i soldati feriti. Dato che Nana non era in grado di curare così tante persone tutte insieme, dovette provvedere prima a quelli che avevano sofferto ferite fatali e lasciare quelli con ferite lievi alla squadra di salvataggio.


Roland sapeva che con l’aumentare dell’intensità della guerra, quello che Nana avrebbe potuto fare in futuro sarebbe stato sempre più limitato. Alla fine il Primo Esercito avrebbe dovuto risolvere da solo il problema delle medicazioni.


“Per favore riportate indietro le ceneri dei soldati uccisi sul campo” disse Roland con tono basso. “Graycastle non si dimenticherà di loro.”


“Sì, Vostra Maestà” rispose Ascia d’Acciaio con tono solenne.


“Quindi... avete dei piani per il Primo Esercito nel futuro imminente?” chiese la Perla della Regione Settentrionale. “Sicuramente i nemici non si aspettavano una perdita così grande. Stando a ciò che afferma la Signorina Fulmine, il numero di Bestie Diaboliche in pattuglia vicino alle rovine di Taqila si è ridotto significativamente. Dice di aver trovato demoni solo a cento chilometri di distanza dalle rovine. Inoltre, anche la Signorina Silvye ha confermato che oltre agli imponenti mostri di ferro ci sono meno di mille granelli di luci magiche. In altre parole, in questo momento i demoni hanno pochissimi punti di appoggio sulle Pianure Fertili.”


Dopo una lunga pausa, Roland prese la sua decisione: “Tornate a Neverwinter quando tutti i feriti si saranno ripresi.”


“Siete preoccupato per i rifornimenti?”


“Se non possiamo conquistare le rovine, non c’è ragione di avanzare verso il nord.” Roland sorseggiò il tè. “Inoltre... l’inverno sta arrivando.”


Anche se i Mesi dei Demoni non iniziavano per forza durante l’inverno, per le persone che vivevano nelle Terre Barbariche, l’inverno significava interminabili nevicate e cielo coperto.


Durante i Mesi dei Demoni, il Primo Esercito non solo avrebbe dovuto affrontare il clima rigido, ma avrebbe anche dovuto stare in guardia verso le bestie demoniache che si nascondevano ovunque. Inoltre, non c’era alcuna garanzia che i viveri e i rifornimenti per l’inverno sarebbero stati sufficienti a Neverwinter, e non c’era nemmeno un’ampia scorta di munizioni per l’esercito per fronteggiare una guerra su più fronti.


Perciò, l’inverno nelle Terre Barbariche era sempre un pericolo.


Quando il suolo verrà ricoperto dalla spessa neve, la ritirata non sarebbe più stata facile.


“Capisco” disse Edith. “Lo Stato Maggiore collaborerà con il Signor Comandante in carica per stabilire in piano di ritirata.”


“La sicurezza è la nostra più alta priorità” disse Roland. Dopo che ebbe terminato la “chiamata di conferenza”, Agatha si intromise subito.


“Vostra Maestà, c’è un’altra cosa che dovete sapere.”


“Davvero? Di cosa si tratta?”


“Il fatto è che il Demone Anziano che è stato sconfitto dalle Streghe della Punizione Divina è ancora vivo...”


Dopo aver sentito tutto il racconto, Roland ne rimase stupefatto.


“Davvero va bene connettere il demone con Camilla?”


La canalizzazione avrebbe permesso alla strega e al demone di condividere le loro menti e fondersi in uno solo. In altre parole, dopo che i due sarebbero stati connessi, la strega avrebbe saputo cosa si provava ad essere un demone. Di certo non poteva essere una sensazione piacevole. Il Trasferimento dell’Anima delle streghe di Taqila aveva dimostrato che ogni trasferimento avrebbe creato confusione e che il processo era irreversibile. In quanto tale, era certo che lo scontro di due esseri viventi totalmente differenti si sarebbe rivelato un disastro.


Questo fece riaffiorare nella mente di Roland il senso di “contaminazione dello spirito”.


“È pericoloso quindi Zooey ed io abbiamo avuto una discussione approfondita e siamo giunte alla conclusione che c’è un modo relativamente fattibile per farlo.”






<em>Aris</em>


[su_service title="Erialis" icon="icon: comment" size="16"][su_note note_color="#aaece7" text_color="#000000"]Una maestra anche attrice.[/su_note][/su_service]
                                


                                



