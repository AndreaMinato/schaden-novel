---
title: Capitolo 990: Dietro l’Anima
pubDate: 2025-08-07T11:30:06.892Z
tags:
    - rtw
---






“In che modo?”


Dopo una breve pausa, Agatha continuò: “Dato che è molto pericoloso incanalare un demone, abbiamo pensato di trasformarlo prima di un umano.”


“State proponendo... un Trasferimento dell’Anima?” domandò Roland notando l’indizio.


“Una volta dicesti che c’erano demoni anche nel Mondo dei Sogni. Ciò dimostra che il successore Città della Stella Cadente ha già estratto l’anima di un demone in precedenza. Perlomeno, questo ci dice che anche i demoni possono essere influenzati da un Dispositivo dell’Anima” spiegò Zooey. “Dobbiamo semplicemente trasferire l’anima del Demone Anziano dentro un Guerriero della Punizione Divina. In questo modo dovrà vedersela con tutti i rischi che possono accadere durante il trasferimento, come perdita dei sensi e disorientamento.”


“Capisco” annuì Roland. In altre parole, il demone si ritroverà perplesso e confuso essendo costretto ad adattarsi al corpo di un essere umano estraneo. In quel momento, la strega incanalante avrebbe potuto facilmente leggerne la mente. Inoltre, la strega aveva più padronanza su un corpo umano rispetto a quello di un demone. Questo metodo pareva piuttosto promettente ma Roland era preoccupato per un altro problema. “Con questo piano potreste rischiare di perdere un Guerriero della Punizione Divina vuoto.”


Dopo la disgregazione della Chiesa, non avevano più ricevuto nuovi Guerrieri della Punizione Divina.


“Rispetto ad una vita senza sensazioni, preferiamo stare nei vostri sogni... quindi, noi siamo decise.” Disse Zooey.


“Coff...” Per poco Roland non rischiò di soffocarsi con il tè. Anche se sapeva che Zooey era una donna, gli venne la pelle d’oca sentendosi dire queste parole dal corpo di un uomo.


“Era uno scherzo” Zooey mostrò un raro sorriso. “Ci sono un paio di corpi difettosi nel nostro magazzino che possiamo utilizzare per questo progetto. In più, rispetto ai potenziali guadagni di questo esperimento, perdere un Guerriero della Punizione Divina non è niente. Siamo disposte a fare questo piccolo sacrificio.”


“Corpi difettosi?” Chiese Roland dopo essersi schiarito la gola.


“In realtà non è facile viaggiare da Hermes fino al nostro nascondiglio, specialmente durante i Mesi dei Demoni, poiché dobbiamo oltrepassare la Catena Montuosa Invalicabile. Alcuni Guerrieri della Punizione Divina hanno dovuto strisciare per arrivare a destinazione perché i loro piedi erano stati mangiati dalle bestie demoniache. Di certo non possiamo usarli per combattere. Inizialmente, avevamo pianificato di offrirli ai nobili, in modo che potessero godersi una vita eterna.”


Roland contrasse le labbra, chiedendosi se una vita del genere potesse davvero essere godibile.


“Ma anche se sono difettosi, dovrebbero ancora contenere un po’ di potere simile a quello di una Pietra Divina della Vendetta. Se il corpo dovesse rilasciare i suoi poteri durante l’esperimento, non causerebbe problemi?”


“Per quello non dovete preoccuparvi. Noi abbiamo impiegato decenni per imparare a controllare appieno un nuovo corpo” rispose Zooey “e ci è servito ancora più tempo per riuscire ad attivare il nostro Dominio della Punizione Divina. Molte non riescono prenderci la mano prima di completare il loro secondo trasferimento. Anche se il demone dovesse avere qualche insolito talento nell’adattarsi ad un nuovo recipiente, non è probabile che ci riesca durante l’interrogazione.”


Agatha aggiunse: “Il peggior scenario possibile è rappresentato dall’interruzione dell’incanalamento, ma abbiamo confermato con Sylvie che il dolore causato da un’interruzione è soltanto una cosa temporanea.”


Ad un tratto, Roland pensò ad un problema cruciale: “A proposito, avete già parlato con la Signora Camilla del vostro piano?” chiese.


“L’abbiamo fatto. Inizialmente ha rifiutato poiché si tratta di una cosa che non aveva mai fatto prima d’ora. Deve comunque correre dei rischi, indipendentemente da chi fosse l’interrogato. Ma Zooey è riuscita a persuaderla.”


“Davvero...?” Roland era sospettoso. Zooey non era di certo una persona loquace.


“In realtà è stato molto semplice Vostra Maestà” spiegò Zooey. “Le ho solamente detto che io sarei stata la prima persona ad incanalare in demone.”


Roland rimase un po’ sorpreso.


“Sono una Straordinaria, ed anche la prima Strega della Punizione Divina risvegliata... quindi sono la scelta migliore per incanalare in demone” disse con noncuranza. “Dopotutto sono stata io a proporre di condurre questo esperimento, è ovvio che io debba anche addossarmi tutti i rischi.”


Roland realizzò che probabilmente era questa la ragione per cui non odiava le antiche streghe, nonostante la loro sbalorditiva arroganza e superbia. Erano più coraggiose di molte altre persone ed erano sempre le prime a farsi avanti per scontrarsi con i nemici.


“Capisco, procedete come avete deciso.” Roland diede il suo consenso dopo un momento di silenzio. “Sulla via, assicuratevi di tenere d’occhio il Demone Anziano.”


“Ah, mi prenderò ‘molta cura’ di lui, Vostra Maestà” disse Zooey con un sorriso.


Probabilmente Zooey era più interessata a scortare il demone piuttosto che interrogarlo.


Dopo la chiamata, Roland sprofondò nei suoi pensieri.


Gli umani e i demoni avevano davvero un’anima?


Se non ce l’avessero, come facevano le streghe di Taqila a scambiarsi liberamente i corpi? Qual era il meccanismo del Dispositivo dell’Anima?


Se invece ce l’avessero, perché le loro anime potevano essere estratte e assegnate arbitrariamente a qualunque contenitore, ma non potevano essere completamente indipendenti dai loro corpi? Perché le anime erano immortali?


E poi il Mondo dei Sogni... perché un mondo essenzialmente virtuale sembrava così reale? Come poteva esistere? L’antico libro delle rovine diceva che i cosiddetti raggi di luce conducevano verso il Dominio Divino, come era esattamente questo Dominio Divino?


Roland era certo che non avrebbe mai ottenuto le risposte a queste domande se non avesse scoperto la natura di entrambi il potere magico e la Battaglia della Volontà Divina.


A parte questo, ora aveva l’occasione di assistere ad un trasferimento dell’anima.


Il tempo sembrava scorrere molto più velocemente rispetto a quando erano partiti per la guerra.


Poiché il Municipio si stava rapidamente espandendo e aveva col tempo formato una forza lavoro matura ed esperta, c’erano meno cose che richiedevano l’attenzione di Roland. Perciò aveva distribuito gran parte del suo tempo libero tra diversi importanti progetti industriali.


Il progetto del pilota per l’aliante era ancora in corso. Il Manuale Operativo dell’Aeromobile redatto da Tilly, che inizialmente conteneva solo alcune pagine, era presto diventato un grande libro spesso quasi come “Chimica livello intermedio”. Quando Roland aveva aggiunto la copertina, aveva scelto l’oro come il colore dei caratteri.


Tuono aveva lentamente preso mano con la nave d’acciaio. Nonostante avesse sperimentato parecchi guasti meccanici all’inizio, dopo parecchi miglioramenti, la nave era finalmente pronta per salpare.


Inoltre, la costruzione della Torre Incantatrice eretta per Agatha era stata completata nell’ultimo mese d’autunno. Questo edificio di cemento a cinque piani era subito diventato il nuovo simbolo di Neverwinter per via del suo particolare stile architettonico e la sua straordinaria altezza. Era persino più alto del Castello del Signore. Senza alcun dubbio, sarebbe stato l’edificio più evidente prima del completamento dell’Edificio dei Miracoli.


Oltre a questi appena menzionati, anche la costruzione dell’impianto di frazionamento dell’olio e del nuovo impianto di assemblaggio di motori elettrici erano prossimi al completamento. In passato, l’intera Regione Occidentale era solita diventare più silenziosa con l’arrivo dell’inverno, come se tutte le città ed i villaggi entrassero in letargo. Tuttavia, dalla fondazione di Neverwinter, tutto era cambiato. Quest’anno le città erano particolarmente frenetiche. Ovunque c’erano folle e case nuove appena costruite, dalla zona della Miniera del Versante Settentrionale fino al porto della Spiaggia Poco Profonda. Il trambusto e la vivacità delle città stupivano tutti i mercanti che le visitavano.


Un mese e mezzo più tardi, il Primo Esercito fece finalmente ritorno dopo una lunga assenza.


Tutti i residenti di Neverwinter li salutarono nei prati del sobborgo. Le grida della folla erano assordanti.


E proprio in quel giorno, raffiche di neve scesero giù dal cielo.


Un lungo inverno... era alle porte.






<em>Aris</em>










[su_service title="Erialis" icon="icon: comment" size="16"] <em>Ciao a tutti oggi i nostri patrons riceveranno i premi del contest cui state partecipando e nel frattempo colgo l'occasione per informare che ci sarà un'importante cambiamento nel patreon sebbene i livelli resteranno gli stessi il divario fra i capitoli del sito e del patreon ovviamente si accentueranno e verrà sistemato un piccolo problema di natura tecnica di cui ci siamo accorti legato alla pubblicazione. Se volete diventare nostri patrons e donarci un caffè basta andare <a href="https://www.patreon.com/user?u=15572984">qui</a> e iscriversi. </em>[/su_service]


[su_note note_color="#aaece7" text_color="#000000"]Qual è lo stemma dell'Associazione delle streghe alleate?[/su_note]
                                


                                



