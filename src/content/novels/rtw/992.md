---
title: Capitolo 992- La Direzione Futura
pubDate: 2025-08-07T11:37:51.050Z
tags:
    - rtw
---






"Intendi qualcosa tipo le Streghe della Punizione Divina? Il Re, che è una persona comune, potrebbe non pensarla così..."


"Il Potere non è determinato soltanto dalla forza," Pasha guardò Zooey e riprese: "La vera forza è determinata da ciò che spinge i Regni di oggi a cambiare. Tutto questo non può essere sostituito, ed è proprio in questo che risiede la nostra forza."


"Ho capito cosa intendi!" esclamò Celine. "Rispetto all'abilità di combattimento, si tratta di qualcosa che è davvero più importante." Aggiunse, riuscendo finalmente a capire il discorso di Pasha.


"Hah..." disse Zooey. "Lasciatemi fuori. Questo è un compito adatto per Faldi e per gli altri."


"Ehi, di che diavolo state parlando?" esclamò arrabbiata Ellen. "Potete spiegarmi?"


"Pasha sta parlando di conoscenza." Spiegò la più giovane Straordinaria, "Nel Mondo dei Sogni di Sua Maestà non ci sono già delle scuole pubbliche e private, biblioteche? Considerando che le conoscenze del Mondo dei Sogni provengono dalla sua memoria, dovremmo essere tutti in grado di imparare quelle cose...   Rispetto a degli estratti, dovrebbe essere più facile riuscire ad imparare tutto. Se riusciamo a riorganizzare il nostro tempo libero, magari potremmo iniziare ad apprendere le nozioni di base. Non ci impiegheremmo più di dieci anni e Sua Maestà avrebbe un ulteriore gruppo di aiuto in grado di capire ciò che vuole."


"Col passare del tempo e con l'avanzare dell'età, l'energia degli umani inizierà a diminuire, ma non dobbiamo preoccuparcene. Un secolo è abbastanza per rendere una Strega della Punizione Divina la perfetta erede di Sua Maestà. Questo sarà il nostro più grande vantaggio." Aggiunse Pasha, "Soprattutto dopo la sua morte. Solo noi sappiamo come sarà il mondo."


"Se Sua Maestà Roland vorrà continuare a realizzare i suoi progetti, potrà riuscirci soltanto grazie al nostro aiuto. Anche se non fossimo state Streghe, la situazione non sarebbe cambiata di molto. In un certo senso, per noi sarebbe sconveniente se ci fosse un tentativo di rovesciare la volontà di Sua Maestà, ma di sicuro l'Unione delle Streghe saprà rispondere a questo. D'altro canto, se fossimo noi le responsabili della conoscenza, sarebbe positivo per tutti. Anche se non abbiamo delle abilità di combattimento, potremmo in qualche modo esercitare la nostra forza, seppur in maniera più leggera."


"Questa non è la Cloud School?" Brontolò El.


Secondo la leggenda, quando gli umani erano ancora ignoranti, alcuni saggi si riunirono per accendere le fiamme della conoscenza. Insegnarono alla gente a lavorare il ferro, tessere i vestiti e occuparsi del bestiame fino a quando gli esseri umani popolarono l'intera Terra dell'Alba, per raggiungere, centinaia di anni dopo, l'apice del proprio potere. Tutti gli uomini di potere cercarono di conquistarli con ogni mezzo, e molti di tali membri passarono dall’essere esperti al far parte delle collezioni private dei potenti.


Il Capo dei saggi scoprì questa cosa e trasferì l'organizzazione fuori dalle maggiori città. Si stabilì anche che quelle persone non avrebbero più potuto far parte della vita politica, spingendoli a focalizzarsi soltanto sui misteri dell'universo e sullo studio delle antiche rovine. Furono trasferiti sulla vetta di una montagna, sempre circondata da nuvole, per questo motivo quel luogo fu chiamato Cloud School.


Sebbene queste persone interagissero pochissimo con la gente comune, continuavano ad avere un altissimo livello di reputazione. Anche tutti i Re che si sono succeduti hanno sempre rispettato quell'istituzione. Ogni anno mandavano un gran numero di provviste e di giovani studenti per essere guidati dai saggi.


Ma questo periodo non durò a lungo, poiché i Demoni si infiltrarono presto tra gli umani. E scoppiò la Prima Battaglia della Volontà Divina... Fu in quel momento che si diffuse una voce inquietante. Si diceva che era stato uno di quei saggi a portare le brutali e terrificanti Bestie nella Terra dell'Alba, alcune centinaia di anni prima.


La reputazione della Cloud School crollò e passò sotto il controllo dei Demoni, senza nessun saggio al timone. Alla fine, divenne soltanto una leggenda conservata nei libri di storia.


"Almeno non dobbiamo cospirare con il Demone," disse Celine sulla difensiva. "E il titolo <em>Manager della Conoscenza</em> non è poi così male. È più bello del nome dato dalla Società di Ricerca."


"Ad ogni modo, si tratta solo di un'indicazione iniziale. Qualsiasi piano futuro potrà essere deciso soltanto dopo la vittoria contro i Demoni." Disse Pasha mentre sorrideva e batteva sulla testa di Celine con i suoi tentacoli. "Bene, ora regoliamo lo Strumento dell'Anima. Dopo aver completato i festeggiamenti fuori, avremmo anche dovuto aver finito di organizzare l'interno, non credo che Sua Maestà vorrà aspettare fino a domani."


…






Mentre gli abitanti della Città stavano ancora continuando a celebrare la vittoria, Roland era già entrato a Terza Città di Confine alla guida dell'Esercito del Fronte Unito.


Non stava più nella pelle.


Se i ricordi della città dei Demoni contenuti nei Frammenti della Memoria risalivano a centinaia di anni prima, le informazioni che avrebbero potuto estrapolare dal Demone Anziano erano sicuramente più aggiornate. Data l'inefficacia dei convenzionali canali di intelligenza per alieni, questa opportunità significava molto per loro.


Non appena fu entrato nell'area centrale della Sala, notò qualcosa di strano.


Si rese conto che le Streghe di Taqila, si erano posizionate al centro della stanza in maniera ordinata, con a capo i tre Portatori Originali dell’ordine Superiore.


La Strega della Punizione Divina giunse le mani con i gomiti allineati e si inchinò davanti al Re.


Non era la prima volta che vedeva quello strano modo di salutare, che era il tipico saluto che le Streghe di livello inferiore usavano con i loro superiori. Tuttavia, ancor prima che riuscisse a fare una qualche domanda, anche i tre Portatori sovrapposero i loro tentacoli e li lasciarono cadere. Inoltre, nella sua testa risuonò la voce di Pasha che diceva: "Vostra Maestà, grazie infinite. Taqila vi sarà sempre fedele."


Roland ne rimase sorpreso. Pasha lo aveva già ringraziato precedentemente, ma in quel caso era stato perché c'era la speranza di ottenere una vendetta sconfiggendo i Demoni. Questa volta però sentiva che c'era qualcosa di diverso.  Sebbene il Fronte Unito avesse richiesto tutti i Capi della Coalizione per lavorare come leader, il rispetto che l'altra parte aveva avuto gli avevano fatto capire che le due parti erano ben distinte.


All'improvviso ricordò che le stesse Streghe Superiori costituivano la classe altolocata dell'Unione e che di solito riservavano quel particolare saluto soltanto alle tre Trascendenti.


Questo significava che lo consideravano uno dei Tre Capi dell'Unione?


Sebbene non fosse chiaro come mai il loro atteggiamento fosse cambiato così tanto, soprattutto dopo essere stato al potere per molto tempo, era abbastanza sensibile da sapere che non era il momento di indagare oltre.


Roland fece due colpi di tosse e si comportò come se fosse un saluto normale. "Non dovete ringraziarmi. Abbiamo vinto tutti insieme. Comunque, come procedono i preparativi per il Trasferimento dell'Anima?"


"Possiamo iniziare in qualsiasi momento," disse Pasha. Poi indicò un Nucleo Magico di colore viola dietro di lei e disse: "Prego, seguitemi."


Seguendola fino in fondo al nucleo, Roland si rese conto che c'erano due letti di pietra vicino a lei. Sul letto posizionato a sinistra c'era un soldato dell'Armata della Punizione divina senza piedi. Aveva i capelli grigi e si intuiva che fosse stato trasformato per molto tempo. Sul letto di destra, invece, si trovava una figura che non era del tutto umana. Non solo gli mancavano gli arti, ma anche la sua armatura nera era piena di ammaccature. Era difficile credere che lì sotto ci fosse qualcuno ancora vivo.


"In realtà, non sarebbe stato in grado di sopravvivere fino ad ora," spiegò Zooey vedendo l'espressione corrucciata del Re. "Se Miss Nana non l’avesse curato, sarebbe morto quel giorno stesso. Inoltre, anche il contributo di Lady Agatha è stato rilevante, altrimenti non saremmo riusciti a conservare tutta quella Nebbia Rossa così a lungo. Tuttavia, per evitare che il Demone Anziano si riprendesse durante la strada del ritorno, abbiamo dovuto fare una serie di trattamenti. Come potete vedere, questo è il risultato."


"Trattamenti?" Chiese Wendy confusa, "Di cosa si tratta?"


"E' molto semplice. Gli davo un colpo in testa ogni volta che si riprendeva. In questo modo, la maggior parte del suo potere magico si consuma per auto-guarirsi. Questa è stata la prima volta che ho fatto una cosa del genere, lo avevo quasi fatto smettere di respirare…" disse Zooey stupita.


Infatti, sembrava che non vedesse l'ora di farlo.


Sentendo che l'atmosfera era un po' tesa, Roland si schiarì la voce e disse: "In tal caso, non perdiamo tempo... Iniziamo il Trasferimento."


"Come desiderate." Celine allungò il suo tentacolo e lo inserì nel nucleo.






<em>Framan</em>




[su_note note_color="#aaece7" text_color="#000000"]Il cibo preferito di Usignolo.[/su_note]
                                


                                



