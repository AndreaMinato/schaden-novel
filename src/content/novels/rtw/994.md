---
title: Capitolo 994- Interrogatorio dell’Anima (Parte II)
pubDate: 2025-08-07T11:37:51.051Z
tags:
    - rtw
---






Per un momento, a Roland era venuto in mente di scherzare con il Demone dicendo: "Sei anche un membro del Tadalin (1)? Perdonami, non ti avevo riconosciuto." Tuttavia, alla fine rinunciò a questa idea.


Dopotutto, era venuto qui per interrogare il Demone. Non voleva minare la propria autorità. Nello stato di Risonanza Mentale, il Demone riusciva a capire e parlare il linguaggio umano, ma quando si imbatteva in una parola senza equivalente nella propria lingua, la parafrasava. A causa di ciò, avrebbe potuto fraintendere o usare in modo sbagliato le parole più comuni del linguaggio umano.


Invece di rispondere alle domande di Roland, il Demone sproloquiava in agonia.


"No, non ha senso! Non sei mai entrato nel Regno Cielo-mare e non sarai mai in grado di farlo. Come puoi aver ottenuto una pietra dell’eredità? Ma se non ne hai una, come mai puoi sconfiggermi? Stai mentendo. Io, Kabradhabi non ti crederò mai!"


Dato che l'anima del Demone era stata trasferita nel corpo della Guerriera della Punizione Divina, in quel momento riusciva a malapena a controllare le proprie emozioni. Prima dell'interrogatorio, Roland aveva deciso di cogliere questa opportunità per ingannare il Demone, estorcendogli informazioni che non avrebbe mai menzionato in circostanze normali. Continuò a fare pressione al Demone. "Hai bisogno di altri suggerimenti? Non sei riuscito ad attirare il mio esercito nella tua trappola e hai dovuto affrontarci sul campo di battaglia, ma prima che il tuo esercito si avvicinasse a noi, ha subito gravi perdite. Hai portato le tue truppe a unirsi alla lotta, volendo ripristinare questa situazione. Non appena atterrato, però, sei stato abbattuto dalle Streghe della Punizione Divina. La lotta tra te e le Streghe è durata circa dieci secondi, ed è lei che ha portato le streghe a sconfiggerti. Prova a leggerle la memoria e vedrai quanto eri vulnerabile sul campo di battaglia".


"Tu..." All'improvviso, il Demone Anziano sembrò depresso.


Zooey interruppe il Demone mostrandogli cosa era successo durante la battaglia. Le ci volle solo qualche minuto dal momento che la Risonanza Mentale aveva notevolmente accelerato il ritmo dello scambio di informazioni.


"Non puoi cambiare il risultato della battaglia negandolo, e il tuo pensiero mi sembra ridicolo." Roland sogghignò. "Non siamo mai stati nel Regno Cielo-mare e quindi non possiamo possedere una pietra dell’eredità? Suggerisco di unificare prima l’idea. Se non mi dici che cos'è una pietra dell’eredità, come posso rispondere alla tua domanda? Magari ai nostri occhi, non è neanche una cosa preziosa".


"Stupido insetto, vuoi scherzare." Kabradhabi sembrava molto arrabbiato. "È la causa della Battaglia della Volontà Divina e determina il destino della specie. Pensi che non sia preziosa!?"


All'improvviso a Pasha venne in mente qualcosa. "Aspetta, la pietra somiglia a un cristallo rosso? Ha la forma di un fuso e riesce a portare chiunque sia vicino ad essa in un’ampia sala dove questa persona vedrà qualcosa di incredibile?"


"Le Reliquie degli Dei!" Esclamò Tilly con voce profonda.


"Li chiamate Reliquie degli Dei? Sicuramente, siete solo degli animali striscianti di basso livello" rispose il Demone con disprezzo. "Non hanno nulla a che fare con le Divinità. Ogni specie ha una pietra del genere. Possono avanzare di livello ingerendola e, se la perdono, diventeranno cibo per le altre specie. Ora, ti rendi conto di quanto sei stupido? Quando quei codardi sotteranei si sono estinti, ti sei comunque nascosto in un angolo per terra. Come avresti potuto ottenere il loro lascito?"


Sentendo ciò, il cuore di Roland improvvisamente sussultò. Ecco perché era così sicuro che gli esseri umani non potevano ottenere una pietra o una reliquia. I quattro rotoli illustrati rappresentano quattro diverse civiltà. Una civiltà doveva sconfiggerne un'altra per ottenere la sua eredità. Durante la prima Battaglia della Volontà Divina, quando la civiltà sotterranea si estinse, eravamo impegnati a combattere contro i Demoni. Era stato impossibile per noi derubare la civiltà sotterranea della sua reliquia.


Si guardò intorno e scoprì che tutti avevano uno sguardo serio. Apparentemente, tutti avevano capito di aver appena sentito informazioni importanti.


Prima di tutto, quello che aveva detto il Demone aveva confermato ciò che le Streghe di Taqila pensavano riguardo le reliquie. Roland ricordava ancora che Wendy aveva esclamato: "Come mai abbiamo combattuto per centinaia di anni solo a causa di una pietra inutile? La Volontà Divina è così crudele". Ora aveva scoperto che una reliquia non solo determinava la sopravvivenza della civiltà, ma aveva anche un alto valore pratico per un'altra civiltà. Ciò significava che nessuna delle parti in questa battaglia sarebbe stata disposta a riconciliarsi.


In secondo luogo, secondo Kabradhabi, i Demoni si erano già potenziati. Sebbene non avesse menzionato il processo specifico di ingestione di una reliquia, apparentemente attribuiva alla reliquia tutti i progressi compiuti da una specie e l'invenzione di nuove armi. Roland non poté fare a meno di chiedersi, <em>“Forse, possono ereditare le conoscenze accumulate da un'altra specie ingerendo una reliquia. Considerando ciò, i mostri scheletrici giganti e gli strani demoni sono stati creati in base alla tecnologia della civiltà sotterranea?”</em>


Tutto ciò è incredibile. Neanche la rivoluzione industriale può ottenere questo tipo di effetto. Una simile rivoluzione ha bisogno di molte materie prime e di lavoratori professionisti, e succede solo quando c'è un enorme progresso tecnologico. In confronto, ereditare la conoscenza ingerendo una reliquia è come il trasferimento di forza nella narrativa del kung fu. Una specie si estinguerà e perderà tutto contro il suo avversario dopo aver perso la sua reliquia? Se è vero, è davvero un segreto spaventoso.


No, non può essere considerato un segreto. È una notizia importante per gli esseri umani, ma non influenzerà il risultato della Battaglia della Volontà Divina. Per ogni fazione in questa guerra, conoscere l'importanza delle reliquie non garantirà la vittoria finale. Fino ad ora gli esseri umani non hanno mai avuto un'idea corretta delle reliquie. Ecco perché non siamo migliorati nella lotta negli ultimi migliaia di anni e abbiamo sempre perso nelle battaglie. Gli esseri umani non possono competere con le altre specie rappresentate nei rotoli di pittura.


Abbiamo perso troppo tempo a combattere.


La bocca di Roland si seccò. Si leccò le labbra e tirò fuori la domanda più cruciale tra tutti i pensieri che gli passavano per la mente.


"Dato che anche tu chiami questa guerra Battaglia della Volontà Divina, credi che sia organizzata da Divinità?"


"È questo che pensate della Volontà Divina?" Il Demone Anziano sembrò molto più calmo questa volta, probabilmente perché era rimasto in silenzio per molto e aveva avuto la possibilità di prepararsi durante questo lasso di tempo. "Beh, non mi dispiace dirvi la verità prima che vi estinguiate. Ascoltate attentamente, insetti. La battaglia non ha nulla a che fare con le Divinità. È solo tra le civiltà. Il vincitore finale sarà in grado di potenziarsi e aprire la porta che va alla Fontana della Magia. Quando ciò accade, il vincitore ottiene un potere onnipotente e il suo volere diventa la Volontà Divina! Ma dimenticatevene, stupidi animali striscianti. Non avrete mai una tale possibilità. Siete destinati a morire!"


"Come fai a saperlo?"


"Cosa? Pensi che io, Kabradhabi, continuerei a parlarvi?" Il Demone Anziano sogghignò.


"Cosa intendi?" All'improvviso, Roland notò qualcosa di strano e chiamò "Zooey?"


"Temo che questa femmina non possa sentire la tua voce per il momento. Avete usato un trucco di trasferimento dell'anima per confondere la mia mente e poi la capacità di leggere la mente per leggere i miei pensieri. Insetti, non avete fatto davvero nessun progresso negli ultimi centinaia di anni". La voce di Zooey ora suonava fredda e insensibile. "Avete avuto il coraggio di usare dei trucchi di magia su di me. Vi siete cacciati nei guai. Sono Kabradhabi. Anche se per il momento non posso controllare il mio corpo, ciò non significa che non possa usare il mio potere magico!"


"Camilla!" Roland urlò al Gran Coppiere di Isola Dormiente.


"È troppo tardi. Dì addio a questa femmina!"


Con una risata acuta, Zooey chiuse la bocca. Camilla Dary impallidì come se non potesse credere a quello che era successo. "L'anima nella Guerriera della Punizione Divina scomparve!"






<em>Arya</em>






[su_service title="Erialis" icon="icon: comment" size="16"] E’ un riferimento al gioco RTS (Real Time Strategy) “StarCraft II” in particolare ad una fazione malvagia della razza Protoss.[/su_service]


[su_note note_color="#aaece7" text_color="#000000"]Come si chiama la sorella di Lucia?[/su_note]
                                


                                



