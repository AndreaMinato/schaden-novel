---
title: Capitolo 999: Ammirare la Gloria
pubDate: 2025-08-07T11:30:06.894Z
tags:
    - rtw
---






Roland e le streghe stavano avendo una riunione nella sala conferenze del Castello a Neverwinter.


Avevano tutti un’espressione preoccupata, specialmente Agatha e Phyllis. Non si sentivano bene dopo aver sentito da Kabradhabi tutte quelle notizie sovversive riguardo ai demoni e al mondo stesso.


Questa guerra era in corso da quasi mille anni, innumerevoli persone erano già state uccise e gli esseri umani erano stati spinti in un angolino della Terra dell’Alba. Adesso, le streghe avevano scoperto che l’umanità non era neanche considerata come rivale dai demoni. Dall’altro lato del continente, c’era un luogo chiamato Regno Cielo-Mare, ed i mostri provenienti da quel luogo erano forti quanto i demoni. Avevano trattenuto le principali forse dei demoni, dando agli esseri umani l’opportunità di sopravvivere.


Fu un colpo terribile alla convinzione delle streghe di Taqila.


Vedendo le antiche streghe scure in volto, anche i membri dell’Unione delle Streghe e dell’Incantesimo Dormiente si sentirono oppresse dalla preoccupazione.


Nella battaglia precedente, avevano preso l’iniziativa di attaccare gli avamposti dei demoni ed erano riusciti ad ottenere un’eccezionale vittoria con costi minimi. Per gli esseri umani, era stato il miglior record in questa guerra. Ciononostante, in questa battaglia c’erano stati molti colpi di fortuna: i demoni non avevano un’idea chiara delle capacità dei loro avversari ed il Primo Esercito era riuscito ad accorgersi per tempo della loro trappola. Così, avevano sfruttato questa possibilità per sconfiggere i demoni usando la modalità di combattimento in cui erano i migliori. Ciò significava che questo successo non poteva essere replicato. Se le casualità dovessero incrementare significativamente durante la guerra, gli esseri umani, che avevano già perso tanti terreni e tanta popolazione, avrebbero solo una minuscola speranza di trionfare nella Battaglia della Volontà Divina.


Sentendosi addosso il dovere di migliorare la morale, Wendy disse: “Forse Kabradhabi si è solo inventato una storia per ingannarci. Dopotutto, nessuno è mai stato dall’altra parte del continente. Chi lo sa se è tutto vero o meno, penso che non dovremmo pensarci più di tanto prima di riuscire a confermarlo noi stessi. Che ne pensate?”


Nessuno rispose.


Agatha le lanciò uno sguardo riconoscente. “Anche se Kabradhabi dovesse aver esagerato i fatti di proposito, non penso che abbia mentito, specialmente quando si era appena svegliato dal Trasferimento dell’Anima. In quel momento riusciva difficilmente a controllare il corpo, figurarsi pesare ogni parola prima di pronunciarla. Anche Zooey dovrebbe averlo percepito. Le cose che ci ha menzionato all’inizio si sono rivelate coerenti con la storia che ci ha raccontato dopo. Per riuscire a comportarsi in maniera così naturale di fronte a noi, dovrebbe aver preparato il racconto in anticipo ed essersi allenato a lungo. Pensate che sarebbe possibile?”


“Intendi dire che abbia detto la verità riguardo alla pietra dell’eredità?” chiese Pergamena con un’espressione pensierosa.


“Si. Se ho ben capito, ogni specie può ottenere una promozione con la propria pietra dell’eredità, ossia la Reliquia degli Dei” spiegò Agatha lentamente. “Se i demoni dovessero sconfiggerci una volta per tutte, perché non hanno fatto del loro meglio per distruggerci ed impossessarsi della nostra reliquia? C’è soltanto una spiegazione: non hanno modo di farlo.”


Molte concordarono con Agatha su questo punto. Durante la prima Battaglia della Volontà Divina, i demoni erano allo stato di barbari incivili e i regni umani non riuscirono ad unificarsi per combattere il nemico. La battaglia si prolungò per decenni e fu in quel periodo che la Civiltà Sotterranea entrò in contatto con l’umanità. Durante la seconda Battaglia della Volontà Divina, quando la Luna di Sangue comparve per la seconda volta, i demoni erano diventati molto più forti e in una dozzina di anni riuscirono a respingere l’Unione fuori dalle Pianure Fertili.


Se la “promozione” avesse portato vantaggi così significativi, i demoni avrebbero dovuto fare del loro meglio per eliminare gli esseri umani ed impossessarsi della loro reliquia al più presto possibile.


“Abbiamo veramente sottovalutato la forza dei demoni” disse Phyllis travolta dal rimorso. “Nei quattrocento anni passati, l’Unione si è sempre concentrata sui luoghi familiari della Terra dell’Alba, senza porre alcuna attenzione verso il mondo esterno. E ora, per non parlare del Regno Cielo-Mare, sappiamo veramente poco persino riguardo all’altra parte del continente.”


“Oh? Che aspetto ha l’altro lato del continente?” chiese Roland incuriosito.


“Ho solo letto qualcosa in alcuni libri antichi. Si dice che sia una terra estremamente arida, con numerose montagne e pareti rocciose. La sua altitudine media supera di molto la Terra dell’Alba” ha ricordato Phyllis. “A decine di chilometri nel mare, c’è un altro continente; questi due continenti sono connessi da una elevata catena montuosa circondata dal mare. Solo quando la marea è bassa si può intravedere la montagna. Di solito la marea è alta e metà della catena montuosa è sommersa nel mare. Secondo le leggende, i demoni arrivarono nella Terra dell’Alba attraverso queste montagne.”


<em>“Aspetta, questa descrizione mi è familiare. Penso di averla già sentito...” </em>Roland si toccò il mento pensieroso e improvvisamente, un lampo gli attraversò la mente.


La descrizione dell’antica strega gli ricordò delle scoperte di Tuono nel Mare d’Ombra: un altopiano sul mare, una parete rocciosa illimitata e un enorme porta di pietra incastonata nella scogliera, anche se Phyllis non menzionò la porta. <em>“Che la squadra di esplorazione di Tuono abbia intravisto il continente opposto alla Terra dell’Alba?”</em> pensò Roland.


<em>“Interessante.”</em> Più della metà della Terra dell’Alba si trovava a nord-ovest di Neverwinter, ma il Mare d’Ombra era locato ad est. Come poteva la squadra di esplorazione aver visto attraverso un telescopio il continente inesplorato dall’altro lato della Terra dell’Alba? Se il pianeta fosse sferico, avrebbero potuto al massimo vedere il cielo al di sopra del continente. Non importava quanto avanzato fosse stato il telescopio, avrebbe comunque subito l’influenza della curvatura del pianeta. Come erano riusciti ad osservare una terra così lontana? Qualcosa non tornava.


Notò che Tilly, che aveva partecipato all’esplorazione di Tuono, stava guardando verso di lui. Anche lei aveva pensato alle meraviglie che aveva visto nella torre di pietra sottomarina nelle rovine delle Isole d’Ombra.


La costruzione sulle Isole d’Ombra non era stata fatta dall’Unione, ma apparentemente era una torre di osservazione che sorvegliava il continente considerato patria dei demoni. Chi era il proprietario della costruzione?


<em>“Per il bene del paese e del mio popolo, devo scoprirlo e investigare a fondo le rovine delle Isole d’Ombra. Affiderò questa missione a Tuono quando prenderà il largo. Piuttosto che ammirare il luogo come un esploratore, stavolta dovrà investigare per bene ogni angolo.”</em>


“Vostra Maestà?”


Roland era rimasto per lungo tempo profondamente assorto nei suoi pensieri. Quando sentì che qualcuna lo stava chiamando, si interruppe e scoprì che Agatha lo stava guardando, nei suoi occhi c’era comprensione e conforto: “State bene?”


“Ah... stavo soltanto pensando ad una cosa” sventolò la mano.


“Per favore non si preoccupi così tanto. So che questa notizia vi ha causato una grande pressione, ma abbiamo ancora speranza” disse la Strega del Ghiaccio con una voce dolce. “Quando mi risvegliai dalla Bara Ghiacciata, mi avete detto che gli esseri umani avrebbero sconfitto i demoni... e adesso sono ancora fermamente convinta di questo, anche se dovessero essere necessarie diverse generazioni di duro lavoro.”


“Esatto” Phillys rimarcò questo sentimento. “Adesso siamo così vicini alle rovine di Taqila. Quando distruggeremo la base dei demoni, non potranno più costruire obelischi e dovranno aspettare come minimo altri quattrocento anni per eliminarci. Anche se alla fine gli esseri umani dovessero perdere la guerra, non sarà colpa vostra. Avete già fatto molto di più dei Tre Capi.”


Roland sbatté le palpebre sorpreso e reagì dopo un bel po’.


Realizzò che aveva aggrottato le sopracciglia mentre stava pensando alle Isole d’Ombra e quella sua espressione aveva portato le streghe a credere che fosse rimasto terrificato dalla storia di Kabradhabi.


Si accorse che le streghe stavano solo cercando di confortarlo ed incoraggiarlo.


Non poté fare a meno di scuotere la testa e sorridere: “Sarebbe la situazione peggiore continuare a vivere in questo angolino del continente e lasciare tutti i problemi alle nostre generazioni future. Non rientra nei miei piani. Dopotutto... non vivrò neppure così a lungo. Sono più interessato a sconfiggere tutti i contendenti e risolvere il mistero della Volontà Divina di persona, è molto più divertente in questo modo, non è forse così?”


“Vostra Maestà...” la maggioranza delle streghe pareva confusa, ad eccezione di Anna che arricciò le labbra.


“Dato che ti ricordi che ho detto che l’umanità sconfiggerà i demoni” Roland guardò verso Phyllis, “ti ricordi anche dell’altra cosa che ho detto?”


“Coloro che sono veramente forti non porterebbero l’oscurità sul mondo. Al contrario, userebbero la loro forza per scacciare la nebbia. Sarebbero disposti a bruciare le loro stesse anime per illuminare e riscaldare il sole... non stavo scherzando con Kabradhabi.” Roland non lasciò alle streghe il tempo per rispondere e continuò: “Di fronte ad un potere assoluto come quello del sole, tutto, inclusi i demoni, verranno ridotti in cenere. E voi potrete, insieme a me, assistere a questo spettacolo con i vostri stessi occhi.”






<em>Aris</em>












[su_note note_color="#aaece7" text_color="#000000"]L'Alchimista poi Chimico di Citta' di Confine curato da Nana dopo aver perso delle dita[/su_note]
                                


                                



