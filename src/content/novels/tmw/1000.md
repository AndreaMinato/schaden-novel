---
title: Capitolo 1000 - La Fossa del Drago Nascosto
pubDate: 2025-07-28T08:08:17.113Z
tags:
    - tmw
---


Capitolo regolare,
22 capitoli in coda totali (7 Gae+15 Marco),
0/1 sponsorizzazioni 1 euro a capitolo,
-Schadenfreude


Chu He non riusciva a capire come Yi Yun avesse smascherato la sua trappola. Il piccolo Blu era un Antico Elfo dalla stirpe estremamente potente, dotato di un'abilità innata per nascondersi che impediva persino a guerrieri al Palazzo del Dao al settimo o all’ottavo piano di rilevarne la presenza, figurarsi a Yi Yun con il suo basso livello di coltivazione.


Chu He smise di recitare una volta scoperta. Il Rampicante Sangue Nero avvolto attorno a lei allentò gradualmente la presa mentre lei guardava Yi Yun e sbuffò: "Come hai fatto a scoprire la mia trappola?"


"Perché dovrei dirtelo? Hai teso un tranello approfittando dell'empatia degli altri, per poi farli divorare da una bestia elfica. Chi avrebbe mai detto che potessi avere un cuore così malvagio nonostante la tua giovane età e bellezza?"


Yi Yun, naturalmente, non conosceva il passato o gli obiettivi di Chu He. Tutto ciò che sapeva era che lei aveva preparato una trappola per ucciderlo e derubarlo. Tuttavia, episodi del genere erano comuni nel Cielo Empireo dei Diecimila Elfi, vigeva la legge della giungla e se venivi ucciso, potevi solo biasimare la tua debolezza.


"Tu...!" Chu He andò su tutte le furie. Non sapeva come spiegarsi, così rinunciò, facendo un broncio e rimanendo in silenzio. Lasciò che il tipo traesse le proprie conclusioni.


Yi Yun aggrottò leggermente le sopracciglia, intuendo dall'espressione della ragazza che c'era qualcosa di più dietro la faccenda. Ormai che era stata smascherata, non c'era motivo per lei di continuare la commedia.
Tuttavia, indipendentemente dai suoi motivi, Yi Yun non si sarebbe avvicinato stupidamente a lei. Il serpente spirituale che la ragazza allevava aveva un'aura estremamente forte, tanto che Yi Yun non si sentiva sicuro di poterlo affrontare a meno di usare la spada di qi di Lord Pioggia Propizia, ma il gioco non valeva la candela.


Yi Yun divenne pensoso mentre i suoi occhi si posavano su un punto non lontano dalla ragazza. C'era una distorsione nel vuoto e, attraverso la visuale d’energia del Cristallo Viola, Yi Yun confermò che lì c'era un'altra persona. Inoltre, l'aura di quella persona era molto particolare...


...


In quel momento, nell'area centrale del Grande Mondo Legno Azzurro, in una valle disabitata, si trovava un enorme burrone. Era una lunga spaccatura che si estendeva fino all'orizzonte, antica e grezza.


Visto dall'alto, il gigantesco burrone assomigliava ad un drago che serpeggiava attraverso la terra, suscitando un brivido di paura.


"Questo burrone è un po’ strano!" Disse un anziano sospeso a mezz'aria.


L'uomo era magro e gobbo, con sei braccia che pendevano mollemente dal suo corpo. Se Yi Yun fosse stato lì, lo avrebbe immediatamente riconosciuto, era un Supremo della setta degli Elfi Fantasma, Gui Huazi.


Quando Yi Yun aveva raggiunto il regno elfico dell’Oracolo, Gui Huazi aveva sferrato un colpo di palmo spettrale che lo aveva quasi ucciso.


Accanto a Gui Huazi c'era un uomo di mezz’età avvolto in una leggera nebbia nera vorticante. Aveva un viso pallido e una criniera di capelli argentei che luccicavano con un riflesso metallico, dandogli un aspetto straordinariamente affascinante.
Tra le sopracciglia c’era una sottile striscia... un occhio chiuso. A differenza della maggior parte degli Anziani della setta degli Elfi Fantasma, che indossavano ampi abiti neri, lui portava un vestito dalla taglia adeguata adatto alla sua posizione. Sembrava un aristocratico di un mondo mortale.


L'uomo dai capelli argentei era il vero detentore del potere nella setta degli Elfi Fantasma: il Lord Divino Occhio Demoniaco.


Il Lord Occhio Demoniaco osservò il gigantesco burrone, riflettendo a lungo prima di dire: "Se non sbaglio, questa è un'antica formazione chiamata 'fossa del Drago Nascosto'. Non mi sarei mai aspettato di vedere la 'Fossa del Drago Nascosto' delle note storiche qui nel Grande Mondo Legno Azzurro. Pensavo che l'arte della 'Fossa del Drago Nascosto' fosse andata perduta da tempo."


"Oh? Fossa del Drago Nascosto?" Gui Huazi osservò il burrone serpeggiante, e in effetti sembrava una fossa scavata per seppellire un drago.


"Esatto. Utilizzando una radice spirituale forte tramite un potente incantesimo sigillato nella 'Fossa del Drago Nascosto', viene protetta una zona spaziale. Il cosiddetto drago dovrebbe essere una radice spirituale. Non avrei mai creduto che la tenuta del Legno Azzurro avrebbe posseduto un oggetto così mistico.
Tuttavia, lo dissotterrerò, qualunque cosa stia proteggendo!"


Il Lord Divino Occhio Demoniaco mostrò uno sguardo beffardo mentre agitava una mano. Dietro di lui, una nuvola di nebbia sanguigna esplose e si trasformò in un gigantesco teschio color sangue.


"La Fossa del Drago Nascosto è potente, ma è passato troppo tempo. La formazione si è già indebolita. Oggi, userò il mio teschio di giada del sangue per divorare il vecchio drago!"


Mentre parlava, il Lord Divino Occhio Demoniaco fece un ampio gesto con la mano!


"Boom!”


Con un suono esplosivo, il teschio sanguigno si scagliò contro la 'Fossa del Drago Nascosto' come un meteorite. Vaste porzioni di terreno crollarono causando un’esplosione.


Uno scoppio del genere fece collassare il vuoto. Intere montagne in lontananza crollarono, mentre lava eruppe dalle fenditure nelle rocce, schizzando nel cielo per cinquanta chilometri!


"Oh? Questo mondo è troppo fragile. Grande Anziano, il tuo colpo ha quasi causato il collasso del mondo."


"Il Grande Mondo Legno Azzurro è effettivamente debole, ma non è qualcosa che possa essere distrutto così facilmente dalla mia forza. Sembra che la 'Fossa del Drago Nascosto' non stia solo proteggendo qualcosa, ma anche mantenendo il mondo in soggezione, impedendogli di collassare troppo presto. Se dovessi aprire la 'Fossa del Drago Nascosto', accelererei solo il collasso di questo mondo."


Il Daoista You Ming, accanto a Gui Huazi, chiese: "Allora, la apriremo comunque?"


“Naturalmente! Anche se accelererà il collasso di questo mondo, un vero collasso richiederebbe un certo periodo di tempo. Non ci influenzerà affatto. Questo mondo è destinato a crollare, quindi che senso ha stabilizzarlo artificialmente con una formazione? Tanto vale dargli una spinta."


Mentre parlava, il Demonic Eye Divine Lord produsse di nuovo il suo teschio di giada del sangue.


Boom! Boom! Boom! Boom!


L'antica 'Fossa del Drago Nascosto' aveva mantenuto in piedi un'antica rovina per decine di milioni di anni, ma anche se i membri più potenti di ogni generazione della tenuta del Legno Azzurro l’avrebbe rinforzata, non poteva resistere al divoramento del teschio di giada del sangue. Cominciò a collassare dalla fonte...


...


E in quel momento, a più di 5000 chilometri di distanza, Yi Yun stava ancora osservando lo spazio distorto accanto a Chu He. Aveva confermato che c'era un'altra ragazza lì in piedi.


L'aura della ragazza era molto speciale e, per qualche motivo, gli dava una sensazione familiare che lo lasciava perplesso. Poteva conoscerla?


Come poteva esserci qualcuno che conosceva in questo lontano Grande Mondo Legno Azzurro?


Yi Yun pensò immediatamente a Lin Xintong, ma purtroppo l'aura della ragazza era chiaramente diversa dalla sua.


Questo lo fece sospirare. Come avrebbe mai potuto trovare Lin Xintong nell'immensità dei dodici Cieli Empirei^


Dopo un momento di riflessione, Yi Yun guardò di nuovo il vuoto distorto. Anche se era sicuro che non fosse Lin Xintong, voleva sapere perché quella ragazza gli desse una sensazione così familiare.


Mentre Yi Yun ci rifletteva, il fango davanti alla ragazza vestita di verde si agitò improvvisamente. Un grande serpente blu emerse, facendo schizzare grandi quantità di fango nero in tutte le direzioni!


Il cuore di Yi Yun sobbalzò mentre estraeva la spada. Pensava che il serpente blu lo stesse attaccando, ma non si aspettava che anche la ragazza vestita di verde sarebbe andata nel panico.


"Piccolo Blu, cosa stai facendo!?"


La ragazza vestita di verde indietreggiò perché il fango che schizzava dappertutto stava per macchiare i suoi vestiti.


Il serpente blu si dimenò e ignorò completamente le esortazioni della sua padrona. Mostrava invece estrema paura e agitazione.


"Piccolo Blu! Potrebbe essere... Oh no!"


Accanto alla ragazza vestita di verde, lo spazio si distorse mentre una giovane dai capelli argento usciva dal vuoto!


