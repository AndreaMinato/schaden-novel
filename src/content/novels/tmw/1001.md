---
title: Capitolo 1001 - Fumi Apocalittici
pubDate: 2025-07-28T08:08:17.113Z
tags:
    - tmw
---


Capitolo regolare,
22 capitoli in coda totali (7 Gae+15 Marco),
0/1 sponsorizzazioni 1 euro a capitolo,
-Schadenfreude


Yi Yun fissò la ragazza dai capelli argento non appena apparve. Voleva sapere chi fosse.


Tuttavia, Yi Yun non la riconobbe affatto. Indossava un abito verde acqua, aveva una pelle liscia e chiara e lineamenti così perfetti da sembrare usciti da un dipinto. Ogni suo movimento era aggraziato, etereo, come un’esistenza ultraterrena. Era davvero una bellezza senza pari.


Eppure, l’espressione della ragazza argentea non sembrava calma, spezzando l’illusione che fosse una fata discesa dal nono cielo nel mondo mortale.


"Chu He, vieni qui!"


Proprio mentre la ragazza parlava...


“Boom!”


Con un’esplosione fragorosa, il terreno iniziò a tremare violentemente. Le montagne in lontananza cominciarono a crollare. Nella palude nera si sollevarono enormi ondate di fango nerastro, mentre lava eruttava nel cielo per poi ricadere giù, incendiando la melma.


Hu! Hu! Hu!


Colonne di miasma nero iniziarono a emergere dalla palude, diffondendosi ovunque.


"Fumi Apocalittici?! Questo fenomeno si verifica solo una volta ogni trecento anni... ed è passato solo un secolo!"


L’espressione della ragazza dai capelli argentei cambiò. Il Grande Mondo Legno Azzurro era sull’orlo della distruzione, e il pericolo era in agguato ovunque. Sebbene fosse una discendente della tenuta del Legno Azzurro, di fronte a un potere su scala apocalittica era impotente. Tutto ciò che poteva fare era cercare di evitare i pericoli.


Monitorando il tasso di distruzione del mondo e i vari disastri, i discendenti della tenuta del Legno Azzurro avevano catalogato i fenomeni in schemi prevedibili. Grazie a questi calcoli, la ragazza poteva muoversi con relativa sicurezza, ma c’erano sempre eccezioni... come la situazione presente.


"È la formazione... quegli estranei hanno distrutto la formazione protettiva della tenuta del Legno Azzurro.”


La ragazza emise un lungo sospiro. Con il declino della tenuta del Legno Azzurro e l’imminente distruzione del mondo, i suoi guardiani avevano eretto antiche formazioni protettive. Ma ora, di fronte a Lord Divini esterni, come potevano formazioni logorate da decine di milioni di anni resistere?


In tali circostanze, anche cercando di prevedere disastri, non c’era più alcun luogo sicuro nel Grande Mondo Legno Azzurro. Forse, solo l’albero divino nel nucleo sarebbe sopravvissuto alla fine del mondo…


La ragazza non sapeva dove sarebbe andata dopo la distruzione.


"Sorella maggiore, io..."


Chu He si sentiva in colpa ed era contrariata. Conosceva il terrore dei Fumi Apocalittici e non si aspettava che eruttassero proprio in quel momento. Se non fosse stata fuori a divertirsi, la ragazza dai capelli argentei non sarebbe venuta a cercarla. Anche con l’eruzione, si sarebbero potute rifugiare nel giardino dell’albero divino.


"Cerchiamo di andarcene. Chi poteva prevederlo?" Disse la ragazza scuotendo il capo.


In quel momento, Yi Yun fu avvolto dai Fumi Apocalittici nel cielo.


Era miasma...?!


Yi Yun ne fu allarmato. In pochi secondi, il cielo divenne una macchia indistinta. Non era miasma ordinario perché bloccava la percezione, impedendogli di penetrarlo.


Creò uno scudo di qi vitale per proteggersi, ma il suo cuore si gelò quando vide l’energia corrosa a vista d’occhio dal miasma tossico. Persino con le sue fondamenta, faticava a mantenere la barriera.


Esitò un attimo, poi lanciò una piccola spada nel miasma. L’arma fu avvolta e perse immediatamente ogni scintilla spirituale, opacizzandosi per la corrosione.


È davvero potente!


Yi Yun era sconcertato. Non capiva come i gas tossici della palude potessero essere così letali.


Se il suo qi vitale si fosse esaurito lì, le conseguenze sarebbero state inimmaginabili.


"Il miasma è più denso in alto. Scenderò a terra e cercherò di allontanarmi rapidamente."  


Pensando questo, atterrò.


Vide la ragazza dai capelli argentei non lontana, e anche lei lo notò. Erano separati da una decina di passi, ma le loro figure erano ormai ombre sfocate tra la foschia.


Anche la ragazza aveva evocato una barriera di qi vitale, con un’espressione grave.


"È miasma?" chiese Yi Yun.


Di solito, quando bestie elfiche o alberi morivano, i loro resti marcivano nel fango, generando gas tossici. Questo era il miasma.


Più potente era la creatura morta, più letale era il miasma. Non sarebbe stato strano se avesse ucciso un guerriero del Palazzo del Dao.


Ma il miasma era un’entità senza volontà. Bastava non inalarlo. Yi Yun non aveva mai sentito di miasma così potente da oscurare cielo e terra, persino il sole.


La ragazza esitò, poi rispose: "Non è miasma. Il miasma nasce dalla decomposizione di bestie o piante elifhce. Questa nebbia nera è ciò che chiamiamo Fumi Apocalittici. Sono i gas della decomposizione di un mondo morente. Non c’è paragone."


"Cosa? I gas di un mondo morente?!"


Yi Yun ne fu scosso. Era logico che piante e animali producessero gas decomponendosi, ma non si sarebbe mai immaginato che un intero mondo potesse fare lo stesso. Quanto dovevano essere letali i gas prodotti da un mondo gigantesco in putrefazione? Era inconcepibile, eppure spiegava questa oscurità totale.


"Quanto si estendono i Fumi Apocalittici?"


"Non lo so. Potrebbero coprire decine di migliaia o persino centinaia di migliaia di chilometri. Il Grande Mondo Legno Azzurro è già sull’orlo del collasso. Questi gas erano compressi nelle profondità del mondo e sono praticamente infiniti. Non so quanti ne siano fuoriusciti."


Mentre parlava, la ragazza lanciò a Yi Yun uno sguardo compassionevole. Sapeva che, se fosse rimasto, sarebbe morto.


Non importava che fosse un guerriero ad un passo dalla Manifestazione del Dao, perfino un esperto all’ottavo piano del Palazzo del Dao sarebbe stato ridotto ad un cumulo di ossa in quei Fumi Apocalittici, morendo in una landa desolata.


Questa era la forza del cielo e della terra. Non era un posto da cui si poteva scappare solo con il talento.


La ragazza lo trovava penoso. Dal suo tentativo di salvare Chu He, aveva capito che non era malvagio. Inoltre, era molto intelligente, nonostante il suo livello di coltivazione limitato, aveva smascherato Chu He. Era lodevole, ma sfortunatamente sarebbe morto.


La ragazza dai capelli color argento disse: "Seguici. Potresti resistere un po’ più a lungo."


Yi Yun esitò per un momento, ma alla fine si avvicinò.


I gas di un mondo in decomposizione gli avevano aperto gli occhi. Lord Pioggia Propizia lo aveva avvertito dei pericoli del Grande Mondo Legno Azzurro, ma Yi Yun aveva scelto di venire comunque. Non aveva voluto rinunciare a quell’opportunità.


Ma a quanto pareva, persino Lord Pioggia Propizia aveva sottovalutato la pericolosità di questo pianeta.


Chi poteva prevedere cosa sarebbe accaduto in un mondo sull’orlo della fine?


"Puoi dirmi chi sei?" Chiese Yi Yun alla ragazza.


Sembrava sapere troppo. Persino Pioggia Propizia forse ignorava l’esistenza dei gas di questo mondo morente.


