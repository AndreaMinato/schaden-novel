---
title: Capitolo 1002 - Venti Nero
pubDate: 2025-07-28T08:08:17.113Z
tags:
    - tmw
---


Capitolo sponsorizzato, ringraziamo Gae!
21 capitoli in coda totali (6 Gae+15 Marco),
0/1 sponsorizzazioni 1 euro a capitolo,
-Schadenfreude


La ragazza dai capelli color argento sapeva che la sua reazione ai Fumi Apocalittici aveva insospettito il giovane. Tuttavia, non era nemmeno sicura di poter sopravvivere, quindi non le importava più di tanto.


Ignorò la domanda di Yi Yun e disse invece: "I Fumi Apocalittici aumenteranno di intensità per le prossime quattro ore. Dopodiché, la loro ferocia potrebbe essere cento volte peggiore rispetto ad ora."


Queste parole fecero rabbrividire Yi Yun. Cento volte peggiore? Se diceva il vero, resistere sarebbe stato impossibile.


"Sta per soffiare il vento." L’espressione della ragazza si fece cupa. I Fumi Apocalittici avrebbero scatenato raffiche nere e dalla loro intensità si poteva intuire la potenza dell’ondata stessa.


Appena finì di parlare, sentirono il vento ululare…


Assomigliava ai gemiti di fantasmi e lupi!


I fumi densi si intrecciarono mentre cominciavano a vorticare, formando turbini neri come l’inchiostro. Erano mille, se non diecimila volte più terrificanti delle raffiche che Yi Yun aveva visto nella valle del Vento Nero della montagna Nuvola Azzurra!


Il vento nero ululava e iniziò a lanciare una scarica di attacchi contro la barriera di qi vitale di Yi Yun. I turbini si condensarono in draghi neri che ringhiavano e mordevano la protezione.


"Dovremmo restare vicini!"


La ragazza argentea afferrò la mano di Chu He e prese l’iniziativa di avvicinarsi a Yi Yun. Nel frattempo, il serpente blu e il rampicante Sangue Nero furono riposti nella borsa per bestie spirituali.


I tre si radunarono insieme, mentre Yi Yun e la ragazza argentea univano le loro barriere protettive.


Yi Yun fu lievemente sorpreso nel notare la potenza della ragazza. Era solo all’inizio della Manifestazione del Dao, appena un livello sopra di lui, eppure la sua vera essenza era straordinariamente abbondante!


Il qi vitale della ragazza sembrava essere caratterizzata in parte da una rigenerazione perpetua. Non importava quanto il vento nero lo consumasse, riusciva a resistere.


‘Impressionante... sono le leggi della vita e della morte?’ Pensò Yi Yun.


Era raro che rimanesse colpito da qualcuno di livello simile al suo, ma la comprensione delle leggi universali da parte della ragazza avevano ampliato i suoi orizzonti.


‘Il mondo è vasto. C’è sempre qualcuno di più formidabile. Ho ancora molta strada da fare.’ Yi Yun rifletté. Naturalmente questo a patto di sopravvivere a quel giorno.


"Wu wu wu..."


I venti apocalittici diventavano sempre più terrificanti, ma la ragazza dai capelli argentei presto divenne il supporto principale della barriera di qi vitale. La sua energia inesauribile resisteva perfettamente alla furia dei venti.


Anche così però, Yi Yun si sentiva come una piccola barca in una tempesta, sul punto di capovolgersi da un momento all’altro.


‘Questo è il potere della distruzione di un mondo. Nemmeno Lord Pioggia Propizia o gli altri Lord Divini e Supremi delle varie fazioni, probabilmente si aspettavano che il Grande Mondo Legno Azzurro fosse così terrificante…’


Yi Yun immaginò che l’eruzione dei Fumi Apocalittici avrebbe causato la morte di innumerevoli guerrieri della Manifestazione del Dao e del Palazzo del Dao. Molti erano venuti per approfittare del caos, uccidere e saccheggiare. Giovani geni di grandi sette volevano tentare la fortuna, ma ora avrebbero pagato con il sangue. Le perdite sarebbero state tragiche, ben oltre le aspettative.


L’ambiente intorno a loro era completamente annebbiato ed era difficile distinguere dove si stessero dirigendo. La percezione era inutile in quei fumi, e mentre Yi Yun seguiva la ragazza, tutto gli sembrava identico. Non capiva come facesse a orientarsi.


"Conosci la strada?" Chiese Yi Yun.


Lei scosse la testa. "No, è solo una sensazione. Speriamo di non aver sbagliato percorso."


"Una sensazione?" Yi Yun rimase senza parole. Già sopravvivere era un problema, ma se la direzione era sbagliata e giravano in tondo, sarebbero stati spacciati.


Yi Yun provò ad attivare la visuale d’energia del Cristallo Viola, che non era limitata dalla percezione e poteva vedere lontano.


Però ebbe un tuffo al cuore quando si rese conto che, nella visuale d’energia, il mondo attorno a loro era ancora una macchia grigia e indistinta.


I Fumi Apocalittici non erano energia, ma i gas di un mondo in decomposizione. Qualcosa capace di distruggere un intero pianeta, figurarsi una creatura vivente.


La visuale d’energia non riusciva a individuare la loro posizione. Se si fossero affidati solo all’istinto, potevano davvero sopravvivere?


Yi Yun non si fece illusioni. Il suo qi vitale si stava esaurendo rapidamente, e se la situazione fosse continuata così, avrebbero fatto una brutta fine.


"I Fumi Apocalittici sono una derivazione delle leggi della distruzione. Se riuscissi a comprenderle meglio, potrei trovare una via di scampo..." Mormorò tra sé.


Le sue leggi della distruzione erano ancora imperfette. Se avesse avuto anche le leggi del caos a bilanciarle, non sarebbe stato in una situazione così disperata.


I fumi erano infiniti, i venti neri ululavano come uno tsunami enorme coperto di nebbia. Il posto dove si trovavano i tre sembrava un punto abbandonato dall’universo.Erano soli e senza aiuto.


Col passare del tempo, la maggior parte del peso di resistere ai Fumi Apocalittici ricadde quasi tutto sulle spalle della ragazza argentea.


Essendo alla Manifestazione del Dao, con frutti del Dao già condensati e un qi vitale inesauribile, gestiva il consumo di energia molto meglio di Yi Yun.


"Sorella... moriremo?" Chu He sussurrò.


La sua forza era irrisoria rispetto a Yi Yun e il suo contributo alla barriera era minimo. "Sorella, lasciami qui. Se fossi da sola, consumeresti meno qi vitale. Avresti più possibilità di sopravvivere."


Nei Fumi Apocalittici, più persone si proteggevano, maggiore era il consumo di qi vitale.


"Non dire sciocchezze." La ragazza argentea, con la fronte imperlata di sudore, strinse la mano della sorella con forza.


La violenza dei Fumi Apocalittici aveva superato ogni sua aspettativa. In meno di un’ora, era già allo stremo. Resistere sembrava quasi impossibile.


Chu He era preoccupata, ma impotente. La sorella non doveva proteggere solo lei, ma anche Yi Yun, che si rese conto di essere un ulteriore peso.


In realtà, Yi Yun stava concentrando parte delle sue energie per comprendere le leggi della distruzione, quindi il suo contributo alla barriera era minore.


Ma non avrebbe potuto comprendere le leggi universali in uno o due giorni. Come avrebbe potuto fare progressi significativi in meno di un’ora?


Yi Yun prese una decisione e disse alla ragazza: "Se vuoi sopravvivere ai Fumi Apocalittici, portarmi con te riduce le tue possibilità."


La ragazza tacque un momento, poi rispose: "Affrontare insieme il pericolo e la morte è una forma di destino. Se ci abbandonassimo a vicenda per un barlume di speranza, non sarebbe ancora più tragico finire ridotti a ossa?"


"Hai ragione." Yi Yun sorrise. "Io sono Yi Yun."


"Yi Yun?" La ragazza ripeté il nome, poi sussurrò: "Io sono Yue Yingsha."


"Yue Yingsha..." Yi Yun annuì. "Ho un artefatto magico che potrebbe darci un po’ di respiro. Ma la mia forza è limitata, e non posso controllarlo appieno. Quando lo attiverò, saremo trascinati dal vento e non so dove finiremo..."


