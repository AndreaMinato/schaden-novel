---
title: Capitolo 1005 - Uccidilo
pubDate: 2025-07-30T15:16:01.734Z
tags:
    - tmw
---


Capitolo sponsorizzato, ringraziamo Gae!
18 capitoli in coda totali (3 Gae+15 Marco),
0/1 sponsorizzazioni 1 euro a capitolo,
-Schadenfreude


“Seguitemi!” Disse You Feihua ai suoi due compagni. Il suo sguardo si accese come un lupo che stava guardando un pezzo di carne. Il Grande Mondo Legno Azzurro era enorme, così non aveva idea di quando avrebbe incontrato Yi Yun, e ora aveva avuto la grande fortuna di trovarlo.


Sapeva che Yi Yun possedeva un tesoro prezioso e che probabilmente era al livello di un Lord Divino. Un tesoro del genere era sprecato nelle sue mani. Se lo avesse ottenuto, la sua forza sarebbe aumentata drasticamente. Avrebbe perfino potuto usarlo per entrare nella regione centrale del Grande Mondo Legno Azzurro.


Mentre volava verso Yi Yun, You Feihua aveva riposto la barca spirituale. I suoi compagni, invece, non erano ancora riusciti a reagire. Non sapevano che Yi Yun possedesse un tesoro così prezioso e non capivano perché il loro fratello maggiore fosse così entusiasta.


In quel momento, Yue Yingsha e Yi Yun li avevano già avvistati dalla torre dell’Avvento Divino.


"Chi sono quelle persone?" Yue Yingsha rivelò uno sguardo guardingo. Si era accorta che quegli estranei avevano intenzioni malvagie, specialmente l’uomo effeminato vestito di rosso.


"Uno dei miei nemici." Disse Yi Yun. Non si aspettava di incontrare You Feihua anche qui. Dopo aver sperimentato i Fumi Apocalittici, You Feihua era in uno stato miserabile. L’abito incantato che indossava era così lacero da farlo assomigliare ad un mendicante. La sua espressione eccitata lo rendeva ancora più ridicolo.


"Yi Yun, esci fuori a morire. Se mi consegni tutte le tue ricchezze senza fare storie, ti concederò una morte rapida e indolore!"


La formazione della torre dell’Avvento Divino aveva esaurito la sua energia e non poteva più offrire alcuna protezione efficace.


You Feihua non lo riteneva una minaccia. In termini di livello di coltivazione, Yi Yun era ad un passo dalla Manifestazione del Dao, di due stadi inferiore a lui. Sapeva che Yi Yun era dotato, tanto da essere stato accettato come discepolo personale dal Lord Pioggia Propizia. Tuttavia, nessun talento poteva colmare il divario di due interi stadi.
Al massimo, Yi Yun avrebbe potuto sconfiggere un guerriero al picco della Manifestazione del Dao. Ma lui era un esperto del Palazzo del Dao di alto livello, così sarebbe stato facile per lui uccidere Yi Yun.


"Yi Yun, vieni fuori a morire!" Anche i due compagni al fianco di You Feihua si unirono alle grida.


Anche loro erano in condizioni terribili, ma non se ne preoccupavano. Essere sopravvissuti a quei strani Fumi Apocalittici era già un’impresa notevole, così come potevano non essere esausti?


"You Feihua, anni fa hai tentato di uccidermi. Anche se non fossi venuto a cercarmi, avrei sistemato i conti con te."


Mentre parlava, Yi Yun era già uscito dalla torre dell’Avvento Divino. Yue Yingsha lo seguì da vicino, mentre Chu He era rimasta all’interno, per insistenza di Yue Yingsha.


"Sistemare i conti con me? Hai il coraggio di fare una dichiarazione così coraggiosa quando sei solo ad un passo dalla Manifestazione del Dao, non hai paura che ti taglino la lingua…" Mentre You Feihua era a metà del suo discorso sarcastico, le parole gli si bloccarono in gola. Poteva chiaramente percepire che le fluttuazioni di qi vitale di Yi Yun erano intense, come se non fosse affatto esausto.


Cosa…


You Feihua era sconcertato. Aveva visto chiaramente Yi Yun uscire dalle profondità della nebbia grigia. Come poteva non aver speso nemmeno un briciolo di qi vitale in una situazione del genere?


Era stata quella pagoda a proteggerlo?


"Quel maledetto!" You Feihua serrò i denti. Gli tornò in mente come Yi Yun fosse sopravvissuto a un colpo di un Supremo. Aveva inizialmente pensato che fosse un talismano particolare o un’armatura incantata, ma a quanto pareva era la pagoda che gli aveva permesso di salvarsi.


Che tipo di pagoda era? Quanto era potente la sua difesa?


You Feihua conosceva bene il valore di un tesoro di tipo dimora. Erano oggetti che persino suo padre, il Daoista You Ming, non possedeva, figuriamoci lui!


"Yi Yun, sei davvero così stupido da portare con te un tale tesoro. Mostrarlo così sfacciatamente e usarlo per nascondere una donna, come pensi di tenerlo con il tuo livello di coltivazione? Ridicolo!"


Un lampo freddo attraversò gli occhi di You Feihua. Non solo pensava di uccidere Yi Yun per prendersi la torre dell’Avvento Divino, ma stava anche valutando se eliminare i suoi due compagni una volta conclusa la faccenda.


Yi Yun fissò You Feihua con uno sguardo gelido. Era la prima volta che affrontava un guerriero del Palazzo del Dao di alto livello.


Yi Yun non sarebbe mai stato in grado di competere con un guerriero al Palazzo del Dao di alto livello al massimo delle sue forze. In termini di età, You Feihua aveva circa ottocento anni, dieci volte più vecchio di Yi Yun! Nessun talento poteva colmare un divario di coltivazione così ampio.


L’aura di Yi Yun aumentò gradualmente mentre attaccava all’improvviso!


Non aspettò che You Feihua facesse la prima mossa, ma scattò in avanti come una freccia. Brandendo una spada, la puntò dritto verso il volto di You Feihua.


Yi Yun era perfettamente consapevole che You Feihua, in quel momento, era in uno stato di estrema debolezza. Ovviamente non gli avrebbe concesso il tempo di riprendersi.


"Ah!"


Un Corvo Dorato, levandosi al cielo. L’attacco di Yi Yun fu così veloce che il nemico non reagì in tempo. You Feihua non si aspettava che Yi Yun, invece di fuggire, avesse deciso di colpirlo per primo!


"Vuoi morire!" ruggì You Feihua, unendo le mani. Un guqin apparì davanti a lui.


Pizzicò violentemente le corde, e mentre vibravano, onde sonore esplosero come lamenti di fantasmi e ululati di lupi, dirette verso il fascio di spada di Yi Yun.


Nonostante l’aura di You Feihua fosse notevolmente indebolita, il suo livello di coltivazione era ancora impressionante. Non era facile da battere. You Feihua era assolutamente sicuro di poter uccidere Yi Yun senza dover sacrificare il suo sangue vitale.


"Peng!"


Il fascio di spada si frantumò mentre l’onda sonora esplodeva. Tuttavia, Yi Yun non si ritirò. Invece, radunò slancio e si precipitò di nuovo verso You Feihua. Gettò la lama che aveva in mano e, con un movimento rapido, estrasse la spada spezzata di Puro Yang.


Il primo colpo era stato solo un diversivo. Il secondo era il vero colpo mortale!


"Spada del Tempo del Declino!"


Scagliò un raggio di spada che scorreva come i fiumi del tempo. Il colpo non aveva forza distruttiva, ma il potere del tempo che lo accompagnava si riversò direttamente nel corpo di You Feihua.


Oh?


In quell’istante, You Feihua sentì una forza proveniente dal potere del tempo. Gli stava divorando la forza vitale, e l’attacco di Yi Yun gli stava rubando la vitalità!


"Vuoi morire!"


You Feihua si infuriò mentre radunava tutta la sua energia. Il guqin emise un suono tagliente, producendo onde d’urto che si trasfomrarono in volti spettrali neri. Le facce spaventose aprirono le bocche, pronte a mordere Yi Yun con i loro denti affilati!


Suono dell’Annientamento Divino!


Il colpo precedente di Yi Yun aveva ferito il nemico. Aveva spinto la sua forza offensiva al limite, lasciandogli poca energia per difendersi. Sarebbe stato molto difficile per lui respingere il Suono dell’Annientamento Divino di You Feihua!


E proprio quando i volti spettrali stavano per fare a pezzi Yi Yun, un nastro verde volò verso di loro. Si espanse come un oceano verde, avvolgendo le facce nere.


"Boom!"


Con un’esplosione fragorosa, i volti spettrali esplosero. Yue Yingsha impallidì e indietreggiò di qualche passo, fermandosi accanto a Yi Yun. Era stata lei a bloccare l’attacco per Yi Yun.


"Uccidilo!" Gridò Yue Yingsha. Non avrebbe mai permesso a quell’uomo effeminato vestito di rosso di lasciare quel posto vivo!

