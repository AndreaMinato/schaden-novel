---
title: Capitolo 1019 - Spudorati
pubDate: 2025-08-18T07:05:19.204Z
tags:
    - tmw
---


Capitolo regolare,
13 capitoli in coda totali (8 Marco+5 Alessandro),
0/1 sponsorizzazioni 1 euro a capitolo,
-Schadenfreude


"Quel ragazzino ha scelto un percorso diverso e sta procedendo da solo. Vuole proprio morire, aspettiamo che vaporizzi!"


Molti separatisti della tenuta del Legno Azzurro avevano visto Yi Yun addentrarsi nel Deserto di Sangue. Poco prima, Yi Yun si era nascosto dietro di loro, guardandoli mentre si coprivano di ridicolo. La situazione li aveva già profondamente irritati, e ora finalmente toccava a Yi Yun attraversare la terra della morte.


"Un solo passo sbagliato su mille nel Deserto di Sangue porta a una fine irreparabile. Quelle poche capacità che ha non sono altro che un invito alla morte." Disse l’anziano vestito di viola.


Gli errori erano difficili da evitare quando si cercava di interpretare le forze della natura; quindi ll'anziano si rifiutava di credere che Yi Yun avesse compreso i misteri del Deserto di Sangue. Nemmeno nove vite sarebbero bastate per attraversarlo da soli.


Dopo alcuni passi, Yi Yun si voltò e disse a Yue Yingsha: "Yue Yingsha, perché non mi segui?"


"Io..." Yue Yingsha si sentiva in colpa. Come poteva lasciare che Yi Yun esplorasse il percorso davanti mentre lei lo seguiva al sicuro?


"Tranquilla. Il Deserto di Sangue può sembrare infinito, ma in realtà non è così vasto. Non ci vorrà molto per attraversarlo."


Mentre parlava, Yi Yun si voltò e proseguì.


Non ci vorrà molto?


Il modo in cui lo diceva sembrava fin troppo rilassato.


Yi Yun camminava alla velocità di un comune mortale, in netto contrasto con gli altri discepoli della tenuta del Legno Azzurro, che avanzavano lentamente come tartarughe per paura di calpestare una zona proibita.


Sotto gli sguardi attenti di molti, Yi Yun fece dieci passi, poi venti, senza incontrare alcun pericolo, come se stesse camminando in un deserto qualunque.


Com’’era possibile… Aveva davvero trovato un percorso sicuro?


I separatisti della tenuta del Legno Azzurro lo trovavano incredibile.


"Forse è solo fortuna.” Insistette un giovane, ancora indignato. Spostò istintivamente lo sguardo verso l’anziano vestito di viola.


Tuttavia, notò che il vecchio stava mostrando un’espressione scontenta. L’anziano sapeva bene che ciò che Yi Yun stava dimostrando non poteva essere spiegato con la semplice fortuna. Lui stesso aveva usato ogni tipo di divinazione, ma aveva commesso due errori in poco più di trenta passi.
Ora, Yi Yun ne aveva già fatti più di venti senza problemi. In aggiunta alle sue previsioni accurate di prima, tutto portava a una sola conclusione: Yi Yun aveva compreso le forze naturali del Deserto di Sangue.


Come aveva fatto?


In un batter d’occhio, Yi Yun aveva già fatto più di quaranta passi, superando la distanza percorsa dalla tenuta del Legno Azzurro. Anche se i due gruppi avevano scelto vie diverse, la direzione era la stessa. Ora, Yi Yun si trovava davanti a loro.


A quel punto, anche i più scettici tra i separatisti non poterono più dire una parola. I fatti erano evidenti. Il percorso sicuro che avevano tracciato con arti daoiste, sacrificando vite umane, era inferiore a quello che Yi Yun aveva trovato con apparente facilità.


"Anziano Dagu, questo..."


"Non sono cieco, lo vedo!" Disse l’anziano con voce cupa. Aver visto Yi Yun superarlo con tale semplicità era un duro colpo per lui.


"Anziano Dagu, dovremmo cambiare percorso e seguire Yi Yun?"


Sette Piume fece questa proposta. La loro posizione distava solo una trentina di passi da quella di Yi Yun. Se avessero attraversato quella distanza e lo avessero seguito, non avrebbero potuto attraversare il Deserto di Sangue in sicurezza?


"Beh... d’accordo..." Annuì l’anziano, esitante. Anche se era un atto da vigliacchi, era senza dubbio il metodo più sicuro ed efficace.


"Aspettate! Portateci con voi! Possiamo risparmiare qualche uomo per esplorare il percorso. Portateci con voi!"


Una voce improvvisa giunse da una breve distanza. Era il marchese Wu Yun della setta della Pioggia Immortale.


Quei pochi discepoli della setta si sentivano disperati dopo aver visto i loro compagni morire. Nel Deserto di Sangue, non osavano nemmeno muoversi. Ora, potevano solo affidarsi alla tenuta del Legno Azzurro per lasciare quella terra maledetta.


Se avessero saputo che la Porta per i 33 Cieli nascondeva tali pericoli, non ci sarebbero entrati nemmeno sotto minaccia. La spedizione nel Grande Mondo del Legno Azzurro si era rivelata un disastro.


"Portateli con voi e usateli come esploratori." Disse Sette Piume. L’anziano annuì e aggiunse: "Venite pure da soli. Riuscire a superare questa distanza dipenderà dal vostro karma. Se non ci riuscirete, allora era destino che periste qui!"


…


"Yi Yun, quelle persone intendono seguirci.” Disse Yue Yingsha, frustrata, osservando la scena dietro di loro.


In quel momento, Yi Yun li precedeva già di più di cinquanta passi. I separatisti della tenuta del Legno Azzurro, insieme ai discepoli della setta della Pioggia Immortale, avevano pagato un prezzo significativo per raggiungere il percorso tracciato da Yi Yun.


"Non avete proprio vergogna? Sette Piume, sei stato tu a costringere Yi Yun a esplorare la strada. Yi Yun si è rifiutato e tu gli hai impedito di seguirvi. Ma ora che Yi Yun ha trovato un percorso sicuro, lo seguite senza pudore. La vostra spudoratezza non ha limiti!" Gridò Yue Yingsha.


Sette Piume ridacchiò, sprezzante: "Sorella minore Yingsha, sei troppo ingenua. Il percorso marziale è fatto di schemi spietati. A cosa serve la vergogna? Forse aumenta il tuo livello di coltivazione?"


"Inoltre, come fai a dire che vi stiamo seguendo deliberatamente? È solo un caso che l’Anziano Dagu abbia divinato un percorso che in alcuni tratti coincide con il vostro. Tu ci disprezzi perché vi seguiamo, ma perché noi non possiamo disprezzarvi voi per bloccarci il cammino?"


Più parlava, più Sette Piume si sentiva soddisfatto. Non temeva che Yi Yun cambiasse percorso. Ovunque Yi Yun fosse andato, loro avrebbero seguito ogni suo passo. Ogni loro movimento sarebbe stato identico al suo. Si rifiutava di credere che ci sarebbero stati pericoli.


"Quella persona è troppo spudorata!"


Yue Yingsha non si sarebbe mai immaginata che potesse esistere qualcuno di così sfacciato. Avrebbe anche potuto ignorare il fatto che stessero seguendo Yi Yun, ma non si aspettava che Sette Piume potesse dire qualcosa di così vergognoso.


Yi Yun disse: "Che senso ha discutere con una persona del genere? Lasciali fare."


Sette Piume sorrise con disprezzo vedendo che Yi Yun tratteneva la rabbia. Questa era la repressione assoluta che la forza garantiva. Loro potevano impedire a Yi Yun di seguirli perché erano più forti, perché potevano distruggerlo se li avesse seguiti.


Ma Yi Yun, cosa poteva fare? Non gli restava che ingoiare l’orgoglio e fingere di non vedere.


"Fratello minore Sette Piume, mi chiedo quale tecnica mistica conosca Yi Yun. È sorprendente che il Deserto di Sangue non lo influisca affatto. La Porta per i 33 Cieli è piena di pericoli, quindi potrebbe ancora esserci utile nelle prossime aree." Disse un uomo con un grosso neo. I suoi occhi brillarono mentre osservava Yi Yun, come se stesse tramando qualcosa per sfruttarlo completamente.


Sette Piume annuì: "So a cosa ti riferisci. Anche se Yi Yun è un po’ inortodosso, la sua forza è anche la sua debolezza. Basterà usare questo a nostro vantaggio, e sarà costretto a servirci."


"È un sollievo che tu lo capisca, fratello minore Sette Piume." Disse l’uomo con il neo, annuendo. Improvvisamente, i muscoli del suo viso si irrigidirono. La sua espressione si bloccò mentre si fermava di colpo.


"Oh? Fratello maggiore, cosa c’è che non va?" Sette Piume fu sorpreso. Si fermò e guardò l’uomo dietro di lui. Anche se i discepoli della tenuta del Legno Azzurro stavano seguendo Yi Yun, Sette Piume non aveva abbassato la guardia.


L’uomo con il neo non rispose. Rimase immobile per circa dieci secondi.


Se fossero stati all’inizio del Deserto di Sangue, Sette Piume si sarebbe immediatamente allontanato vedendo una cosa del genere. Ma la situazione era diversa dai coltivatori che erano stati vaporizzati. Quelle persone si erano sciolte all’istante, così era impossibile che resistessero così a lungo.


Mentre Sette Piume esitava, rilasciò la sua percezione per investigare e rimase sbalordito da ciò che vide.


Innumerevoli cristalli di ghiaccio stavano emergendo dal corpo dell’uomo. I cristalli squarciavano la sua pelle, ma non usciva una sola goccia di sangue, perché era tutto congelato. Presto, coprirono ogni centimetro del suo corpo, come fiori di pesco che sbocciavano.


L’uomo non se ne era accorto. In effetti ormai era privo di vita nonostante fosse ancora in piedi. In pochi secondi, il suo corpo fu completamente ricoperto di ghiaccio, trasformandosi in una statua!


Sul suo volto era rimasta ancora un’espressione di sorpresa e confusione. Attraverso la distorsione del ghiaccio, quel viso metteva i brividi.


Cosa?!


Sette Piume era appena stato accanto a quell’uomo. Sudore freddo gli bagnò la schiena. Cosa stava succedendo?!





