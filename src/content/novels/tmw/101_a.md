---
title: Capitolo 101 - Aura Viola dall’Est (prima parte)
pubDate: 2024-05-26T20:03:18.033Z
tags:
    - tmw
---




Molti mesi fa, prima che Yi Yun avanzasse allo stadio di Raccoglitore di Qi, aveva letto le note lasciate da Lin Xintong. Tra di esse, c’erano descrizioni di questa sensazione misteriosa ma finora non era riuscito a comprenderla appieno. Dopo aver padroneggiato completamente il pugno costola di drago osso di tigre, sarebbero apparsi un drago e una tigre nella mente, la “Tigre feroce discende dalla montagna” e il “Drago che vola fino al nono cielo”!


Vedendo la battaglia, si provava l’impulso di imitare le loro mosse; ogni posizione corrispondeva alle loro tecniche. A quel punto, ogni aspetto del pugno costola di drago osso di tigre sarebbe penetrato fino al midollo.


Dopodiché un guerriero si sarebbe potuto dimenticare ogni mossa, ma se avesse combattuto, sarebbe riuscito a fondere perfettamente il pugno costola di drago osso di tigre in ogni suo movimento.


Questo equivaleva ad aver assimilato completamente la tecnica.


Anche se il pugno costola di drago osso di tigre era ottimo, era solo una tecnica elementare per gli stadi del Sangue Mortale e del Sangue Viola, se un praticante di arti marziali fosse stato limitato da questi movimenti, il suo futuro sarebbe stato limitato e tragico.


Dopotutto il limite del pugno costola di drago osso di tigre era al picco del Sangue Viola!


Ma se si poteva integrare l’essenza della tecnica nel proprio sistema di arti marziali, allora il discorso sarebbe cambiato completamente!


Tutto questo era descritto nelle note di Lin Xintong. Era anche il vero significato dietro gli insegnamenti lasciati dal creatore del pugno costola di drago osso di tigre!


Non valeva solo per il pugno costola di drago osso di tigre, in questo mondo ogni tecnica di coltivazione aveva i suoi limiti, perfino la Sacra Tecnica di Tai Ah che era di livello superiore.


Per migliorare, bisognava cambiare tecniche di coltivazione.


I guerrieri dovevano cambiarle costantemente; chi aveva una percettività limitata avrebbe perso tempo con tecniche di coltivazione di basso livello.


Chi era più talentuoso,avrebbe potuto digerire le tecniche passate e le avrebbe incorporate nelle sue arti marziali. Prima o poi avrebbe potuto prendere la sua strada.


Le tecniche di coltivazione potevano avere dei limiti, ma la via delle arti marziali no!


Questa era anche la fonte della sensazione misteriosa che provava Yi Yun. Ora era riuscito a toccare questo stadio.


Ogni mossa e posizione del ragazzo divennero più armoniose, come se si fossero fuse all’ambiente circostante!


Vedendo questo, Zhang Tan si sorprese ancora di più e lentamente divenne solenne.


Che fosse… dimenticarsi delle mosse e assumere uno stato privo di forma!


Questo ragazzino era riuscito a sfiorare questo stadio all’età di dodici anni!


Era uno stadio che chiunque volesse lasciare un segno nel campo delle arti marziali doveva comprendere!


Yi Yun continuò per circa quindici minuti. Era entrato in uno stato di trance ed era completamente immerso nel suo mondo.

Ma il pubblico attorno era stanco di aspettare.


Bisognava sapere che prima di Yi Yun, era stato Lian Chengyu a metterci più tempo e ci aveva impiegato solo pochi minuti. Ma Yi Yun ci stava mettendo cinque volte tanto rispetto a lui!


Se Yi Yun avesse sollevato una tempesta di vigore e avesse rotto rocce e tagliato alberi ad ogni colpo, avrebbero potuto tollerarlo perché sarebbe stato uno spettacolo.

Ma Yi Yun stava solo eseguendo delle mosse dall’aspetto ordinario. Erano stanchi di guardare.


“Potrà farcela questo ragazzino?”

“Abbiamo davvero bisogno di vedere questa dimostrazione da smidollati? Posso fare meglio io!”


La gente del clan tribale Tao brontolò in privato, ma nessuno osò esprimerlo. Zhang Tan era l’esaminatore e, se non fosse intervenuto, la folla non avrebbe osato dire una parola. Potevano solo discutere tra di loro ed esprimere la loro scontentezza.


In realtà, figuriamoci il pubblico comune, nemmeno Lian Chengyu e Tao Yunxiao non capirono il significato dietro il pugno costola di drago osso di tigre di Yi Yun.


Questo perché la versione che praticavano era difettosa e impossibile da armonizzare.


Il pugno costola di drago osso di tigre era una tecnica di massimo livello che allenava il corpo ed era un tesoro nazionale del Regno Divino Tai Ah, non era facile poterla coltivare perfettamente.


Non solo c’era bisogno di un maestro, l’allievo avrebbe dovuto avere una certa percettività.


Ma Tao Yunxiao e Lian Chengyu erano carenti su entrambi i fronti.

“I suoi movimenti possono sembrare belli, ma i suoi pugni mancano di energia. È solo una dimostrazione, irrilevante.” Tao Yunxiao sbadigliò. Aveva visto abbastanza. Stava solo aspettando che Yi Yun finisse l’ultima serie di mosse per poi scendere dal palco di giada bianca e colpire la pietra di ferro nera. Allora avrebbe potuto vedere quanto era forte.


Lian Chengyu la pensava allo stesso modo. Voleva sapere anche lui quanto fosse potente Yi Yun.


Anche se Yi Yun aveva trionfato prima, Lian Chengyu non lo aveva mai visto rivelare la sua vera forza. Quando Zhang Yuxian aveva scelto Yi Yun, era stato per via del suo talento nelle arti marziali; menomare Zhao Tiezhu non significava nulla visto che il tirapiedi era troppo debole; mentre brillare durante i preliminari della selezione non aveva dimostrato la sua forza, ma solo il suo spirito.


Lian Chengyu voleva strappare via la facciata di Yi Yun e vedere quanto era davvero forte. Ma la dimostrazione del ragazzino sembrava lunga e schifosa come le bende che legavano i piedi di una vecchia.


Quando finisce?


Passarono altri quindici minuti. Tao Yunxiao ormai era stufo di attendere.


Iniziò a convincersi che Yi Yun fosse davvero debole.


Anche Lian Chengyu la pensò allo stesso modo. Altrimenti Yi Yun avrebbe lanciato un po’ di pugni per distruggere pietre di ferro nero.


’Questo piccolo schiavo ha ingannato il pubblico in modo disonesto. Se fosse stato davvero capace, l’avrebbe rivelato prima. Per quanto riguarda Zhang Tan, dev’essersi reso conto di aver fatto un errore ai preliminari. Non può rimediare alla situazione, così non vuole che il piccolo schiavo finisca la sua dimostrazione.’


Mentre Lian Chengyu stava pensando questo, all’improvviso rimase sbalordito perché vide una foschia viola apparire sopra Yi Yun.


L’aura viola si disperdeva tra la luce, come una cascata di bagliori che formavano un arcobaleno. Stava creando uno spettacolo sempre più bello. Cosa significava?


“Fiuu!”


Partendo dal corpo di Yi Yun, pura essenza volò verso l’alto, raggiungendo le nuvole!


Questa essenza viola formò una nuvola stupenda come satin.


Una scena del genere sbalordì molte persone. In effetti la gente non capì se avesse qualche rapporto con la dimostrazione di Yi Yun.

Come potevano i suoi pugni creare foschia viola?


Il pubblico si ricompose e notò che i pugni di Yi Yun stavano brillando lievemente!


Vasta quantità di energia si avvicinava a Yi Yun da ogni direzione; in quel momento il ragazzino era quasi alle porte dello stadio del Sangue Viola!


“Oh? Questa è… Aura Viola dall’Est?” Zhang Tan rimase scioccato. Quando una persona si concentrava sulle sue arti marziali ed eliminava ogni distrazione, sarebbe entrata in uno stato di nessuna legge, forma, vuoto, ego. In questo stato, poteva emergere la sua essenza.


Questa essenza si poteva mischiare con il qi vitale del mondo circostante, condensando una corrente che si sarebbe levata al cielo.

Questo era l’Aura Viola dall’Est!


L’aura viola, conosciuta come l’aura di un figlio del cielo, era incredibilmente preziosa!


L’Aura Viola dall’Est non aveva nulla a che fare con la coltivazione di una persona. Era solo uno stato! Era uno stato che molti praticanti di arti marziali avrebbero desiderato ottenere, ma non poteva essere cercato deliberatamente, come un’epifania!


Ma molti maestri e signori non sarebbero mai entrati nello stato di Aura Viola dall’Est per tutta la loro vita.


“Aura Viola dall’Est?” Sull’aeronave, il vecchio Su si strinse la barba e non si rese conto di essersi strappato un po’ di peli perché non sentiva nemmeno dolore.


Non lontano da lui c’era Lin Xintong che sembrava incantata da questa scena. Uno strano bagliore apparì nel suo sguardo.


In quel momento le ossa di Yi Yun iniziarono ad emettere un lieve suono!


Questo rumore all’inizio era basso, ma lentamente divenne più fragoroso.


Ossa come Fulmini, Tendini come Balestre!


“Buzz!!”


Il suono divenne sempre più intenso. Allo stesso tempo la luce emessa da Yi Yun si intensificò, come se un piccolo sole fosse cresciuto nel suo corpo.


In quel momento l’essenza di Yi Yun si era condensata, stava comprendendo come le tecniche marziali potevano avere dei limiti, ma le arti marziali no, le immagini del drago e della tigre nella sua mente divennero più vivide.


Alla fine, quando accumulò al massimo la sua energia, Yi Yun eseguì l’ultima posizione del pugno costola di drago osso di tigre anche se era la diciottesima volta che aveva dimostrato l’intera tecnica!


Scagliò l’ultimo pugno.

“Boom!”


L’energia in lui ruggì. Il suo corpo aveva compresso una grande quantità di energia al suo interno e, mentre la rilasciava, anche i suoni delle ossa e dei muscoli si unirono.


Peng! Peng! Peng! Peng!


Sulla piattaforma, le decine di tazze da tè accanto agli Anziani del clan tribale Tao e tre teiere si ruppero! Il tè schizzò attorno, scioccando i vecchi.


Gli Anziani del clan tribale Tao erano allo stadio del Sangue Viola, ma c’erano alcuni consiglieri che non avevano fatto nessun addestramento. Vedendo le loro tazze rompersi, si ritirarono con orrore.





