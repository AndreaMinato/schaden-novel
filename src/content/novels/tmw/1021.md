---
title: Capitolo 1021 - Nebbia Notturna
pubDate: 2025-08-18T07:05:19.205Z
tags:
    - tmw
---


Capitolo regolare,
13 capitoli in coda totali (8 Marco+5 Alessandro),
0/1 sponsorizzazioni 1 euro a capitolo,
-Schadenfreude


"Quello è l'Albero Divino?" Anche Yi Yun aveva sentito parlare delle leggende che descrivevano l'Albero Divino del Grande Mondo Legno Azzurro, ma quella era la prima volta che lo vedeva.


"Successore, sei sicura che sia l'Albero Divino? Perché le sue radici dovrebbero apparire qui? Il canone non lo menziona." Mormorò nonna Yin. Trovava difficile accettare che i testi sacri della setta potessero improvvisamente perdere la loro importanza.


"È l'Albero Divino."


In quanto erede della tenuta del Legno Azzurro, Yue Yingsha aveva una connessione eterea con l'aura dell'Albero Divino. Questo le dava la certezza che il suo intuito non si sbagliava.


"Andiamo a dare un'occhiata."


Le leggende parlavano di una grande donna, quella ritratta nei dipinti della tenuta del Legno Azzurro, che aveva piantato l'Albero Divino del Grande Mondo Legno Azzurro. Questo aveva determinato il destino del mondo in cui risiedeva, ma decine di milioni di anni prima, il mondo aveva iniziato il suo declino.


Anche se Yue Yingsha sapeva che era impossibile fermare la distruzione del Grande Mondo Legno Azzurro, era determinata a fare qualcosa. Sperava che qualcosa di fortuito potesse accadere se si fosse avvicinata alla rete di radici dell'Albero Divino, che non aveva mai incontrato prima.


Yi Yun annuì. L'Albero Divino, vissuto per centinaia di milioni di anni, era un miracolo della vita. Superava in ogni modo l'Albero del Dao con i tremila Grandi Dao che aveva incontrato nel palazzo della Spada di Puro Yang.


Il trio iniziò ad avvicinarsi all'enorme rete di radici. Le radici dell'albero gigantesco non sembravano lontane, ma, per qualche motivo inspiegabile, non riuscivano a ridurre la distanza nonostante la loro scalata.


Nonostante l'ambiente apparentemente innocuo, i tre non tentarono di volare nella Porta per i 33 Cieli, perché era un posto pieno di stranezze di ogni tipo. Procedevano con estrema cautela.


Il cielo si oscurò gradualmente. Yi Yun alzò lo sguardo e vide astri scintillanti nel cielo. Un debole fiume di stelle si estendeva attraverso la volta celeste in modo splendente e maestoso.


Questo lasciò Yi Yun perplesso. Il Grande Mondo Legno Azzurro era sigillato, quindi come potevano vedere l’enorme braccio di una galassia? Forse il cielo che stavano osservando non era quello del Grande Mondo Legno Azzurro?


Una nebbia notturna aveva iniziato lentamente ad avvolgerli, ma la foschia non ostacolava la vista a causa della sua sottigliezza. Nonna Yin aveva inconsciamente rallentato il passo, poiché il suo istinto per il pericolo si era affinato negli anni grazie all’esperienza.


"Ragazzo, rallentiamo. Sento che c'è qualcosa di strano." Disse nonna Yin. Nella nebbia notturna, potevano ancora vedere il braccio galattico stellato, ma non riuscivano più a scorgere il colosso montuoso in lontananza. Le radici dell'Albero Divino erano ormai nascoste nella foschia sottile.


Yi Yun attivò la sua visuale d’energia, ma non riuscì a vedere nulla di strano. Tuttavia, rallentò anche lui.


All'improvviso, Yi Yun udì il suono dell'acqua che scorreva. Era debole e appena percettibile.


Yi Yun non era sicuro della provenienza della nebbia notturna che li avvolgeva. Poteva essere un fiume o qualcos'altro, ma trovava la nebbia estremamente strana. Guardando avanti, tutto appariva indistinto a causa della foschia, ma dietro di loro la nebbia non era affatto spessa. Il percorso che avevano seguito era ancora perfettamente chiaro.  


"Perché ho la strana sensazione che ci siamo persi…" Disse improvvisamente Yi Yun. Osservando il cielo stellato sopra di loro, avevano camminato in una direzione precisa. Le radici dell'Albero Divino avrebbero dovuto essere davanti a loro, ma l'inquietudine nel suo cuore aumentava. Eppure, con la sua visuale d’energia, non riusciva a vedere nulla.


Non vedere nulla sarebbe dovuto essere positivo, ma era anormale che non ci fosse assolutamente niente.


Yue Yingsha stava cercando di ricordare i testi canonici della tenuta del Legno Azzurro, ma proprio quando stava per dire qualcosa, sentì un brivido freddo alla schiena che le fece rizzare i capelli.


Yue Yingsha si voltò di scatto, cambiando drasticamente espressione.


Yi Yun si allarmò e si girò rapidamente. Nella nebbia vaga e ombrosa non c'era nulla.


"Cosa c'è?"


Dal colorito pallido di Yue Yingsha, Yi Yun intuì che aveva visto qualcosa un attimo prima.


"Un occhio… ho visto un occhio rosa. Era grande come una scodella e ci seguiva come un fantasma. Ci stava osservando da tempo ed è scomparso nel momento in cui mi sono girata."


Yue Yingsha si sentiva irritata con se stessa. Anche lei era una praticante di arti marziali. Non era dignitoso reagire con tale paura. Se fosse stato un attacco pericoloso, avrebbe potuto essere troppo terrorizzata per usare metà della sua forza.


"Un occhio?" Yi Yun sentì un brivido. Non credeva che Yue Yingsha si fosse sbagliata. Era probabile che un essere del genere esistesse davvero nella nebbia. L’aspetto più strano era che non potesse individuarlo con la sua visuale d’energia.


Non era un’abilità onnipotente. Poteva solo mostrargli l'energia. E se l'entità che si nascondeva nell'oscurità non emanasse alcuna fluttuazione energetica?


Un'esistenza del genere, in grado di avvicinarsi a lui in silenzio, gli dava i brividi. Doveva essere cauto in ogni caso. I pericoli che lo attendevano nella Porta per i 33 Cieli erano inimmaginabili. Aveva attraversato il Deserto di Sangue con audacia, ma solo perché poteva vedere i meccanismi letali attraverso la sua visuale d’energia.


A causa della paura di Yue Yingsha di essere sorpresa alle spalle, si voltava quasi a ogni passo. Procedendo, il suono dell'acqua divenne più chiaro.


Usciti dalla nebbia, finalmente scoprirono da dove proveniva lo scroscìo.


Davanti al trio c'era un fiume nero che si estendeva in una conca. Nel passo c'era un vortice che sembrava scorrere nelle profondità sotterranee.


Le acque del fiume nero erano dense e pesanti, simili a inchiostro. Il fiume non era largo, ma emanava un'aura peculiare.


E ciò che terrorizzò completamente Yi Yun furono le ossa bianche che intravide nel vortice. Mentre il fiume nero si riversava nella conca, le ossa galleggiavano su e giù per poi soccombere al loro fato di venire inghiottite dal vortice.


Sulle rive del fiume, l'erba rigogliosa si era ormai annerita. Sotto l'erba, c'era uno strato di polvere bianca.


Yi Yun ripensò a ciò che aveva visto nella Cresta delle Ossa Bianche. Era cenere di ossa sparsa lungo le rive del lago, diventata fertilizzante per l'assenzio.


"È pericoloso! Andiamocene subito!"


Nonna Yin urlò con una voce stridula come un uccello notturno.


Senza pensarci due volte, Yi Yun fuggì con nonna Yin, che aveva un alto livello di coltivazione! Nonna Yin afferrò Yi Yun con una mano e Yue Yingsha con l'altra, correndo alla massima velocità con la sua tecnica di movimento.


Yi Yun si voltò istintivamente e vide l'assenzio nero sulle rive del lago danzare come serpenti. Il terreno si era rotto e la cenere delle ossa si stava agitando.


Yi Yun non sapeva cosa sarebbe successo se fossero rimasti.


Nonna Yin percorse una distanza di migliaia di metri in un respiro. All'improvviso, vide un gruppo di persone davanti a loro.


Nonna Yin si allarmò, ma proprio quando stava per ritirarsi, si rese conto che il gruppo era composto dai separatisti del tenuta del Legno Azzurro, tra cui Sette Piume e l'anziano vestito di viola.


Queste persone erano riuscite a lasciare il Deserto di Sangue pagando un caro prezzo.  


"Oh? Siete voi!"


Un lampo freddo brillò negli occhi di Sette Piume. Aveva sofferto terribilmente nel Deserto di Sangue e voleva vendicarsi.





