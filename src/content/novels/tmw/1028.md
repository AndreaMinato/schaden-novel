---
title: Capitolo 1028 - Catene Divine
pubDate: 2025-08-18T07:16:11.995Z
tags:
    - tmw
---


Capitolo regolare
7 capitoli in coda totali (2 Marco+5 Alessandro),
0/1 sponsorizzazioni 1 euro a capitolo,
-Schadenfreude


L’ascia del gigante di bronzo colpì il palmo spettrale per primo, emettendo un crepitio tonante.


L'artiglio spettrale copriva metà del cielo blu e afferrò immediatamente l'ascia del colosso.


Milioni di anime emisero urla strazianti, mentre innumerevoli teste apparvero dall'artiglio spettrale, mordendo l'ascia del gigante.


"Questo colpo..." Yi Yun ebbe la sensazione che stesse tirando via la sua anima.


"Quanto è spaventosa una battaglia tra il gigante di bronzo e i Lord Divini... Non possiamo nemmeno resistere alle onde d’urto…”


Nonna Yin inghiottì una pillola che colorò il suo viso di un rossore innaturale, per poi creare una barriera di qi vitale.


Nonostante la barriera di qi vitale di nonna Yin, il gruppetto si sentì come piccole barche in un mare in tempesta.


"Quindi questi sono i Lord Divini..." Mormorò Yue Yingsha, osservando la scena davanti a sé. Aveva incontrato pochi guerrieri nel Grande Mondo Legno Azzurro e non aveva mai visto questi Lord Divini esterni.


Aveva solo un'idea della potenza dei Lord Divini dalle note nei libri della tenuta del Legno Azzurro. Non avendoli mai visti di persona prima, era stupita che la loro forza permettesse loro di combattere il gigante di bronzo.


In quel momento, una luce sanguigna sbocciò improvvisamente dall'ascia del gigante di bronzo. Emise intento omicida sconfinato che sembrava poter consumare tutto.


"Ahhhhhh!"


Quando le teste dell'artiglio spettrale entrarono in contatto con la luce sanguigna, emisero urla acute e evaporarono come sangue.


L'ascia del gigante di bronzo continuò ad avanzare e distrusse gradualmente l'artiglio spettrale, facendolo scricchiolare!


"La Mano Cadaverica è stata distrutta." Il Lord Divino Occhio Demoniaco della setta degli Elfi Fantasma apparì a mezz'aria. Dietro di lui c'era un gigantesco teschio color sangue con fuochi spettrali che bruciavano nelle orbite oculari, come se avesse una mente propria.


Il Lord Divino Occhio Demoniaco aggrottò leggermente le sopracciglia. Il gigante di bronzo era molto più resistente di quanto avesse immaginato!


Immediatamente dopo, il colosso fece un passo avanti, tendendo le catene che emisero un fragore tumultuoso.. Alzò l'ascia e colpì lo spettro evocato dagli sforzi collettivi dei Supremi della setta degli Elfi Fantasma!


Lo spettro era enorme e corna spuntavano dalla sua testa. Ovunque passasse, riempiva l'area con l’odore della morte, facendo appassire le piante a terra. Tuttavia sembrava estremamente debole di fronte all'ascia del gigante di bronzo!


L'ascia si abbatté sulla testa del fantasma, spaccandola in due!


"Ah!"


Con lo spettro distrutto, i Supremi subìrono gravi ferite. I loro volti divennero spaventosamente pallidi mentre sputavano sangue nero.


Il colpo del gigante di bronzo aveva danneggiato la loro essenza!


"Lady Brina Immortale!" Gridò il Lord Divino Occhio Demoniaco.


Un vento gentile si alzò, mentre il cielo e la terra sembravano improvvisamente dividersi per accogliere una figura graziosa che scendeva lentamente.


La donna era vestita di rosso e aveva una pelle chiara che rivaleggiava con la neve. Sembrava una dolce sedicenne.


"Attacca!"


Estese la sua mano sottile mentre un nastro cadeva dal cielo come una cascata, sfrecciando verso il gigante di bronzo. In un istante, si era avvolto saldamente attorno all'ascia del colosso.


Il nastro aveva un aspetto leggero e morbido, ma la forza della sua stretta sembrava formidabile mentre avvolgeva l’ascia. Perfino lo spazio circostante iniziò a distorcersi.


Se l'entità legata fosse stata un umano, la sua carne e il suo sangue si sarebbero trasformati in un groviglio di sangue che avrebbe tinto il nastro di cremisi.


Ka Ka Ka!


Il gigante di bronzo ruggì e agitò le braccia dopo aver pestato con forza i piedi sul terreno, facendo tremare la terra.


Il nastro che avvolgeva il gigante di bronzo iniziò a strapparsi!


La fascia si dissipò in innumerevoli punti di luce per poi condensarsi nuovamente nella mano di Lady Brina Immortale.


La donna mostrò un’espressione gelida mentre commentava con terrore: "Che forza immensa!"


Due Lord Divini avevano attaccato uno dopo l'altro senza successo!


Il gigante di bronzo ruggì verso il cielo in modo assordante. Yi Yun usò prontamente il suo qi vitale per avvolgere le orecchie, resistendo a malapena all'esplosione sonora.


La snella Yue Yingsha tremò mentre concludeva: "Il gigante di bronzo è veramente spaventoso."


In quel momento, il raggio di spada che sembrava dividere il mondo si abbatté sulla testa del colosso.


Il raggio di spada assomigliava a una pioggia fitta e nebbiosa, ma ogni goccia conteneva intento omicida letale.


Lord Pioggia Propizia apparve anche nella pioggia. Brandendo una spada, il suo abito azzurro sventolava con il vento, come se fosse un immortale disceso dal cielo.


"Spada della Pioggia."


La lama di Lord Pioggia Propizia e le gocce di pioggia erano tutte dirette verso il gigante di bronzo!


E in quel momento, il luogo presieduto da Lord Pioggia Propizia era diventato il dominio della sua spada. L'intera area era stata sopraffatta dal suo raggio!


Il raggio della lama era così tagliente che sembrava pungere Yi Yun nonostante la barriera di qi vitale!


"Questa è la Spada della Pioggia..." Yi Yun rimase sorpreso quando vide i raggi di spada che riempivano il cielo.


In quanto Lord Divino, la potenza del colpo di Lord Pioggia Propizia poteva squarciare i cieli!


In quel momento, un'altra figura apparve improvvisamente dall'altra parte del campo di battaglia.


La figura era un anziano dall’aura vagamente immortale. Indossava un ampio vestito bianco e impugnava una spada blu scuro.


"Spada della Pioggia."


L'anziano brandì la lama e attaccò anche lui allo stesso modo, inviando gocce di pioggia dal cielo!


"Potrebbe questa persona essere il Lord Divino della setta della Pioggia Immortale?" Yi Yun guardò l'anziano con stupore. Tuttavia, non era sorprendente che un Lord Divino della setta della Pioggia Immortale si unisse alla spedizione nel Grande Mondo Legno Azzurro.


Le due tecniche entrarono in sintonia, assicurando di colpire con successo la testa del gigante di bronzo!


Anche il colosso percepì il pericolo dai raggi di spada in arrivo.


Emise un profondo ringhio mentre tremava!


Boom!


L'intera terra sembrò freere insieme alle catene. Immediatamente, come un'inondazione, più di una decina di colonne di acqua nera del Fiume Stige scoppiarono da varie uscite.


Come una balena che risucchia l'acqua, le ondate d'acqua si riversarono nel corpo del gigante di bronzo!


Le dimensioni del colosso aumentarono immediatamente di diverse decine di metri, facendo sì che le catene si tendessero con un suono metallico.


Boom!


Il gigante di bronzo brandì l'ascia e menò un fendente verso l’alto!


Improvvisamente, una fessura color sangue apparve nel cielo.


Potente qi vitale sgorgò dalla fessura!


I proiettili d’acqua furono distrutti dal qi vitale poco a poco.


Dopo che il gigante di bronzo attaccò tre volte, aveva spazzato via tutte le gocce di pioggia.


Quanto a quell'ascia letale, continuò il suo slancio dopo aver espulso le gocce di pioggia. I pochi Lord Divini affrontarono una potenza devastante che li fece sbiancare.


Boom! Boom! Boom!


Lo spazio iniziò a sfaldarsi di fronte alla potenza indomabile!


"Clang!"


In quel momento, le catene attorno al colosso si strinsero improvvisamente!


Antiche rune mistiche si accesero sulle decine di catene. Il potere che proveniva dal mondo aveva incatenato il gigante di bronzo al suo posto.


"Puah Puah Puah!"


Le estremità delle catene tirarono la carne del gigante di bronzo, facendo schizzare sangue demoniaco nero! Il colosso tremò improvvisamente mentre fermava bruscamente l'ascia!


Decine di catene, in combinazione con il potere dei sigilli runici, avevano inibito il colpo del gigante di bronzo!


Tutti i Lord Divini e i Supremi approfittarono dell'occasione per allontanarsi!


Chiaramente, avevano già scoperto prima che il gigante di bronzo era incatenato dalle catene divine e si aspettavano che succedesse. Si erano anche posizionati fuori dalla zona più letale attorno al gigante di bronzo.


Il colosso si calmò di nuovo. Come un bestiale primordiale dormiente, attese in silenzio quel colpo fatale definitivo.


Il Lord Pioggia Propizia si fermò in alto con la spada in mano. Guardò il mostro con un'espressione grave.


"Gli attacchi combinati di noi quattro non possono nemmeno ferire il gigante di bronzo. Siamo nei guai." Disse il Lord Divino Occhio Demoniaco.


"Non hai usato tutta la tua forza nel tuo attacco." Disse con fare beffardo il Lord Pioggia Propizia.


Il Lord Divino Occhio Demoniaco non rispose. Il gigante di bronzo era una minaccia enorme, ma non poteva abbassare la guardia di fronte al Lord Pioggia Propizia. Inoltre, era accompagnato da un altro Lord Divino della setta della Pioggia Immortale.


Dato che erano rimasti intrappolati nelle pianure della morte, i quattro Lord Divini avevano accettato di mantenere le distanze prima di attaccare il gigante di bronzo.


Tuttavia, il gigante di bronzo era troppo potente. Era quasi impossibile ucciderlo, non importava quale tecnica usassero!


In quel momento, il Lord Pioggia Propizia percepì improvvisamente qualcosa mentre spostava lo sguardo verso il basso.


Vide una piccola barriera di qi vitale tra le pianure della morte, resisteva a malapena alle tempeste di energia della battaglia. E nella barriera di qi vitale, con sua sorpresa, vide Yi Yun!


"Yi Yun!"


Il Lord Pioggia Propizia fu in qualche modo sorpreso. Non si aspettava di vedere Yi Yun qui!


