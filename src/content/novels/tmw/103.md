---
title: Capitolo 103 - L’ipotesi del Vecchio Su
pubDate: 2023-08-18T14:09:48.034Z
tags:
    - tmw
---


Anche se l’Aura Viola dall’Est era rara tra i guerrieri, nei lunghi annali dei libri di storia erano menzionate moltissime persone capaci di crearla, così come descrizioni al riguardo. La Nascita delle Nuvole Viola però erano un vero e proprio fenomeno.

Perfino nei libri di storia era difficile trovare un evento simile. Una nuvola viola che copriva le vaste Lande Selvagge. Non era mai accaduto prima!

Normalmente nessuno l’avrebbe mai associato con l’Aura Viola dall’Est.

Ma al vecchio Su era venuto in mente in qualche modo.

Lin Xintong rimase scioccata: “Maestro, come può essere. La Nascita dell’Aura Viola copriva un’area così vasta, come poteva essere un’Aura Viola dall’Est?”

“L’Aura Viola dall’Est si manifesta quando l’energia spirituale di un guerriero ottiene il riconoscimento del qi vitale del mondo. La Nascita dell’Aura Viola invece non sarebbe arrivata a livelli del genere nemmeno attivando tutto il qi vitale del mondo delle terre selvagge!”

Lin Xintong era incredula. Perfino l’avanzamento di stadio di un grande imperatore non sarebbe stato così esagerato.

Il vecchio Su annuì e rise con noncuranza: “Ahah, stavo solo dicendo cosa mi è venuto in mente.”

Non continuò a menzionarlo, ma quando il vecchio Su aveva ispirazioni, si rivelavano estremamente accurate.

“Xintong, hai lasciato il manuale con le tue note al ragazzino. Se ha ottenuto un’ispirazione del genere, di sicuro la sua percezione non è male. Così ora sei la sua maestra. Oh, dato che sono il tuo maestro, quel ragazzino ora è il mio nipote discepolo. Ahimè, quel ragazzino si è di nuovo approfittato di me.”

Il vecchio Su scosse la testa e Lin Xintong quasi scoppiò a ridere sentendolo. Se gli altri avessero riconosciuto un vecchio come maestro, sarebbero stati in svantaggio; ma quando si parlava del suo maestro, era il contrario.

“Xintong, sarà strano, ma sta iniziando a piacermi. Inoltre hai capito qualcosa riguardo alla sua influenza sui tuoi meridiani Yin?”

Lin Xintong scosse la testa. Era come inseguire un’ombra e non aveva modo di determinare la causa della reazione.

Quella notte quando era tornata, Lin Xintong aveva iniziato a praticare il suo Sutra del Cuore della Fata, ma non importava quanto ci provasse, i suoi meridiani erano secchi e non reagivano.

Avrebbe dovuto prevedere un risultato del genere…

Ma Su Jie era ottimista. Disse: “Xintong, incontrerò il marchese Wenyun tra un po’ di giorni. Non hanno scoperto nulla indagando sulla Nascita delle Nuvole Viola. Ma il marchese ha portato un tesoro nelle Lande Selvagge della Nuvola; una bussola che è riuscita a trovare antiche rovine. Quel luogo segreto è estremamente pericoloso. Al tuo livello non puoi nemmeno entrare. Oltre al marchese Wenyun, si sono radunati diversi pezzi grossi del Regno Divino Tai Ah. Ma ci stanno pensando da molto tempo, nemmeno loro osano entrare imprudentemente. Stavolta il marchese Wenyun è riuscito ad ottenere una mappa incompleta delle antiche rovine e mi ha invitato. Sono molto interessato e ho deciso di andarci. Questo sito segreto potrebbe contenere l’eredità di un antico Divino Maestro della Desolazione. Se ottenessi qualche ispirazione, potrei collegare i tuoi meridiani interrotti.”

Lin Xintong si preoccupò, ma al tempo stesso ne fu commossa: “Maestro, quelle antiche rovine…”

“Ahah, non preoccuparti. Andrà bene. Il motivo principale per cui ci andrò è per decifrare la formazione della mappa. Inoltre ho percorso le vaste lande selvagge per anni, quando mai ho sofferto? Quando ero giovane, sono riuscito ad ottenere tesori affrontando i pericoli delle terre mistiche. Ho superato ogni situazione pericolosa. Non so quante persone mi hanno pregato di accompagnarli in terre mistiche.” Disse con orgoglio il vecchio Su. Non si stava vantando ed era in grado di sventare pericoli. Era tornato con molti tesori nonostante le innumerevoli difficoltà.

Ma per quanto riguardava la seconda parte riguardo come gli altri lo imploravano di accompagnarlo in terre mistiche, era l’opposto piuttosto.

Quando Su Jie non era così famoso da giovane, si era unito a molte spedizioni per esplorare regni mistici. Avrebbero incontrato pericoli inaspettati che avrebbero annientato l’intero convoglio eccetto per il vecchio Su.

Alcune volte era riuscito perfino a trarne benefici, ma naturalmente non l’avrebbe mai ammesso.

Quando ripensava a quegli eventi, sembrava addolorato e che porgesse perfino tributo a chi era morto. Dal suo atteggiamento sembrava che fosse stato traumatizzato da quei pericoli.

Ma in un batter d’occhio, la gente l’avrebbe visto passeggiare rilassato per un una bottega clandestina e vendere i tesori che non gli erano più utili. Sarebbe tornato pieno di risorse con un sorriso volgare.

Dopo che questo era accaduto un po’ di volte, la gente gli aveva dato un soprannome: “Su me la svigno” e la sua infamia si era diffusa velocemente. Così poche spedizioni lo avevano invitato da allora.

Gli altri sarebbero diventati carne da cannone mentre lui poteva scappare velocemente, chi avrebbe osato portarlo con sé?

Per questo c’era motivo di credere che l’invito del marchese fosse dovuto al fatto che avevano trovato un problema irrisolvibile nel regno mistico. Solo come ultima spiaggia erano stati costretti a chiamare Su JIe.

…

In quel momento la folla era confusa o meraviglia, o perfino perplessa mentre Yi Yun scendeva dal palco di giada bianca.

“Sei Yi Yun? Dodici anni?” In quel momento una voce risuonò nelle orecchie del giovane, che alzò la testa e vide Zhang Tan che lo guardava.

Yi Yun rallentò il passo e annuì.

“A che livello sei? Allo stadio del Raccoglitore di Qi?”

Yi Yun annuì di nuovo.

“Stadi iniziali del Raccoglitore di Qi o al picco?”

“Picco.” Yi Yun mosse piano le labbra, ma Zhang Tan poteva leggergliela anche da lontano.

Questo ragazzino non sapeva come trasmettere la sua voce.

Interessante, era un trucchetto che le persone nello stadio dei Meridiani avrebbero dovuto sapere. Il suo maestro non glielo aveva insegnato o non aveva un maestro adeguato?

No, senza un maestro, non sarebbe riuscito a padroneggiare un pugno costola di drago osso di tigre del genere.

Zhang Tan divenne pensoso.

’Questo Yi Yun di sicuro è un mostro!’

‘Sembra che quando è avanzato di livello nei preliminari, sia passato dagli stadi iniziali al picco del Raccoglitore di Qi!’

Gli altri erano stati sotto grande pressione e avevano faticato, eppure aveva sfruttato l’occasione per aumentare di livello.

E ciò che lo rendeva ancora più raro era il fatto che Yi Yun aveva solo dodici anni!

A dodici anni con un’eccellente percezione e un buon livello di coltivazione, era un ottimo candidato.

“Sai cosa significano le nuvole che hai indotto?” Chiese Zhang Tan.

Yi Yun rifletté per poi alzare lo sguardo al cielo. C’era una distesa di viola e le nubi si stavano disperdendo lentamente. Erano estremamente belle, parevano piume viola.

Un cielo viola…

Quando Yi Yun coltivava, il qi vitale del mondo attorno si era agitato nel suo corpo e dopo essere stato processato dal Cristallo Viola, era fuoriuscito dai suoi innumerevoli pori.

Sembrava che questa energia spirituale si fosse mischiata con il qi vitale del mondo per formare la nebbia viola.

Questa foschia viola poteva avere qualcosa a che fare con il Cristallo Viola dell’Origine.

“Non importa se non lo sai. Ricorda, non farti prendere dall’arroganza e dall’imprudenza. In questo mondo troppo vasto ci sono molti talenti. Solo il Regno Divino Tai non ha quasi confini ed è enorme. Non esaltarti troppo per i tuoi risultati. Dovrai lavorare duramente!” Yi Yun accettò facilmente i consigli di Zhang Tan. In realtà, anche senza che il Mille Case lo avvertisse, sapeva che questo non era nemmeno l’inizio del suo percorso. Aveva ancora molta strada da fare.

Pensando questo, Yi Yun lasciò il palco di giada bianco e camminò verso il suo posto. La sua posizione era vicina agli altri membri del clan tribale Lian.



