---
title: Capitolo 1032 - Puntare tutto in una scommessa
pubDate: 2025-08-18T07:16:12.004Z
tags:
    - tmw
---


Capitolo sponsorizzato, ringraziamo Marco!
5 capitoli in coda totali (0 Marco+5 Alessandro),
0/1 sponsorizzazioni 1 euro a capitolo,
-Schadenfreude


"Shi Xuanji, sembra che il ritratto non sia impressionato dalla tua legge della Pioggia." Il Lord Divino Occhio Demoniaco prolungò volutamente la frase, restituendo la beffa che Shi Xuanji gli aveva riservato poco prima.


"Umpf!" Shi Xuanji grugnì freddamente. Il dominio della pioggia cambiò all'istante mentre le gocce si fondevano in una nebbia che avvolse completamente il ritratto.


Le goccioline nebulose subirono continue trasformazioni, passando da pioggia a nuvole e viceversa.


"Shi Xuanji sta dando il massimo ora." Lady Brina Immortale osservava in silenzio. Shi Xuanji stava usando la sua carta vincente, una forma estrema della Legge della Pioggia.


In quel momento, il ritratto tremò leggermente all'interno della nebbia piovosa. Shi Xuanji ne fu contento, mentre le espressioni del Lord Divino Occhio Demoniaco e di Lady Brina Immortale cambiarono leggermente.


"Ahah, sembra che il mio maestro abbia ottenuto il riconoscimento del ritratto!" Disse Shi Yuheng ridendo soddisfatto.


Il suo precedente fallimento lo aveva umiliato. Era rimasto in silenzio in un angolo, ma ora, con il successo del maestro, sentiva di aver riacquistato un po' di dignità.


Anche Shi Xuanji mostrò un'espressione gioiosa. "È destino. Sembra che dovrò entrare nella zona proibita dopo averne ottenuto il riconoscimento!"


Sentendo il tono compiaciuto di Shi Xuanji, gli occhi del Lord Divino Occhio Demoniaco lampeggiarono di ferocia. Shi Xuanji era un lupo travestito da agnello. Non avrebbe mai permesso che entrasse nella zona proibita mentre lui restava fuori a contenere il gigante di bronzo.


Proprio mentre Shi Xuanji stava per iniettare altri motivi del Dao nel ritratto, la pergamena emise una luce abbagliante. Con un sibilo, volò via dalla nebbia.


Il ritratto si era trasformato in un flusso di luce color oro scuro e volò tra le mani di Yi Yun.


Tutti rimasero sbalorditi.


I sorrisi di Shi Xuanji e Shi Yuheng si irrigidirono.


Yi Yun era solo ad un passo dalla Manifestazione del Dao. Come aveva fatto a strappare il ritratto dalle mani di un Lord Divino? L'unica spiegazione era che il ritratto fosse fuggito dal dominio di Shi Xuanji per raggiungere Yi Yun.


In quel momento, il rotolo nelle mani di Yi Yun emanò un raggio arcobaleno abbagliante!


La luce conteneva un immenso e maestoso potere della genesi. Yi Yun, avvolto da quella luce, sembrava fuso con il ritratto.


Era una scena sbalorditiva!


"Sacra Antenata..." L'espressione di Yue Yingsha divenne devota mentre osservava la luce arcobaleno.


Anche nonna Yin la osservava con solennità e rispetto.


Al contrario, Shi Xuanji e Shi Yuheng mostrarono espressioni torve. Avevano provato ogni mezzo possibile, ma avevano fallito. Eppure, il ritratto brillava così intensamente tra le mani di Yi Yun. Solo ora si resero conto di quanto fosse terribile il potere contenuto in quella pergamena!


Compresero anche che Yi Yun si era stancato di vederli pasticciare con il il rotolo senza risultati. Yi Yun aveva richiamato il ritratto, facendolo tremare. Non c'entrava nulla Shi Xuanji. Era praticamente uno schiaffo in faccia per Shi Xuanji!


"Shi Xuanji, sembra che anche tu abbia fallito." Disse il Lord Divino Occhio Demoniaco gongolando.


"Stavo solo provando! Questo ritratto non bada al livello di coltivazione, potrebbe avere le sue preferenze." Shi Xuanji grugnì freddamente.


Non degnò nemmeno Yi Yun di uno sguardo visto che oggi aveva perso ogni dignità.


Piano piano, la luce del ritratto si riassorbì. Nel frattempo, Yi Yun percepì una vaga connessione tra sé e la pergamena.


"Ve l'avevo detto che non avreste avuto successo, ma non avete voluto credermi. Alla fine, sarà Yi Yun l'unico a entrare." Nonna Yin sogghignò. Non aveva mai provato simpatia per gli estranei, soprattutto per quei due vecchi arroganti che non rispettavano gli oggetti sacri della sua setta. Inoltre non davano importanza nemmeno alle parole dei discendenti della tenuta del Legno Azzurro. Aveva provato risentimento e si era sentita mortificata di fronte a queste persone.


Rispetto a Yi Yun, che pure era un estraneo, erano centinaia, se non migliaia di volte inferiori.


"Lasciarlo entrare?"


Shi Yuheng si era umiliato di nuovo parlando troppo presto. Avrebbe potuto ignorarlo se fosse stato un altro Lord Divino, ma nonna Yin? Chi era lei per deriderli?


Disse sprezzante: "Ci sono così tanti Lord Divini e Supremi qui. Le loro vite ora dipendono da un guerriero ad un passo dalla Manifestazione del Dao? Inoltre, è solo un’ipotesi. Davvero pensate che possa cambiare la situazione entrando nella zona proibita?"


"Esatto. È debole e il risveglio dell'albero divino è solo una leggenda. Chissà quali problemi potrebbero sorgere. Chi può assumersi una responsabilità così grande?" Disse con ferocia il Daoista You Ming, fissando Yi Yun con odio.


Gli altri Supremi della setta degli Elfi Fantasma annuirono.


Il livello di coltivazione di Yi Yun era troppo basso. Come potevano affidare le loro vite a lui?


Di fronte ai dubbi, Yi Yun rispose con calma: "Se avete altri metodi per risolvere la situazione, siete liberi di usarli."


"Come osi, ragazzino..."


Il Daoista You Ming stava per aggiungere altro, ma si bloccò sotto lo sguardo gelido di Lord Pioggia Propizia. Non osò continuare.


"Yi Yun ha ragione. Anche se questo piano potrebbe non avere successo, è l'unica via d'uscita. Se non volete collaborare, restate qui ad aspettare la morte." Disse il Lord Pioggia Propizia.


Dopo il suo intervento, i Supremi della Setta delle Illusioni Bestiali si zittirono immediatamente.


Boom! Boom! Boom!


Il gigante di bronzo stava tentando di liberarsi ancora una volta. Il suono fece tremare lo spazio mentre il terreno si riempiva di crepe.


Lord Pioggia Propizia scrutò il Lord Divino Occhio Demoniaco e gli altri, per poi dire freddamente: "Se il gigante si libera, nessuno di noi sopravviverà. Oggi, l'unica speranza che abbiamo proviene da Yi Yun. Possiamo lavorare insieme per aiutare lui e la sacra discepola della tenuta del Legno Azzurro a entrare nella zona proibita.”


Lady Brina Immortale fece un passo avanti, dando a Yi Yun un'occhiata senza dire una parola. Ma la sua intenzione era chiara.


In quella situazione, Shi Xuanji poté solo grugnire e avvertire Yi Yun: "Ragazzo, non fallire."


Il Lord Divino Occhio Demoniaco aggiunse con noncuranza: "In tal caso, procediamo secondo il piano."


Preferiva di gran lunga che fosse Yi Yun a entrare nella zona proibita piuttosto che un altro Lord Divino.


Lanciò a Yi Yun un'occhiata carica di significato. Yi Yun era solo ad un passo dalla Manifestazione del Dao, una formica che poteva schiacciare facilmente.


L'unico problema era il suo maestro, il Lord Pioggia Propizia.


Ma in quella situazione critica…


Il Lord Pioggia Propizia guardò Yi Yun con calore. "Yi Yun, poiché sei il prescelto dell'Antenata, entra pure nella zona proibita."


"Sì, Maestro." Yi Yun annuì.


Boom! Boom! Boom!


Il gigante di bronzo aveva accumulato di nuovo abbastanza forza per un altro disperato tentativo di liberarsi!


Ka!


Un'altra catena si spezzò, schiantandosi al suolo e facendo palpitare i cuori di tutti.


"Roar!" Il gigante brandì l'ascia gigante e ruggì al cielo!


"Non c'è tempo. Attaccate!"


Con la spada in mano, Lord Pioggia Propizia si levò in volo!


Prima che lo scontro iniziasse, Yi Yun percepì qualcuno che lo fissava. Era come se un demone lo stesse osservando dall'inferno.


Si voltò e incrociò lo sguardo del Lord Divino Occhio Demoniaco, che gli sorrise con noncuranza.


"Questo Lord Divino Occhio Demoniaco..."


Yi Yun lo ignorò. Con un nemico così potente di fronte, il Lord Divino avrebbe dovuto mettere da parte i suoi piani malvagi.


"Andiamo!" Anche il Lord Divino Occhio Demoniaco si levò in volo.  


Gli altri Lord Divini lo seguirono, mentre i Supremi della setta si misero di nuovo in formazione.


In un istante, una pioggia di attacchi si abbatté sul gigante di bronzo!


Il cielo cambiò colore.


Di fronte a quell'assalto distruttivo, il gigante guardò con freddezza questi guerrieri mortali. Piantando i piedi a terra, brandì l'ascia gigante!


Un terribile tornado si scatenò mentre la lama squarciava il cielo!


"Andiamo anche noi." Yi Yun si voltò verso Yue Yingsha.


Lei annuì con gravità.


Dovevano raggiungere il nucleo del tronco dell'albero divino mentre il gigante era occupato a combattere contro i Lord Divini!

