---
title: Capitolo 1035 - Pericolo
pubDate: 2025-08-20T14:14:07.322Z
tags:
    - tmw
---


Capitolo sponsorizzato, ringraziamo Alessandro!
2 capitoli in coda totali (2 Alessandro),
0/1 sponsorizzazioni 1 euro a capitolo,
-Schadenfreude


Quando la coscienza di Yi Yun si fuse completamente con l'albero divino, poté apprezzarne appieno l'immensa forza vitale. Era come un oceano sconfinato e lui era come una piccola barca che galleggiava tra le acque. Era troppo minuscolo.


Yi Yun percepì che il Cristallo Viola dentro di lui si era già fuso con l'albero divino, come se fosse già entrato in contatto con l'anima dell'albero.


Tuttavia...


L'albero divino, esistito per centinaia di milioni di anni, era entrato in un sonno profondo da così tanto tempo che Yi Yun non riuscì a risvegliarlo nonostante il Cristallo Viola si fosse fuso con esso.


"È perché sono troppo debole?"


Yi Yun percepì la Roccia del Regno avvolta dalla gigantesca rete di radici. Finché fosse riuscito a risvegliare l'albero divino, la sua immensa forza vitale sarebbe stata trasmessa alla pietra attraverso l'enorme rete di radici.


Ma ora, la Roccia del Regno continuava a creparsi e a collassare. E Yi Yun non riusciva a risvegliare l'albero divino...


Questo rendeva Yi Yun ansioso, dato che il Lord Pioggia Propizia era ancora impegnato in una battaglia di vita o morte fuori. Tutta la speranza era riposta in lui, ma lui non riusciva a risvegliare l'albero divino.


Yi Yun fece un respiro profondo. La sua energia spirituale sembrava sbattere contro un muro spesso e denso. I suoi continui tentativi erano vani poiché l'albero divino rimaneva addormentato...


"Ancora non basta!"


Yi Yun sopportò i tremolii che la sua anima e il suo mare spirituale sperimentavano ad ogni impatto. La sua fronte era già coperta di sudore.


In piedi accanto a Yi Yun, Yue Yingsha e Chu He avevano visto tutto ciò che era accaduto. Avevano percepito che Yi Yun aveva incontrato difficoltà durante il processo di risveglio. Sebbene Yi Yun fosse coperto di luce radiosa e la sua energia spirituale si fosse già integrata con l'albero divino, non c'era risposta dall'albero divino. Di questo passo, la forza di Yi Yun alla fine si sarebbe esaurita
Nessuno poteva sopportare un tale consumo di energia spirituale.


E più diventava debole, meno era probabile che risvegliasse l'albero divino.


"Sorella, cosa facciamo...?" Chiese Chu He quando vide il volto di Yi Yun impallidire gradualmente.
Aveva saputo a grandi linee da Yue Yingsha cos’era accaduto. Yue Yingsha si prostrò mentre pregava con devozione. In quanto sacerdotessa del Grande Mondo Legno Azzurro, non poteva fare nulla.


"Cento milioni di anni fa, Sua Eccellenza aveva risvegliato l'albero divino, ma ora... si avvicina il momento della distruzione del Grande Mondo Legno Azzurro, e l'albero divino è stato in letargo per un periodo ancora più lungo.
Probabilmente è molto più difficile risvegliarlo rispetto a cento milioni di anni fa..." Mormorò Yue Yingsha tra sé e sé.


Il suo cuore si fece pesante mentre ricordava come la sacerdotessa che aveva risvegliato l'albero divino fosse di gran lunga superiore a Yi Yun in termini di forza. Adesso che era più difficile, Yi Yun aveva davvero qualche possibilità di successo? Forse era solo stata un’illusa…


...


In quel momento, nel mondo esterno!


"Roar!"


Con un potente ruggito, il gigante di bronzo menò un fendente contro diversi fasci di luce divina usando la sua gigantesca ascia.


E in questa tempesta di energia, il Daoista You Ming e gli altri Supremi della setta degli Elfi Fantasma emisero grida strazianti mentre cadevano. Erano stati sbattuti a terra senza pietà.


Nonostante fossero Supremi, non erano diversi da formiche in presenza del gigante di bronzo. Quanto al Lord Divino Occhio Demoniaco e agli altri, avevano espressioni accigliate e cupe.


"Il gigante di bronzo sta assorbendo costantemente l'acqua dello Stige. La restrizione che l'albero divino ha su di lui si sta indebolendo. Stiamo iniziando ad essere in svantaggio!" Disse Shi Xuanji.


I quattro Lord Divini in precedenza erano riusciti a malapena a resistere agli attacchi del gigante di bronzo, ma ora, iniziavano a trovarlo difficile. Rischiavano di rimanere gravemente feriti se avessero perso la concentrazione!


"Pioggia Propizia, il tuo discepolo è già entrato nell’area proibita, vero? Perché non è successo niente?" Chiese Shi Xuanji al Lord Pioggia Propizia.


"Umpf! Affidare le nostre vite a un guerriero ad un passo dalla Manifestazione del Dao è sempre stato ridicolo, fin dall'inizio." Disse con furia il Lord Divino Occhio Demoniaco. Era ancora scontento di non essere riuscito a risvegliare il ritratto.


"È inutile lamentarsi. Ora possiamo solo  continuare a trattenere il gigante di bronzo e guadagnare tempo per Yi Yun." Disse freddamente il Lord Pioggia Propizia.


"Non possiamo resistere ancora a lungo. Se il tuo discepolo non avrà risvegliato l'albero divino per allora, dovremo rinunciare al gigante di bronzo e cercare un percorso diverso." Disse il Lord Divino Occhio Demoniaco con un’espressione solenne.


Quando il Lord Pioggia Propizia sentì quelle parole, aggrottò le sopracciglia e disse con espressione fredda: "Occhio Demoniaco, cosa intendi dire? Il mio discepolo è entrato nel nucleo dell'albero divino ed è letteralmente proprio sotto gli occhi del gigante di bronzo. Se dovessimo ritirarci, cosa ne sarebbe del mio discepolo!?
Sta correndo un grande rischio per cercare una via d'uscita e lasceresti che venisse distrutto dal gigante di bronzo!"


Il Lord Pioggia Propizia sapeva che l’area proibita nel nucleo dell'albero divino era probabilmente un piccolo mondo. Era isolato dal resto della Porta per i 33 Cieli, ma anche così, Yi Yun non era completamente al sicuro!


Il gigante di bronzo era un'esistenza formidabile. Se poteva persino colpire l'albero divino, era possibile che Yi Yun potesse morire per le scosse provocate dai colpi del colosso!


"Umpf! Ridicolo! Non incolpare me se il tuo discepolo non riesce a risvegliare l'albero divino a causa delle sue capacità mediocri! Inoltre, il tuo discepolo potrebbe essere entrato nella zona proibita perché aveva adocchiato i tesori all'interno. Non farlo sembrare così giusto e onorevole!"


Quando il Lord Divino Occhio Demoniaco disse quelle parole, molti membri della setta degli Elfi Fantasma esitarono. Non fecero più del loro meglio mentre erano in formazione. Le proprie vite erano ciò che contava di più. Non potevano preoccuparsi di nient'altro!


Il Lord Pioggia Propizia era furioso, ma in quel momento non aveva più opzioni. Non poteva più percepire Yi Yun, e non sapeva cosa stesse facendo.


In quel momento, perfino la sua fiducia iniziò a vacillare.


L'imponente albero divino era rimasto in letargo sopra la terra in costante collasso. Anche se Yi Yun era un genio, poteva davvero risvegliarlo con le sue esigue forze?


Se la situazione fosse rimasta in stallo, Occhio Demoniaco si sarebbe sicuramente ritirato, condannando Yi Yun.


...


Boom! Boom! Boom!


L'energia violenta della battaglia nel mondo esterno causò il crollo di montagne, ma non influenzò il piccolo mondo dentro l'albero divino.


E ora, Yi Yun stava ancora tentando di risvegliare l'albero divino.


Sotto l'enorme coscienza dell'albero divino, Yi Yun stava facendo continui tentativi impetuosi.


Ogni volta Yi Yun aveva la sensazione che sarebbe stato divorato dall’enorme coscienza dell’albero divino da un momento all’altro. Allora, avrebbe perso la sua coscienza e, anche se fosse diventato un’entità sola con l’albero divino, non sarebbe più stato sé stesso.


Tuttavia, con la protezione del Cristallo Viola, il mare spirituale e l'anima di Yi Yun non collassarono sotto tali impatti. Mantennero un sottile filo di chiarezza.


Gradualmente, Yi Yun sentì la sua forza indebolirsi. Aveva speso troppa della sua energia, e non sapeva per quanto altro tempo sarebbe resistito.


Sebbene le speranze di risvegliare l'albero divino si stessero gradualmente assottigliando, Yi Yun sentì che la sua anima stava diventando più robusta attraverso gli impatti. Anche il suo qi vitale si stava consolidando sempre di più.


L'enorme potere dell'albero divino sfrecciò attraverso Yi Yun, facendolo sentire come un essere di metallo temprato dal fuoco. Veniva colpito, ancora e ancora, trasformandosi lentamente da metallo ordinario in una lama affilata.


"Peng!"


L'energia mentale di Yi Yun si frantumò ancora una volta mentre emetteva un profondo grugnito e impallidiva.


"Un'altra volta!" Yi Yun rilasciò il suo Dominio del Dao della Distruzione, emanando un'aura di annientamento dal suo corpo!

