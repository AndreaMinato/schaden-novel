---
title: Capitolo 1038 - I Frutti del Dao di Yi Yun
pubDate: 2025-08-25T07:29:15.262Z
tags:
    - tmw
---


Capitolo regolare,
10 capitoli in coda totali (Angelo),
0/1 sponsorizzazioni 1 euro a capitolo,
-Schadenfreude


“Cosa sta succedendo all’Albero Divino?”


Non solo Lord Pioggia Propizia, ma anche Shi Xuanji e il Lord Divino Occhio Demoniaco in ritirata assistettero alla scena. L’Albero del Mondo, maestoso e imponente, aveva prodotto un frutto ricoperto da motivi del Dao.


“Non è forse un Frutto del Dao?”


Sia Shi Xuanji che il Lord Divino Occhio Demoniaco avevano visto innumerevoli giovani condensare Frutti del Dao nel corso della loro vita. Molti di loro erano persino loro discepoli. Visto che la Manifestazione del Dao era un indicatore dei futuri successi di un guerriero, avrebbero partecipato all’avanzamento di stadio di ogni loro discepolo importante.


Erano particolarmente familiari con il processo di Manifestazione del Dao di un guerriero. Prima, veniva proiettato un Albero del Dao che ascendeva al cielo. Successivamente, i Frutti del Dao si condensavano uno dopo l’altro sui rami.


Tuttavia, l’Albero del Dao che ascendeva al cielo misurava al massimo novantanove zhang. Anche se non era un’esagerazione, quello era il limite. Era impossibile che superasse quella misura.


Nota traduzione: Zhang (丈) corrisponde a dieci piedi cinesi (3,3 metri).


Ma ora, quello di fronte a loro…


Shi Xuanji e il Lord Divino Occhio Demoniaco erano sul punto di imprecare. Questo poteva ancora essere chiamato un Albero del Dao? Questo era l’Albero Divino del Grande Mondo Legno Azzurro! Poteva sostenere un grande mondo come un pilastro celeste!


A causa della perfezione in altezza, un Albero del Dao a novantanove Zhang avrebbe garantito l’ascesa in futuro.


Tuttavia sembrava un arbusto di fronte all’Albero Divino. Come poteva una persona usare l’Albero Divino per manifestare un Frutto del Dao!?


“Potrebbe essere qualcuno che sta avanzando alla Manifestazione del Dao!?” Esclamò il Lord Divino Occhio Demoniaco incredulo. Tuttavia, si zittì non appena ebbe pronunciato la frase.
Si era reso conto che le uniche persone all’interno del nucleo dell’Albero Divino erano Yi Yun e Yue Yingsha.
La giovane era già allo stadio della Manifestazione del Dao, mentre Yi Yun era ad un passo dal raggiungerla. Poteva essere lui?


Shi Xuanji chiaramente era giunto alla stessa conclusione. Disse accigliato: “È solo un Frutto del Dao. È ancora da vedere se sia qualcuno che sta avanzando alla Manifestazione del Dao. Anche se fosse quel ragazzo, può solo dimostrare che può fondersi parzialmente con l’Albero Divino, permettendo al suo Albero del Dao in ascesa di essere proiettato sull’Albero Divino. Tuttavia, non ha ancora risvegliato l’Albero Divino. Ora, con il Grande Mondo Legno Azzurro già in collasso, che senso ha avanzare di stadio qui?”


Proprio mentre Shi Xuanji finiva di parlare, riecheggiò un rimbombo mentre un’enorme crepa scioccante si apriva nel terreno. Sembrava che un dio invisibile avesse spaccato il terreno con un solo colpo.


Hu! Hu! Hu!


Fumi Apocalittici Neri fuoriuscirono dalla fenditura come fiamme. Non rimaneva molto tempo per il pianeta in cui risiedevano.


“Xuanji, fratello mio, hai ragione. Con il gigante di bronzo qui, Pioggia Propizia non ha alcuna possibilità di entrare nell’area proibita. Non c’è modo di salvare quel ragazzo. È destinato a essere distrutto insieme al Grande Mondo Legno Azzurro. I suoi sforzi nel tentativo di raggiungere la Manifestazione del Dao sono ridicoli.
Quel briciolo di forza è come una formica che cerca di scuotere un albero di fronte al potere distruttivo di un mondo. Quanto è triste e ridicolo.” Disse il Lord Divino Occhio Demoniaco con scherno. La morte di Yi Yun lo avrebbe reso davvero contento.


Tuttavia, la sua espressione si irrigidì gradualmente dopo un po’ di risate. Aveva visto il Frutto del Dao sull’Albero Divino crescere in dimensioni e diventare bello rotondo. Aveva già prodotto otto foglie e stava condensando la nona!


Il grado di un Frutto del Dao andava da una foglia a nove foglie. Era già piuttosto notevole se il discepolo di un Lord Divino sarebbe riuscito a condensare un Frutto del Dao a otto foglie. Quanto a un Frutto del Dao a nove foglie, era estremamente raro.
Anche in organizzazioni potenti come la setta della Pioggia Immortale e quella degli Elfi Fantasma, se ne vedeva solo occasionalmente una volta ogni poche centinaia di millenni. Nel momento in cui ne appariva uno, la setta lo celebrava con fastosi banchetti. I sovrani di ogni angolo avrebbero mandato i loro migliori auguri.


E anche così, un genio con un raro Frutto del Dao a nove foglie tipicamente coltivava in un Dao ordinario. La difficoltà di condensare un Frutto del Dao a nove foglie con un Grande Dao era dieci volte superiore!


Yi Yun stava condensando il Grande Dao del Puro Yang. Visto che le leggi Yin-Yang esistevano dall’inizio dell’universo, erano qualcosa che andava oltre la portata di molti. Tuttavia, Yi Yun era riuscito a raggiungere la perfezione in questo campo. Un tale Frutto del Grande Dao a nove foglie era qualcosa che non si vedeva da diversi milioni di anni!


Come poteva il Lord Divino Occhio Demoniaco sentirsi a suo agio vedendo il Frutto del Dao di Yi Yun che raggiungeva rapidamente nove foglie, un risultato che poteva offendere milioni di anni di successi della setta degli Elfi Fantasma?


“Pa!”


In quel momento, la nona foglia si era finalmente sviluppata. La velocità con cui il Frutto del Dao passò dalla coalescenza alla formazione superò le aspettative. Questo perché Yi Yun aveva già tentato una volta la manifestazione del Dao, condensando una forma nascente del Frutto del Dao prima di entrare nel Grande Mondo Legno Azzurro.


“Chi! Chi! Chi!”


Nel momento in cui il Frutto del Dao a nove foglie prese forma, emise immediatamente uno splendore radioso. Sembrava che fosse sorto un piccolo sole, che diffondeva i suoi raggi dorati all’infinito!


Il Frutto del Dao venne percorso da rune nomologiche di Puro Yang. Era uno spettacolo incantevole e sbalorditivo.


Era un Frutto del Dao perfetto ed esemplare!


Allo stesso tempo…


“Peng!”


Accompagnato da una forte esplosione, un raggio d’ascia nero come la pace lampeggiò. Il Lord Pioggia Propizia era stato scaraventato via dal colpo del gigante di bronzo!


Nonostante avesse parato con la Spada del Passaggio dei Tre Piedi, il Lord Pioggia Propizia era rimasto ferito. Dopotutto, non era alla pari con il colosso. I capelli del Lord Pioggia Propizia erano scompigliati, mentre il sangue gli colava dagli angoli della bocca. Tuttavia, i suoi occhi erano pieni di spirito combattivo ardente!


Quando guardò il perfetto Frutto del Dao di Puro Yang a nove foglie sull’Albero Divino, scoppiò improvvisamente in una fragorosa risata. I suoi lunghi capelli neri danzavano nei venti tempestosi che potevano squarciare un mondo massiccio.


“Meraviglioso! Il destino ha deciso di farci diventare maestro e discepolo. Se sei in grado di essere come la carpa dorata che si evolve in un drago sotto venti tempestosi, io sono disposto a essere il vento e darti quell’opportunità!”


La voce del Lord Pioggia Propizia riecheggiò per il mondo. Mentre brandiva la spada in mano, il suo corpo si trasformò in un flusso di luce mentre si lanciava attraverso i venti tempestosi con il gigante di bronzo come destinazione!


La sua figura era come quella di un uccello delle tempeste che vola attraverso la tempesta.


Boom! Boom! Boom!


Il terreno si ruppe mentre il cielo tremava, causando la frattura di ampi tratti del vuoto. Tuttavia il Lord Pioggia Propizia ignorò tutto ciò. Affrontò il gigante di bronzo con tutte le sue forze!


Da lontano, la figura massiccia del colosso che poteva schiacciare una montagna sotto i suoi piedi era in netto contrasto con il Lord Pioggia Propizia, minuscolo come un granello di polvere. Questa scena sembrò fissarsi nel tempo per l’eternità.


“Pioggia Propizia è impazzito. Sta davvero rischiando la vita per combattere il gigante di bronzo in questo momento! Non gli importa di sopravvivere?” L’espressione di Shi Xuanji si incupì. Anche se Lord Pioggia Propizia non era in buoni rapporti con loro, era pur sempre stato un membro della setta della Pioggia Immortale. Aveva sempre pensato che Lord Pioggia Propizia fosse una persona di valore che non voleva vedere perire.


“Umpf, Pioggia Propizia vuole suicidarsi. Da come si comporta, sembra che il suo discepolo stia cercando di diventare un Lord Divino e non di raggiungere la Manifestazione del Dao. A cosa serve un coltivatore nella Manifestazione del Dao?
Un Frutto del Dao a nove foglie può essere raro, ma una fazione potente può produrre un tale genio ogni qualche milioni di anni. Ce ne sono diversi in tutto il Cielo Empireo dei Diecimila Elfi. Tuttavia, è ancora altamente improbabile che un guerriero con un Frutto del Dao a nove foglie possa diventare un Lord Divino!”


Disse contrariato Occhio Demoniaco. Era la verità. Esistevano troppo pochi Lord Divini, altrimenti la setta della Pioggia Immortale non avrebbe fatto così tanti sforzi per persuadere il Lord Pioggia Propizia a tornare.


Tuttavia, proprio mentre il Lord Divino Occhio Demoniaco pronunciava quelle parole, la seconda metà della frase gli rimase bloccata in gola perché aveva assistito con i suoi occhi alla condensazione di un altro Frutto del Dao dall’albero maestoso.


Il Frutto del Dao era pieno di un’aura che sembrava scorrere con il passare del tempo. Era come se un fiume invisibile del tempo stesse annaffiando il frutto, permettendogli di crescere rapidamente.


Le foglie iniziarono a dispiegarsi come petali di fiore che erano stati nutriti dalla rugiada piovosa. La velocità con cui si estendevano era incredibilmente veloce. Tipicamente, l’avanzamento di un giovane alla Manifestazione del Dao avrebbe richiesto un lungo periodo di tempo. Tuttavia le foglie si spiegarono in pochi secondi.


Una foglia, due foglie, tre foglie… sei foglie, sette foglie, otto foglie…


Quando un piccolo angolo della nona foglia iniziò a dispiegarsi, il Lord Divino Occhio Demoniaco e Shi Xuanji furono completamente sbalorditi. Un Frutto del Dao a nove foglie, un Frutto del Dao del Grande Dao delle leggi del tempo. Un altro!?


Nemmeno un genio senza pari poteva coltivare troppi Dao. Il tempo di un guerriero nella sua giovinezza era troppo prezioso. Coltivare tre Dao sarebbe stato il limite perfino per il discepolo personale di un Lord Divino. Inoltre, avrebbe praticato principalmente uno dei tre Dao, mentre gli altri due sarebbero stati supplementari.


Perfino il Dao principale poteva non condensare un frutto a nove foglie, figuriamoci un Dao supplementare! Tuttavia, Yi Yun aveva condensato due Frutti del Dao a nove foglie in un colpo solo!

