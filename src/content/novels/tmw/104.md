---
title: Capitolo 104 - Sei Fuori
pubDate: 2023-08-19T14:09:48.034Z
tags:
    - tmw
---


Yi Yun tornò velocemente al suo posto e rimase fermo con le mani dietro la schiena. Tutti gli sguardi erano concentrati su di lui.

La gente stava ancora discutendo di cosa fosse quella nuvola viola.

L’Aura Viola dall’Est era qualcosa di cui i guerrieri di alto livello nelle vaste lande selvagge non avevano mai sentito parlare, inoltre le persone comuni non avevano idea di cosa fosse.

Nessuno aveva mai assistito ad una scena simile nelle Lande Selvagge della Nuvola. In effetti, perfino nella capitale del regno, pochissimi avevano visto un’Aura Viola dall’Est.

Tra i presenti, solo gli Anziani del clan tribale Tao avevano letto dell’Aura Viola dall’Est nei libri di storia.

Ma le antiche note semplicemente la menzionavano senza andare molto nei dettagli. Probabilmente l’autore non l’aveva mai vista personalmente e la stava descrivendo solo usando la sua immaginazione.

Così era difficile riconoscerla basandosi su quei resoconti.

Dopotutto l’Aura Viola dall’Est andava oltre loro ogni capacità e i pregiudizi che nutrivano nei confronti di Yi Yun spingevano la gente a non pensarci.

Solo alcuni capi del clan tribale Tao come il Grande Anziano avevano qualche sospetto, ma non osavano confermarlo. Osservò con attenzione la reazione di Zhang Tan e ne ottenne qualche indizio.

A quel punto, Zhang Tan se n’era andato temporaneamente. Seguendo la sua guida, un po’ di membri delle truppe del Drago Brillante stavano decidendo i punteggi dei candidati del Sangue Mortale.

I risultati finali venivano dati considerando l’età, il grado della tecnica di coltivazione, il livello, la forza e diversi altri fattori. Solo allora avrebbero stabilito un punteggio finale.

Questo punteggio determinava la posizione finale e avrebbe deciso chi avrebbe ottenuto il primo posto nella fase del Sangue Mortale. Avrebbe determinato se una persona sarebbe potuta entrare nell’accampamento delle truppe d’élite del Drago Brillante, permettendole di godersi le migliori risorse di coltivazione dell’esercito.

I partecipanti stavano aspettando nervosamente mentre il punteggio determinava il loro fato. Come potevano rimanere calmi?

Tuttavia Yi Yun rimase tranquillo tra la folla.

All’improvviso sentì uno sguardo pieno di intento omicida puntato verso di lui, infilzava la sua schiena come un ago.

Yi Yun si girò e vide lo sguardo arrabbiato e velenoso di Lian Chengyu, come se non vedesse l’ora di spellarlo vivo.

Questo fece sussultare Yi Yun. In passato Lian Chengyu aveva sempre voluto ucciderlo e lo sapeva. Tuttavia non aveva mai visto il suo odio a livelli del genere. Dal suo sguardo, sembrava che volesse bere il suo sangue e mangiare la sua carne.

Cosa stava pensando questo pazzo?

“Piccolo ba***rdo, hai fatto qualcosa alle ossa della desolazione del Pitone Gelido?” Lian Chengyu mandò la sua voce nelle orecchie di Yi Yun.

Inizialmente non aveva mai collegato il problema con le ossa della desolazione con Yi Yun.

Questo perché prima che il raffinamento finisse, Yi Yun era scappato ed era balzato giù nel Fiume Orientale. C’erano persone a monitorare il processo giorno e notte. Inoltre le ossa della desolazione erano state bollite nel grosso calderone pieno di acqua del fuoco Li. Quelle fiamme avevano una temperatura estremamente alta, così era impossibile tirare fuori le ossa.

Ma, dato che Yi Yun stava rivelando sempre più la sua forza, Lian Chengyu si era reso conto che c’era qualcosa che non tornava.

Primo, le ossa della desolazione del Pitone Gelido non avrebbero dovuto presentare problemi. Quando le aveva ricevute per la prima volta, aveva percepito il suo qi gelido quando si era avvicinato. Questo freddo era la prova della loro qualità. E durante il processo di raffinamento, erano successi molti degli eventi registrati nelle note. Diversi degli uomini forzuti che avevano raffinato le ossa si erano ammalati, erano rimasti feriti dal gelo.

Erano delle ossa della desolazione del Pitone Gelido perfette, come potevano  non aver dato nessun effetto dopo il raffinamento?

Dato che era stata la prima volta che assimilava essenza delle ossa della desolazione, Lian Chengyu non aveva esperienza. Aveva pensato che il processo di raffinamento fosse andato male o che ci fosse qualche difetto nel suo fisico.

Ma pensandoci attentamente, non era così.

Dopo aver consumato le ossa della desolazione, non solo la sua forza non era aumentata, la sua rabbia aveva bruciato il suo cuore, ferendo i suoi meridiani. Ma Yi Yun era diventato inspiegabilmente più potente, mutilando Zhao Tiezhu.

Inoltre, durante questo periodo, Yi Yun aveva aiutato a raffinare le ossa della desolazione. Era possibile che avesse usato un metodo speciale per scambiare le ossa della desolazione del Pitone Gelido con qualcosa di simile?

L’essenza delle ossa della desolazione che aveva mangiato alla fine era un falso. Quella vera doveva essere stata già inghiottita da Yi Yun!

Lian Chengyu non sapeva che metodo avesse fatto, ma era la sola spiegazione ragionevole!

Yi Yun lo aveva pugnalato alle spalle e aveva rubato tutto ciò che gli apparteneva, derubandolo di ogni speranza e gloria!

Se non fosse stato per lui, sarebbe già arrivato allo stadio del Sangue Viola. Avrebbe superato facilmente la selezione del regno, diventando un membro delle truppe del Drago Brillante, o anche un membro d’élite!

Più ci pensava, più Lian Chengyu era convinto delle sue deduzioni. Strinse i pugni finché le unghie non scavarono nella sua carne; stava tremando per la rabbia!

Yi Yun, hai distrutto il mio futuro, mi assicurerò che tu ti penta di essere nato!

Lian Chengyu strinse i denti.

Colto dalla furia, sentiva che il suo cuore fosse sul punto di esplodere. Le vene e i canali dei meridiani sporsero dalla sua fronte come vermi. Una boccata di sangue si era accumulata nel suo petto, al punto che quasi stava per schizzare via dalla sua bocca.

I canali caotici e il battito cardiaco erratico sorpresero Lian Chengyu, che fece circolare velocemente la sua energia e si costrinse a calmarsi, per impedire che avesse una ricaduta.

Yi Yun rimase impassibile. Lui e Lian Chengyu ormai erano in una posizione inconciliabile. Sfortunatamente per lui, Lian Chengyu non lo aveva mai preso sul serio e si era perso la sua occasione migliore.

“Sei fuori.” Disse piano Yi Yun.

Il volto di Lian Chengyu era sfigurato dalla rabbia: “Credi davvero di poter competere con me con il tuo cosiddetto spirito e le ispirazioni che hai avuto sul palco di giada bianca? Hai praticato le arti marziali per tre mesi! In un vero scontro, è la forza che importa, non il potenziale!” Lian Chengyu odiava Yi Yun fino all’osso. Ogni parola puntava verso di lui come una spada.

Per Lian Chengyu, anche se Yi Yun avesse mangiato l’essenza delle ossa della desolazione che gli apparteneva e avesse un talento impareggiabile, che importava?

Lian Chengyu era già al picco dello stadio di Raccoglitore di Qi. Avrebbe raggiunto lo stadio del Sangue Viola usando l’essenza delle ossa della desolazione.

Ma prima che Yi Yun quasi morisse raccogliendo erbe, non aveva mai avuto contatti con le arti marziali. Anche se avesse potuto assorbire tutta l’energia delle ossa della desolazione, avrebbe raggiunto al massimo il picco dello stadio dei Meridiani o le fasi iniziali del Raccoglitore di Qi.

Inoltre Yi Yun era un principiante nelle arti marziali e gli mancava esperienza combattiva. Non aveva modo di competere con lui.

Ma Lian Chengyu doveva ammettere che il talento di Yi Yun superava il suo. Sia lo spirito che per il fenomeno apparso mentre stava dimostrando il pugno costola di drago osso di tigre lo dimostravano.

Così doveva uccidere subito Yi Yun prima che avesse la possibilità di crescere.

Altrimenti sarebbe stato seminato e, quando fosse accaduto, sicuramente sarebbe morto.



