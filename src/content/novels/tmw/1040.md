---
title: Capitolo 1040 - Il Risveglio
pubDate: 2025-08-25T07:27:11.219Z
tags:
    - tmw
---


Capitolo regolare,
10 capitoli in coda totali (Angelo), è la serie a cui volevi dedicare i 10 euro, vero? Dimmi pure se ho sbagliato eh, comunque inizio da domani,
0/1 sponsorizzazioni 1 euro a capitolo,
-Schadenfreude


Yi Yun aveva condensato il suo Frutto del Dao. Un Loto Rosso delle Nove Trasformazioni sosteneva il Frutto del Dao a nove foglie, con ogni petalo che corrispondeva a una foglia del Dao. La simbolizzazione di nove petali di fiore e nove foglie del Dao poteva essere considerata la perfezione!


Tuttavia, come poteva il segno lasciato dalla donna senza pari apparire sul Frutto del Dao di Yi Yun? Era possibile che il giovane avesse ottenuto la sua eredità?


Anche se l’area proibita celasse qualche eredità, doveva essere estremamente misteriosa. Come poteva un membro della giovane generazione come Yi Yun comprendere le leggi lasciate dalla donna senza pari?


Né Shi Xuanji, né il Lord Divino Occhio Demoniaco riuscivano a capirlo. Dal loro punto di vista, anche se la donna vestita di nero avesse davvero lasciato un'eredità, sarebbero stati loro gli unici degni di riceverla. E dopo averla ottenuta, avrebbero dovuto impiegare molto tempo per comprenderla.


In quel momento, i nove petali si erano condensati in una forma fisica. Era uno spettacolo vedere il loto rosso sostenere un Frutto del Dao!


Era già un miracolo per un genio ordinario senza pari condensare un Frutto del Dao a nove foglie, ma ora, non solo l’ultimo Frutto del Dao a nove foglie di Yi Yun era il doppio più grande rispetto ad un normale Frutto del Dao, ma era anche accompagnato dal loto rosso a nove petali. Il gruppo iniziò a sospettare che ci fossero due Frutti del Dao a nove foglie fusi in uno!


"Ahahah! Bene! Molto bene!"


Il Lord Pioggia Propizia squarciò il raggio d'ascia del gigante di bronzo. I suoi abiti color azzurro erano già macchiati di sangue. Nella tempesta, aveva visto i Frutti del Dao di Yi Yun e rise fragorosamente. "Leggi del Caos Primordiale. Yi Yun ha davvero ottenuto intuizioni su di esse!"


Il Lord Pioggia Propizia aveva precedentemente suggerito di portare Yi Yun nel Grande Mondo Legno Azzurro per permettergli di seguire il proprio sentiero marziale. Era un modo per agire in accordo con i suoi veri desideri. Era semplicemente un tentativo, ma la possibilità di successo era senza dubbio estremamente esigua.


Tuttavia, non si aspettava che Yi Yun sarebbe riuscito ad ottenere intuizioni sulle leggi del Caos Primordiale in una situazione così grave!


Le leggi della distruzione di Yi Yun e le leggi del Caos Primordiale si complementavano a vicenda. Appartenevano entrambe al Grande Dao delle Origini dell'Universo.


…


Yi Yun si era fuso con l'albero divino e aveva condensato i suoi Frutti del Dao. L'immensa energia dell'albero divino iniziò a fluire costantemente nel suo corpo. Yi Yun, che precedentemente aveva tentato di manifestare il suo Dao, ci era riuscito facilmente in un colpo solo durante il suo secondo tentativo!


I Frutti del Dao pendevano dai rami. Assomigliavano al Dao Celeste e potevano essere descritti solo da un'immacolata perfezione.


Un totale di quattro Frutti del Dao a nove foglie, con quello della Grande Distruzione in cima. I tre Frutti del Dao sotto formavano un triangolo, come se stessero circondando e proteggendo il Frutto del Dao della Grande Distruzione.


Era un fenomeno mai visto prima nel Cielo Empireo dei Diecimila Elfi.


Shi Xuanji si sentiva fremere costantemente la pelle del viso, come se fosse stato schiaffeggiato brutalmente più volte in faccia da qualcuno.


Quanto era assurdo il discepolo del Lord Pioggia Propizia? Rispetto a Yi Yun, i geni che aveva cresciuto nella setta della Pioggia Immortale sembravano intollerabili. L'espressione del Lord Divino Occhio Demoniaco era ugualmente scontenta. I geni della sua setta degli Elfi Fantasma non erano molto più capaci di quelli della setta della Pioggia Immortale.


Ma in un istante, il Lord Divino Occhio Demoniaco si rese conto che non importava che Yi Yun avesse mostrato il suo magnifico talento. Il mondo in cui si trovavano stava per essere distrutto!


"E anche se ci sono quattro Frutti del Dao a nove foglie? Il Grande Mondo Legno Azzurro sta per essere distrutto da un momento all'altro. Non importa quanto sia talentuoso, è solo allo stadio della Manifestazione del Dao. Morirà comunque qui! Pioggia Propizia, che senso ha continuare a persistere così!? Il tuo discepolo è destinato a perire! Un genio dalla vita breve non è degno di questo nome!"


Le parole del Lord Divino Occhio Demoniaco squarciarono le tempeste di qi vitale ed entrarono nelle orecchie di Lord Pioggia Propizia.


Anche Shi Xuanji sogghignò. Il Lord Divino Occhio Demoniaco aveva detto la verità.


Indipendentemente da quanto sbalorditivo o spettacolare fosse Yi Yun, sarebbe morto qui oggi.


"Pioggia Propizia, torna indietro! Non puoi resistere ancora a lungo. Di questo passo, rimarrai gravemente ferito. Non avrai più la forza per resistere alle tempeste prodotte dall'esplosione del mondo.
C'è ancora tempo se ti ritiri ora. Anche se hai esaurito il 90% del tuo qi vitale, ti garantisco la tua sicurezza. Dopodiché torna con me alla setta della Pioggia Immortale. È lì che appartieni."


"Dove appartengo? Umpf! Ho sempre agito mantenendo la coscienza pulita!”


"Praticare le arti marziali è sempre stata una sfida contro il cielo. È come aprirsi un varco attraverso ogni ostacolo e fare sacrifici senza badare alla propria sicurezza. Un sentiero marziale è forgiato dal nulla, da una situazione impossibile! Quanto a voi due, tutto ciò che fate è complottare ogni giorno, soppesare i pro e i contro di tutto e rimanere gelosi dei geni. Le vostre arti marziali sono solo questo e niente di più!"
Disse ad alta voce il Lord Pioggia Propizia. Con un forte ruggito, sputò una boccata di essenza di sangue sulla sua spada. "Ho praticato arti marziali per tutta la vita. È il mio cuore a segnare il mio sentiero. Non c'è bisogno dei consigli degli altri!"


Con una spada in mano, partendo dalla sua intenzione, la Spada del Passaggio di Tre Piedi uccide tutto ciò che è ingiusto!


Shi Xuanji rimase stupefatto quando vide il Lord Pioggia Propizia ignorare gli effetti della combustione della sua essenza di sangue mentre caricava di nuovo contro il gigante di bronzo.


Follia! Questa era completa follia!


Anche se il Lord Pioggia Propizia aveva detto quelle parole in modo estremamente sfrenato, di questo passo sarebbe morto.


Il colosso era estremamente terrificante. Lady Brina Immortale non aveva alcuna relazione con Yi Yun, quindi tutto ciò che fece fu trattenere parzialmente il gigante di bronzo. Più dell'80% della pressione era sul Lord Pioggia Propizia!


Un fascio di spada lampeggiò mentre squarciava la tempesta!


Il Lord Divino Occhio Demoniaco disse con un sogghigno: "Che testa dura. Allora muori qui con il tuo discepolo. Andiamo!"


"Sigh!" Shi Xuanji emise un lungo sospiro. A questo punto, non poteva più fare nulla nemmeno lui.


Non valeva la pena rischiare la propria vita per un membro della giovane generazione che era destinato a morire.


Tuttavia, proprio mentre Shi Xuanji si ritirava e il Lord Divino Occhio Demoniaco evocava il teschio color sangue per riporci i suoi discepoli dentro, risuonarono improvvisamente una serie di piacevoli scampanellii.


Sembrava uno scacciapensieri che produceva tintinnii melodiosi sotto una brezza gentile. Se fossero stati nel classico salotto privato di una giovane, una serie di suoni simili sarebbe stata estremamente normale. Tuttavia, non c'erano venti gentili nella terra in rovina conosciuta come la Porta per i 33 Cieli. Con solo la tempesta che stava annientando il mondo, come poteva esserci un così piacevole tintinnio di uno scacciapensieri?


"Ding ding ding."


I rintocchi che suonavano come se venissero da tempi antichi riecheggiarono ancora una volta. Potevano essere sentiti con chiarezza anche in un mondo che stava crollando.


In quel momento, un alone sottile fiorì dalle foglie dell'albero divino. Era come l'alba, con la prima luce che veniva da est, penetrando l'oscurità senza fine...


L'alone si trasformò da un bagliore debole ad una luminescenza intensa. Era come un inferno ruggente che consumava i firmamenti!


"Questo è…"


Al confine del campo di battaglia, una figura vecchia e curva di una donna che sembrava un pezzo di legno avvizzito giaceva su macerie macchiate di sangue. Il suo corpo era coperto di sangue e la sua pelle era sbiancata. Non le rimaneva molta forza vitale.


Sentì i rintocchi prolungati, ma per lei, sembrarono dolce musica del paradiso. Un momento prima della sua morte, riguadagnò improvvisamente un po' di vitalità mentre tentava di tendere il suo palmo avvizzito. Tuttavia, era troppo debole per sollevare la mano tremante. Tutto ciò che poteva fare fu rovistare il terreno macchiato di sangue.


"Le campanelle… le campanelle…”


Un'ultima indignazione e ossessione aveva assillato nel cuore di nonna Yin. Sapeva che il canone della setta menzionava i venti che soffiavano tra le foglie dell’albero divino. I rintocchi nella Porta per i 33 Cieli sarebbero stati come la musica dal paradiso che glorificava tutto il Grande Mondo Legno Azzurro.


Tuttavia, non aveva mai sentito quei tintinnii prima. Un tempo credeva che non sarebbero suonati mai più.


Ma oggi che era sull'orlo della morte aveva sentito i rintocchi dall'albero divino.


Cercò di aprire gli occhi, nella speranza di vedere l'albero divino che incontrava il vento. Tuttavia era già cieca poiché c'era solo sangue nelle orbite. Non c'era modo di aprirli.


Ma anche così, non aveva più rimpianti.


Aveva sentito gli scampanellii. La sua bocca avvizzita mostrò un sorriso pacifico.


Mentre ascoltava i melodiosi rintocchi, cadde in un sonno eterno.


Era davvero lui? Quel giovane aveva finalmente risvegliato l'albero divino che aveva dormito per eoni…

