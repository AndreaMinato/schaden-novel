---
title: Capitolo 1042 - Intenzioni Bramosie
pubDate: 2025-08-26T07:18:28.263Z
tags:
    - tmw
---


Capitolo sponsorizzato, ringraziamo Angelo!
Non sono certa di poterne fare due anche domani, ma ci proverò.
8 capitoli in coda totali (8 Angelo)
0/1 sponsorizzazioni 1 euro a capitolo,
-Schadenfreude


"L'albero divino si è risvegliato. Yi Yun, mi hai davvero dato una piacevole sorpresa! Ahahah!"


Il Lord Pioggia Propizia scoppiò in una fragorosa risata nel cielo. Era euforico perché pensava che probabilmente Yi Yun sarebbe perito nella Porta per i 33 Cieli. Non si sarebbe mai aspettato che avrebbe ridestato l'albero divino proprio durante il momento cruciale finale!


"Boom!"


Sotto di lui era crollata un'intera rupe montuosa. Mentre il gruppo la fissava intensamente, si rese conto che non era terra, ma una seconda radice divina coperta da rocce. Si alzò al cielo e colpì il gigante di bronzo!


Due radici divine cominciarono ad attaccare il colosso da entrambi i lati con una potenza devastante!


"Rumble!"


Come una coda di drago divino sferzante, frustò la schiena dell’enorme gigante di bronzo che assomigliava ad una vasta pianura. Lo scaraventò via.


Il colosso, alto qualche centinaio di chilometri, poteva facilmente mettere in ritirata le forze combinate di quattro Lord Divini nonostante la maggior parte della sua forza fosse sigillata dalle catene. Ma ora, era stato scagliato via dalle enormi radici divine!


"Clang!"


Decine di catene si tesero simultaneamente mentre il colosso grugnì con la sua voce profonda. Le parti del suo corpo legate dalle catene erano state mutilate in una poltiglia sanguinolenta!


Le estremità di queste catene penetravano nel profondo delle sue ossa e, a causa dello strattone, iniziò ad avere le convulsioni mentre sputava una boccata di sangue nero!


Il gigante di bronzo cadde pesantemente a terra, appiattendo gran parte di una catena montuosa. Le radici dell'albero divino cominciarono a estendersi fuori dal sottosuolo e, come una catena ordinata, avvolsero il gigante di bronzo a strati.


"Roar!"


Il colosso emise un ruggito arrabbiato di scontentezza. Afferrò l'ascia gigante che era caduta a terra e colpì di nuovo la radice divina.


La potenza del mostro era formidabile, così tagliò in due una delle radici con un solo fendente, ma in quel momento…


"Shoo! Shoo! Shoo!"


Sempre più radici scavarono fuori dal sottosuolo, e presto, la pianura della disperazione fu distrutta. Tra le innumerevoli radici degli alberi che cominciarono ad avvolgere il gigante di bronzo, alcune avevano una circonferenza ampia quanto una montagna, mentre altre erano sottili come un braccio umano!


I muscoli del gigante di bronzo si gonfiarono mentre le vene sporgevano. Era sconvolgente come un fiume che ruggiva. Nonostante avesse usato una forza sufficiente a distruggere una stella, era ancora incapace di districarsi dalle radici.


"Rumble!"


Con un crepitio fragoroso, il terreno si spaccò. Il gigante di bronzo fu trascinato sottoterra dalle radici divine insieme alle catene che erano legate a lui.


Nonostante la sua lotta frenetica, continuò ad affondare nella terra. Alla fine fu completamente sepolto sottoterra.


Rumble…


Con fragorosi boati, la terra si richiuse di nuovo, seppellendo completamente il colosso.


Era finita!?


Tutti furono estremamente sorpresi che, nonostante la sua potenza, alla fine il gigante di bronzo fosse stato sigillato sottoterra.


Il gruppo prima aveva pensato di essere in un mondo in frantumi che non poteva resistere alle esplosioni di energia dalla battaglia tra le radici divine e il gigante di bronzo. Tuttavia, non si aspettavano che, mentre le radici divine lanciavano un attacco dopo l'altro, il pianeta sull'orlo della distruzione stesse gradualmente rallentando il suo collasso.


Ora, la terra sconvolgente aveva lentamente riparato le crepe nel suolo, mentre la tempesta gradualmente si indebolì fino ad arrestarsi. L'intero mondo divenne istantaneamente molto più pacifico.


Il Grande Mondo Legno Azzurro, che era sull'orlo della distruzione, era apparentemente stato salvato. Era veramente impressionante che l'albero divino potesse sostenere un pianeta e attenuarne la distruzione.


"Ahahah!


Il Lord Divino Occhio Demoniaco scoppiò a ridere all’improvviso. Non pensava più a fuggire. Dopotutto la distruzione di un grande mondo era una calamità per lui. Sebbene fosse fiducioso di sopravvivere, il Grande Mondo Legno Azzurro era molto strano. Aveva l'albero divino, il gigante di bronzo, e si supponeva fosse connesso ad un posto noto come i 33 Cieli.


Solo il cielo sapeva quali disavventure potevano accadere durante il collasso di un tale mondo. Ovviamente era meglio non sperimentarlo.


"Lord Pioggia Propizia, quel tuo discepolo è davvero capace. È riuscito davvero a risvegliare l'albero divino." Il Lord Divino Occhio Demoniaco era in piedi sul teschio color sangue mentre volava lentamente verso il Lord Pioggia Propizia.


"Infatti, infatti. Sono sorpreso anch'io. Non ha sprecato l’opportunità che ho creato correndo tutti questi rischi." Disse Shi Xuanji mentre volava anche lui verso di loro. I due avevano disertato durante la battaglia, ma ora, con il gigante di bronzo sottomesso e il mondo non più sull’orlo del collasso, non c'era naturalmente ragione per loro di fuggire.


Vedendo Shi Xuanji e il Lord Divino Occhio Demoniaco, Lady Brina Immortale alzò le sue eleganti sopracciglia. Avevano proprio una gran bella faccia tosta. Prima erano fuggiti così velocemente, ma ora che il pericolo era passato, erano tornati tutti sorridenti. Era come se non fossero stati loro a scappare.


Lady Brina Immortale detestava le ingiustizie. Proprio quando stava per deridere quelle due vecchie scarpe…


Boom! Boom! Boom!


Il terreno tremò di nuovo. Tutti cambiarono leggermente espressione.


Lady Brina Immortale non fu in grado di deriderli in quel momento e disse con un'espressione solenne: "Sembra che... quel gigante di bronzo non sia stato sconfitto. È solo intrappolato sottoterra e sta ancora lottando."


Poteva percepire le pulsazioni dalsottosuolo che arrivavano un'onda dopo l'altra. Come una marea che saliva, ogni onda agitava il suo flusso sanguigno.


"Il gigante di bronzo è stato intrappolato per centinaia di milioni di anni, eppure possiede ancora una forza vitale così potente. L'albero divino può solo imprigionarlo temporaneamente, ma un giorno forse scapperà."


"Non è che sia impossibile, ma credo che anche se dovesse accadere, non c'è modo di sapere quanti anni in più ci vorranno." Disse Shi Xuanji mentre si accarezzava la barba. Non era preoccupato perché poteva percepire che il gigante di bronzo era chiaramente represso dall'albero divino.


"Il vecchio Shi ha ragione!" Il Lord Divino Occhio Demoniaco si accarezzò il mento mentre guardava il nucleo dell'albero divino e uno strano bagliore lampeggiò nei suoi occhi.


Sarebbe stato grandioso se avesse potuto sottomettere sia l'albero divino che il gigante di bronzo.
Estrarre solo un po' dell'essenza dell'albero sarebbe stato sufficiente per raffinare un elisir o un artefatto. Se avesse potuto usare l'albero divino e il gigante di bronzo come guardiani della setta degli Elfi Fantasma, avrebbe assicurato loro un futuro prospero per centinaia di milioni di anni.


Naturalmente, erano solo fantasie. Cospirare contro l'albero divino o il gigante di bronzo era completamente impossibile, ma se lui... avesse complottato contro Yi Yun, che era entrato nell’area proibita...


Il Lord Divino Occhio Demoniaco rifletté. Lanciò un'occhiata a Shi Xuanji e notò che anche lui stava guardando l’area proibita dell'albero divino dov’era entrato Yi Yun. Allo stesso modo, stava rimuginando su qualcosa.


Ignorando l'eredità possibile lasciata dalla donna vestita di nero, solo Il Caos Primordiale nebuloso era sufficiente a causare lotte tra Lord Divini.


Se il Cielo Empireo dei Diecimila Elfi avesse saputo che Yi Yun aveva ottenuto il Caos Primordiale nebuloso nella zona proibita, molti Lord Divini sarebbero sciamati qui come api nel tentativo di catturare un filo del Caos Primordiale nebuloso per studiarlo.


Non solo il Caos Primordiale nebuloso poteva essere raffinato in artefatti o usato come un tesoro per temprare il corpo, era anche un’occasione per ottenere ispirazioni sul Dao del Caos Primordiale. Sarebbe stata un’opportunità impressionante.


"Pioggia Propizia, l'albero divino è già stato risvegliato. Perché il tuo discepolo non esce?" Shi Xuanji chiese improvvisamente.


"Il merito principale va a Yi Yun per la preservazione del Grande Mondo Legno Azzurro. Inoltre, è avanzato allo stadio della Manifestazione del Dao e ha condensato così tanti frutti del Dao a nove foglie. Ha anche fatto un’esperienza sconvolgente. Ora che è nella zona ristretta, chissà qual è la situazione lì dentro.
Andiamo a vedere come sta!"


Mentre il Lord Divino Occhio Demoniaco parlava, mostrò un sorriso beffardo mentre passava in rassegna il Lord Pioggia Propizia con un'occhiata.


In quel momento, il Lord Pioggia Propizia era coperto di gravi ferite. Gli rimaneva meno del 10% del suo qi vitale, quindi non rappresentava una minaccia.

