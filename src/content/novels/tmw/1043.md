---
title: Capitolo 1043 - Il Miracolo nella Casa di Pietra
pubDate: 2025-08-27T07:40:17.634Z
tags:
    - tmw
---


Capitolo sponsorizzato, ringraziamo Angelo!
12 capitoli in coda totali (7 Angelo + 5 Alessandro)
0/1 sponsorizzazioni 1 euro a capitolo,
-Schadenfreude


In quel momento, all'interno della zona proibita dell'Albero Divino, il corpo di Yi Yun era avvolto da un’aureola verdastra. Un'aura indescrivibile, spirituale ed eterea, pervadeva il suo intero essere, come se stesse per tornare alla terra degli immortali trasportato dal vento.


Yue Yingsha e Chu He si trovavano ancora all'esterno della casa di Pietra del Caos, ma avevano percepito il tremendo cambiamento nell'aura di Yi Yun. Non si trattava semplicemente di un aumento, ma di un salto qualitativo. Questo cambiamento diede persino a Yue Yingsha la sensazione che Yi Yun stesse per ascendere e diventare un immortale.


"Yi Yun deve aver già manifestato il suo Dao..."


Yue Yingsha non poteva vedere la proiezione dell'Albero del Dao di Yi Yun, ma aveva il vago presentimento che la sua Manifestazione del Dao sarebbe stata straordinaria.


In quel momento, un'immane esplosione di energia improvvisamente schizzò dal terreno come una fontana. Irruppe nel corpo di Yi Yun e, mentre veniva inondato da quell'energia, i suoi muscoli, le ossa e la carne sembrarono diventare traslucidi.


Mentre l'energia risaliva attraverso la rete di radici dell'Albero Divino, Yue Yingsha vide una debole aureola sollevarsi dal suolo. Presto, il bagliore sgorgò sotto i piedi di Yi Yun.


La rete di radici dell'Albero Divino trasportava energia al suo tronco principale, e dato che Yi Yun si era fuso con l'Albero Divino, l'energia fluì attraverso il suo corpo. E in quell'istante, un'aura primordiale immensa divampò improvvisamente dal corpo di Yi Yun.


I chiari rintocchi risuonavano ancora in tutta la zona proibita. In quel momento, Yi Yun aprì gradualmente gli occhi.


Il suo sguardo era brillante e profondo. Durante il processo di fusione con l'Albero Divino, la percezione di Yi Yun si era estesa a ogni foglia dell'albero. Attraverso di essa, poteva percepire il mondo intero.


Aveva visto tutto ciò che era accaduto alla Porta per i 33 Cieli, compresa la battaglia sanguinosa ma valorosa di Lord Pioggia Propizia. Aveva anche visto Shi Xuanji e il Lord Divino Occhio Demoniaco abbandonare lo scontro.


Aveva anche percepito chiaramente l’area proibita, così come tutto all'interno della casa di pietra costruita con Pietre del Caos.


"Questa casa di pietra..."


Yi Yun sussultò quando scoprì un appezzamento di terreno grigio nel cortile posteriore della casa. Sembrava un piccolo giardino di erbe.


Yi Yun divenne entusiasta quando lo vide. Credeva di poter trovare qualche erba, ma presto rimase deluso. In passato probabilmente vi erano state piantate erbe, ma ormai tutte erano appassite.


Dopo centinaia di milioni di anni, senza che nessuno se ne prendesse cura, qualsiasi pianta spirituale sarebbe morta.


Solo pensarci faceva dolere il cuore a Yi Yun. Un terreno così miracoloso, lasciato crescere per più di cento milioni di anni, avrebbe prodotto erbe sconvolgenti. Solo il pensiero poteva far impazzire chiunque.


Ma ora, le erbe si erano ridotte in polvere ed erano tornate alla terra. Non faceva altro che nutrire il suolo grigio. Dopo aver assorbito così tanta energia spirituale, era incredibile quanto fosse fertile.


Yi Yun stava persino considerando se prelevare un po' di quel terreno per la coltivazione di erbe. Proprio mentre ci pensava, esclamò a bassa voce quando scoprì improvvisamente che il terreno grigio non era per niente ordinario. La sensazione che dava il suolo era identica a quella delle Pietre del Caos della casa.


Dopo un esame dettagliato del terreno, Yi Yun aveva persino visto minuscoli granelli di Pietra del Caos.


Era possibile che qualcuno avesse polverizzato le Pietre del Caos e aggiunto del fertilizzante per trasformarle infine in terreno?


Forse le erbe spirituali seccate e marcite erano diventate fertilizzante per quel giardino?


Rendendosi conto di questo, Yi Yun trattenne il respiro. Quanto era impressionante! Forse solo la donna vestita di nero era capace di iniziare un progetto simile.


Comunque era un tale peccato che un così bel giardino di erbe fosse stato lasciato incustodito per centinaia di milioni di anni.


Yi Yun non poté fare a meno di esaminare il giardino. Se fosse stato in qualsiasi altro momento, non avrebbe potuto sondare questo tipo di sabbia. Le Pietre del Caos schermavano da ogni percezione, quindi nemmeno un Lord Divino sarebbe riuscito a sondarne l’interno.


Tuttavia, essendosi fuso con l'Albero Divino, Yi Yun poteva attraversarle. E l'indagine lo lasciò stupefatto. Vide una sfera verde lussureggiante sepolta  nelle profondità del giardino di erbe grigio. Era grande più o meno come un nocciolo di pesca e la sua superficie non era liscia. Era rugosa come un nocciolo e i suoi motivi emanavano un’aura indescrivibile.


Inoltre fu piacevolmente sorpreso nel vedere una grande quantità di gas grigio radunato nella piccola sfera. Dopo essere entrato in contatto con le leggi del Caos, Yi Yun era certo che fosse Caos Primordiale nebuloso!


Quando Yi Yun aveva raggiunto la Manifestazione del Dao, aveva già assorbito una parte del Caos Primordiale nebuloso, ma ora scoprì che la quantità di Caos Primordiale nebuloso all'interno della piccola sfera era dieci volte superiore a quanto aveva assimilato.


Il Caos Primordiale nebuloso era assolutamente raro nel Cielo Empireo dei Diecimila Elfi. Perfino i Lord Divini avrebbero desiderato ottenerlo. Si poteva aumentare il livello di un tesoro di diversi livelli anche infondendo una piccola quantità di Caos Primordiale nebuloso. Ma in realtà, quasi nessuno sarebbe stato disposto ad usarlo per raffinare tesori.
Se lo avessero sfruttato per temprare il proprio corpo, fondendolo con la carne e il sangue, avrebbe portato un aumento di forza inimmaginabile.


Cos'era questo nocciolo di pesca? Perché aveva condensato così tanto Primordiale Caos nebuloso?


Mentre Yi Yun rifletteva, lo osservò attentamente. Si rese conto che conteneva la stessa aura dell'Albero Divino che sorreggeva il Grande Mondo Legno Azzurro.


Poteva forse essere...


Un’ipotesi balenò nella mente di Yi Yun. Era un pensiero agghiacciante, poiché giunse alla realizzazione che il nocciolo di pesca poteva molto probabilmente essere un seme nato dall'Albero del Mondo!


Tutto aveva il suo inizio e la sua fine. L'universo non era differente; quindi, anche l'Albero Divino seguiva lo stesso princìpio!


Dopo aver sperimentato l'immenso fiume del tempo, alla fine sarebbe morto. E questo seme era probabilmente la nuova vita del suo futuro!


Un seme prodotto dall'Albero Divino, in grado di sorreggere un mondo, era cresciuto nel giardino di erbe. Con polvere di Pietra del Caos come terreno ed erbe spirituali marcite di centinaia di milioni di anni come fertilizzante.


Il suo valore... era completamente inimmaginabile!


Yi Yun rimase momentaneamente sbalordito. Se era davvero così, doveva essere senza dubbio il tesoro più straordinario, a parte il Cristallo Viola, che avesse mai visto da quando aveva iniziato a praticare le arti marziali!


Yi Yun non poté fare a meno di toccare il terreno del giardino di erbe. In quel momento, Yue Yingsha e Chu He erano ancora fuori dalla casa di pietra e non sapevano cosa stesse facendo Yi Yun.


"I nutrienti nel terreno sembrano essere stati assorbiti completamente dal seme dell'Albero Divino..."


Le erbe divine che erano appassite lì avevano da tempo dato la loro essenza al seme dell'Albero Divino. Persino l'essenza del Caos Primordiale contenuta nel terreno fatto di polvere di Pietra del Caos era stata assorbita. Se il seme fosse rimasto nel giardino di erbe, era improbabile che potesse maturare.


Yi Yun inspirò profondamente e scosse la testa. Spazzò via delicatamente il terreno che aveva esaurito i suoi nutrienti. Poi, si rese conto che il suo sangue sembrava essere connesso al seme dell'Albero Divino sepolto in profondità nel terreno.


Oh?


Yi Yun spostò un altro po' di terreno e poi, senza che avesse bisogno di fare altro, il seme dell'Albero Divino prese l'iniziativa di liberarsi dal terreno e fluttuò fuori dalla terra per atterrare lentamente nel suo palmo.


Yi Yun rimase sbalordito mentre teneva il seme. Si rese conto che il seme era disposto a rimanere vicino a lui probabilmente per come aveva risvegliato l'Albero Divino e di come aveva un’aura simile ad esso.


Forse, poteva portare via con sé il seme dell'Albero Divino.


Pensando a questo, Yi Yun si emozionò. Non avrebbe portato via il seme dell'Albero Divino se fosse potuto maturare nel giardino di erbe. Portarlo via troppo presto avrebbe influenzato la crescita di un oggetto divino del genere.


Ma la situazione attuale era completamente diversa. Il terreno era ormai sterile e il seme dell'Albero Divino aveva preso l'iniziativa di seguirlo. Questa era totalmente un'opportunità senza pari per lui!


Yi Yun tenne il seme dell'Albero Divino con entrambe le mani con fare meticoloso ed estrema concentrazione. Sentiva che il seme era l'oggetto più perfetto del mondo. Forse solo il Cristallo Viola e la sua profondità lo superavano.


Proprio mentre Yi Yun ammirava il seme, improvvisamente percepì un freddo intento omicida.


Oh!?


Yi Yun divenne apprensivo. La sua percezione era fusa con l'Albero Divino, quindi sapeva che l'intento omicida proveniva da fuori della zona proibita.


Yi Yun spostò lo sguardo e immediatamente aggrottò le sopracciglia. Vide Shi Xuanji e il Lord Divino Occhio Demoniaco in piedi all'ingresso della grotta fuori dall’area proibita. Stavano pensando a modi per entrare. Sebbene avessero espressioni normali, c'era una chiara luce bramosa nei loro occhi.


