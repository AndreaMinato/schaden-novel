---
title: Capitolo 1046 - Onnipotente
pubDate: 2025-08-27T14:06:22.301Z
tags:
    - tmw
---


Capitolo sponsorizzato, ringraziamo Angelo!
9 capitoli in coda totali (4 Angelo + 5 Alessandro)
0/1 sponsorizzazioni 1 euro a capitolo,
-Schadenfreude


"Che sta succedendo!?"


Un allarmato Shi Xuanji scelse di ritirarsi immediatamente. Notò che la formazione annientante della Pioggia dei Nove Cieli di cui andava orgoglioso aveva reciso un gran numero di radici della barriera. Tuttavia, queste radici strappate si rigenerarono in un batter d'occhio e in pochi secondi tornarono intatte come prima.


"L'albero divino sta proteggendo Pioggia Propizia. Com'è possibile?"


Shi Xuanji borbottò tra sé. L'albero divino era una forma di vita terrificante. Era uno Spirito Divino di un mondo che era riuscito a reprimere il gigante di bronzo e a rallentare la distruzione del Grande Mondo Legno Azzurro. Come poteva uno Spirito Divino del genere decidere di salvare attivamente il Lord Pioggia Propizia?


Shi Xuanji ovviamente si rifiutava di credere che il Lord Pioggia Propizia fosse qualcuno di speciale. Doveva dipendere da Yi Yun. Era stato lui a far sì che l'albero divino salvasse Pioggia Propizia.


Yi Yun poteva controllare l'albero divino?


Rendendosi conto di questo, il cuore di Shi Xuanji si raggelò. Come poteva un giovane allo stadio della Manifestazione del Dao controllare l'albero divino?


Proprio mentre Shi Xuanji rifletteva sull'evolversi degli eventi, la radice divina si era nuovamente scagliata contro di lui!


Gli attacchi dell'albero divino erano solo semplici frustate. Tuttavia, il modo in cui attaccava metteva sotto pressione Shi Xuanji.


"Schiva!"


Shi Xuanji non desiderava scontrarsi con l'albero divino. Schivò a gran velocità, lasciando che la radice colpisse il terreno.


Boom!


Il suolo si squarciò e fu immediatamente ridotto ad una valle.


Vedendo questa scena, tutti rimasero stupefatti dallo shock. Yi Yun stava controllando l'albero divino per aiutare il Lord Pioggia Propizia.


"Pioggia Propizia, il tuo discepolo è certamente… straordinario."


Lady Brina Immortale era estremamente scioccata. Era una battaglia tra Lord Divini che l’aveva fatta sentire impotente, eppure un membro della giovane generazione era riuscito ad interferire, influenzando la situazione della battaglia. Anche se era una forza che aveva preso in prestito, era probabilmente un evento senza precedenti!


"Quel piccolo bastardo ha distrutto la mia Bandiera di Sangue. Ti estrarrò sicuramente l'anima e la raffinerò nella Bandiera di Sangue per poi ridurre in mille pezzi il tuo corpo!" Lord Divino Occhio Demoniaco imprecò mentre balzava.


Sangue colava ancora dagli angoli della sua bocca mentre la Bandiera di Sangue a Sei Strisce che teneva in mano aveva perso una grande parte del suo potere. Il colpo di Yi Yun aveva quasi dimezzato la potenza del suo artefatto e ci sarebbero volute diverse centinaia di migliaia di anni per recuperarlo attraverso un processo di raffinamento. Ma nonostante fosse furioso, non osava avvicinarsi alla radice divina.


"Sou!"


La radice si scagliò contro il Lord Divino Occhio Demoniaco. Sebbene avesse appena pronunciato parole malvagie, il suo cuore rabbrividì quando affrontò l'albero divino. Senza opporre alcuna forma di resistenza, recuperò la Bandiera di Sangue a Sei Strisce e fuggì in modo patetico. Temeva che il suo tesoro intrinseco subisse un altro incidente.


"Boom!"


Dopo essersi un po’ preparato, il Lord Divino Occhio Demoniaco riuscì a malapena a schivare la radice divina.


"La sua velocità d’attacco non è così terrificante!"


Il Lord Divino Occhio Demoniaco scoprì rapidamente che, nonostante la radice divina possedesse una forza indomabile, aveva un punto debole.


"Sì! L'albero divino è comunque controllato da quel piccolo bastardo. Qual è il suo livello di coltivazione? Quanto possono essere veloci i suoi tempi di reazione? Non importa quanto sia potente l'albero divino, sarebbe sprecato nelle sue mani!"


Rendendosi conto di questo punto, il Lord Divino Occhio Demoniaco si sentì sollevato.


"Vecchio Xuanji, uniamo le forze. Yi Yun non può colpirci affatto! Inoltre, mi rifiuto di credere che controllare l’albero divino non abbia un prezzo. Potrebbe non resistere a lungo."


La trasmissione di qi vitale del Lord Divino Occhio Demoniaco risuonò nelle orecchie di Shi Xuanji.


Il cuore di Shi Xuanji si agitò mentre annuiva: "Esatto. Come può il potere dell'albero divino essere controllato da una persona ordinaria? È probabile che questa canaglia abbia cagato un caro prezzo per riuscirci.”


Avendo realizzato questo punto saliente, Shi Xuanji e il Lord Divino Occhio Demoniaco cominciarono a complementarsi a vicenda nel tentativo di schivare gli attacchi. Volevano spingere l'albero divino ad attaccarli. L'albero divino poteva non essere esausto, ma molto probabilmente Yi Yun avrebbe esaurito il suo sangue vitale.


"Ahahahah! Piccolo bastardo, sei ancora troppo giovane per avere speranze di uccidermi. Uno Spirito Divino così potente è solo questo e niente di più nelle tue mani!" Disse il Lord Divino Occhio Demoniaco con una risata calorosa. Stava deliberatamente cercando di provocare Yi Yun, sperando che lo attaccasse senza alcuna considerazione.


"Sou!"


L'albero divino si scagliò dritto contro il Lord Divino Occhio Demoniaco, ma lui aveva previsto la traiettoria dell'attacco di Yi Yun. Schivò con una tecnica di movimento notevole.


"Ho già capito le traiettorie dei tuoi attacchi! Lo stadio della Manifestazione del Dao dopotutto è limitato. È troppo debole!" il Lord Divino Occhio Demoniaco lo derise sfrenatamente, ma in quel momento cambiò drasticamente espressione.


Guardò impotente mentre l'albero divino non si ritrasse dopo averlo mancato. Invece, continuò ad avanzare verso il gigantesco teschio sanguigno. Quella era la dimora del Lord Divino Occhio Demoniaco e anche anche l'incrociatore spirituale su cui erano a bordo tutti i membri della setta degli Elfi Fantasma!


In precedenza, il Lord Divino Occhio Demoniaco aveva radunato tutti i suoi discepoli diretti o meno, compresi i Supremi, You Feihua e gli altri dentro il teschio sanguigno a causa dell'imminente esplosione del Grande Mondo Legno Azzurro. Ma ora, l'albero divino aveva scelto di attaccare l’incrociatore spirituale dopo averlo mancato!


La potenza dell’attacco era indicibilmente terrificante. Anche se il Lord Divino Occhio Demoniaco era stato capace di schivarlo non significava che i membri della sua setta potessero fare altrettanto.


"Piccolo bastardo, come osi!"


Gli occhi del Lord Divino Occhio Demoniaco si iniettarono di sangue mentre si infuriava! Ma in quella frazione di secondo, la radice dell'albero divino si era abbattuta pesantemente sulla fronte del teschio subito dopo che lui era riuscito a finire di pronunciare la prima parola.


Sebbene il cranio sanguigno del Lord Divino Occhio Demoniaco fosse potente, come poteva una dimora incantata essere paragonabile ad un tesoro offensivo o difensivo come una spada, un’armatura o bandiere di formazioni? Nemmeno la Bandiera di Sangue a Sei Strisce era riuscita a resistere al colpo, figuriamoci il teschio.


"Rumble!"


La fronte del teschio sanguigno esplose direttamente! La radice divina la attraversò direttamente con uno slancio indomabile!


Ogni struttura nella dimora del teschio fu distrutta con una netta spazzata. Tempeste di energia seminarono distruzione e alcuni membri della giovane generazione furono immediatamente polverizzati dall'esplosione!


Sebbene You Feihua fosse notevolmente potente, era troppo debole in confronto alla tempesta. Era impotente a resisterle.


"Patriarca, aiuto!"


You Feihua emise un grido tragico, ma in un istante, era stato trascinato nella tempesta. Sentì il suo corpo lacerarsi costantemente mentre schizzava sangue. You Feihua sentì la sua carne spezzarsi e vide persino entrambe le sue gambe volare via.


"No! No!"


You Feihua urlò disperato ma non poté più emettere un suono mentre la sua coscienza cominciò a svanire.


Non si era mai aspettato che, proprio nel momento in cui Yi Yun sembrava spacciato, avrebbe improvvisamente preso il controllo dell'albero divino per ribaltare le sorti della battaglia. Solo un semplice pensiero di Yi Yun lo aveva fatto a pezzi!


Non posso accettarlo…


Quello fu l’ultimo pensiero di You Feihua. Nell'istante successivo, era stato ridotto a una nebbia di sangue mentre esplodeva completamente. Non rimasero un cadavere, né un osso!


In un solo istante, tutti i membri della giovane generazione della setta degli Elfi Fantasma che erano entrati nella Porta per i 33 Cieli erano morti.


Persino i Supremi furono gravemente feriti dall'esplosione. Sebbene fossero persone potenti, erano rimasti feriti durante la battaglia con il gigante di bronzo mentre avevano combattuto in formazione.


"Feihua!"


Il Daoista You Ming sputò una boccata di sangue mentre veniva scaraventato indietro per decine di chilometri. Mentre guardava suo figlio morire tragicamente, trasformandosi alla fine in una nebbia di sangue, i suoi occhi divennero rossi mentre si riempivano di intento omicida.


You Feihua era il figlio che stimava di più. Ma era morto in modo così tragico. Era stata una morte istantanea!


Quanto al Daoista You Ming stesso, il colpo aveva danneggiato la sua essenza vitale a causa delle ferite precedenti che aveva subìto. Era abbastanza per influenzare i suoi futuri risultati. Il Daoista You Ming era davvero infuriato.

