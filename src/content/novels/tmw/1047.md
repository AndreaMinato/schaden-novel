---
title: Capitolo 1047 - L'annientamento di un Supremo
pubDate: 2025-08-29T06:16:26.238Z
tags:
    - tmw
---


Capitolo sponsorizzato, ringraziamo Angelo!
8 capitoli in coda totali (3 Angelo + 5 Alessandro)
0/1 sponsorizzazioni 1 euro a capitolo,
-Schadenfreude


"Yi Yun, piccolo bastardo, io, You Ming, giuro sulla mia vita che ti ucciderò spellandoti vivo e strappandoti i tendini per vendicare mio figlio!"


Il Daoista You Ming possedeva un ricco attributo Yin sinistro, ma un debole attributo Yang a causa delle tecniche della sua setta. La carenza di Yang limitava le sue capacità riproduttive. Dopotutto, per generare nuova vita servivano forza e sangue vitale. Come poteva una persona piena di un'aura mortale generare un figlio?


Questo aveva portato il Daoista You Ming a tenere in altissima considerazione You Feihua. Si sarebbe vendicato sicuramente se ne avesse avuto la possibilità!


Sentendo le sue parole, lo sguardo di Yi Yun divenne gelido. "Vuoi spellarmi e strapparmi i tendini? Prima ti ucciderò io!"


L'intento omicida di Yi Yun si amplificò mentre la Spada della Volontà, fusa con l'albero divino, si manifestava dalla sua fronte. La radice divina si scagliò di lato e sibilò un istante dopo. Il suo bersaglio era chiaramente il Daoista You Ming!


Dopotutto il Daoista You Ming era inferiore al Lord Divino Occhio Demoniaco. Insieme alle gravi ferite ricevute in precedenza, non c'era modo per lui di schivare l'attacco della radice divina.


"Muori!"


Il Daoista You Ming ruggì furiosamente mentre due lame curve apparvero nelle sue mani. Menò fendenti contro la radice divina, ma innumerevoli filamenti lo infilzarono.


"Cha! Cha! Cha!"


Fendenti neri sfrecciarono attorno, tagliando un gran numero di filamenti. Tuttavia, la radice divina cambiò improvvisamente traiettoria ancora una volta e si conficcò nella schiena del Daoista You Ming!


Cha! Cha! Cha! I filamenti delle radici divine pugnalarono il Daoista You Ming come giavellotti e alla fine, tre di loro riuscirono a penetrare la sua barriera di lame che lo proteggeva!


"Puah Puah Puah!"


Il qi vitale protettivo del Daoista You Ming fu penetrato direttamente, trafiggendo la sua spalla, addome e petto in tre punti distinti dalla schiena!


Il colpo fatale non fu quello che attraversò il suo petto, ma quello all'addome, dove si trovava il suo dantian.


"Peng!"


In quell'istante, il Daoista You Ming udì chiaramente il suo dantian frantumarsi. Guardò impotente la radice divina insanguinata perforare il suo addome. Il suo dantian era stato distrutto dalla radice divina!


Un fiotto di sangue coagulato schizzò dalla bocca del Daoista You Ming mentre tutta la sua forza veniva prosciugata. Afferrò la radice coperta del suo stesso sangue con uno sguardo pieno di ostilità e indignazione.


Aveva appena parlato di vendetta ma immediatamente, il suo dantian era stato distrutto. Il corpo del Daoista You Ming si contorse mentre la sua coscienza svaniva gradualmente. Ormai non era lontano dalla morte.


Si rifiutava di credere che sarebbe arrivato il giorno in cui sarebbe perito per mano di un membro della giovane generazione nonostante fosse un Supremo...


Boom!


Il cadavere del Daoista You Ming fu scagliato via prima di schiantarsi pesantemente al suolo come un sacco di patate.


Tutti sussultarono vedendo questa scena. Un Supremo era morto proprio così.


Anche se il Daoista You Ming non era stato ucciso direttamente da Yi Yun, era morto a causa sua. Nessuno avrebbe creduto che fosse successo un evento così assurdo normalmente, ma era diventato realtà in questa zona mistica.


"Fuggite!"


Tutti i giovani discepoli della setta degli Elfi Fantasma erano morti mentre i guerrieri ad un passo dallo stadio di Supremo erano rimasti gravemente feriti ed erano sull'orlo della morte. I pochi Supremi rimasti persero coraggio.
Una battaglia di tale portata era spaventosa. Contro l'albero divino a cui non potevano opporre alcuna forma di resistenza, erano impotenti come una piccola barca in mezzo a una tempesta torrenziale.


I guerrieri della setta degli Elfi Fantasma fuggirono disordinatamente. Quanto al Lord Divino Occhio Demoniaco, era al limite della follia. Ignorando il fatto che la setta degli Elfi Fantasma avesse perso così tanti talenti in un istante, il teschio color sangue era uno dei suoi tesori incantati più preziosi. Era persino più importante della Bandiera di Sangue a Sei Strisce! Ma ora, era stato polverizzato nel nulla da Yi Yun con un solo colpo.


Il cuore del Lord Divino Occhio Demoniaco soffriva per la sua perdita. Voleva proprio fare a pezzi Yi Yun, ma non poteva far nulla contro di lui. Invece, era molto probabile che sarebbe stato ucciso dall'albero divino se non fosse stato attento.


In quel momento, Occhio Demoniaco e Shi Xuanji erano disorientati. Shi Xuanji aveva appena assistito alla catastrofe che si era abbattuta sulla setta degli Elfi Fantasma e provava un timore persistente.
Era persino euforico di non aver trovato i giovani discepoli della setta della Pioggia Immortale  nella Porta per i 33 Cieli. Se li avesse portati con sé, sarebbero potuti essere spazzati via anche loro.


Tuttavia, Shi Xuanji non sapeva che quei talenti erano stati già annientati da Yi Yun durante un conflitto precedente. Se lo avesse saputo, Shi Xuanji avrebbe vomitato sangue.


...


Mentre la setta degli Elfi Fantasma subiva un caos totale, la situazione di Yi Yun non era molto migliore all'interno dell’area ristretta.


Dopo aver raffinato il seme dell'albero divino, aveva effettivamente posseduto l'abilità di comunicare e prendere in prestito la forza dell'albero divino.


Tuttavia, l'albero divino era uno Spirito Divino dopo tutto. Per Esso, umani e Demi-umani non erano diversi dalle piante. Inoltre, l'albero divino non aveva ancora sviluppato una coscienza. Rimaneva semplicemente al suo posto per testimoniare il passaggio del tempo che abbracciava centinaia di milioni di anni.
Il lancio di attacchi di Yi Yun era in ultima analisi controllato attraverso l'uso della sua volontà. La velocità, la traiettoria e persino la forza degli attacchi dipendevano in gran parte dalla forza mentale di Yi Yun.


La sua forza mentale era naturalmente di gran lunga inferiore a quella di un Lord Divino, il che rendeva molto difficile per Yi Yun uccidere Shi Xuanji e il Lord Divino Occhio Demoniaco.


Controllare l'albero divino era estremamente faticoso per le sue facoltà mentali. Solo pochi attacchi erano sufficienti per fargli provare un dolore lancinante nel suo mare spirituale. Era difficile per lui continuare!


Yi Yun aggrottò le sopracciglia. Uccidere un Supremo era già il suo limite mentre uccidere un Lord Divino era impossibile.


Shi Xuanji e il Lord Divino Occhio Demoniaco chiaramente si erano resi conto di questo punto saliente. Si erano già allontanati e avevano iniziato a usare tattiche di guerriglia. A quel punto, nessuno aveva il sopravvento sull'altro. Tuttavia, Yi Yun non poteva rimanere per sempre nella zona ristretta dell'albero divino.
Aveva ancora bisogno di fare esperienza nel mondo esterno. Avrebbe potuto al massimo aumentare il suo livello di coltivazione di alcuni stadi isolandosi in un ambiente sigillato prima di incontrare qualche ostacolo.


"Prima salverò il maestro."


Con un pensiero, la radice divina che stava tenendo il Lord Pioggia Propizia fu tirata indietro. Sotto il controllo di Yi Yun, la porta per la zona ristretta non fermò l'ingresso del Lord Pioggia Propizia gravemente ferito. Fu mandato direttamente dentro!


"È... è quel signore!"


Yue Yingsha e Chu He furono sorpresi quando una persona in più apparve improvvisamente nell’area proibita. Yue Yingsha aveva riconosciuto il Lord Pioggia Propizia ma rispetto al suo aspetto straordinario di prima, sembrava terribile.


"Maestro!"


In un lampo, Yi Yun era apparso fuori dalla casa di Pietre del Caos.


Il Lord Pioggia Propizia si appoggiò contro un grosso albero. Non c'era punto su di lui che fosse rimasto integro. Più importante, il suo sangue vitale era in declino. Chiaramente, la battaglia di prima aveva ferito la sua essenza vitale.


Sebbene fosse possibile per lui riprendersi lentamente attraverso l'uso di preziose erbe, forse avrebbe subìto dei contraccolpi che avrebbero influenzato i suoi futuri risultati.


"Yi Yun, ben fatto! Ben fatto!" Dopo che il Lord Pioggia Propizia entrò nell’area proibita, non si curò delle sue ferite ma invece rise fragorosamente mentre guardava Yi Yun.


"Quattro frutti del Dao a nove foglie, ognuno con un Grande Dao. I frutti del Dao che hai condensato hanno superato di gran lunga i miei di un tempo. Hanno anche superato tutti nel Cielo Empireo dei Diecimila Elfi.
Ora, hai raffinato il Caos Primordiale nebuloso e hai risvegliato questo Spirito Divino che regge un grande mondo. Come discepolo, sei stato all'altezza delle mie aspettative. O dovrei dire che prenderti come mio discepolo è stato un bel colpo di fortuna pe me!”


Il Lord Pioggia Propizia aveva requisiti elevati. Quando reclutava discepoli, non lo faceva con un particolare scopo. Non credeva di poter trovare un discepolo personale immediatamente. Impiegare un milione di anni per trovare un discepolo adatto non era considerato male per un Lord Divino. Il Lord Pioggia Propizia non aveva mai immaginato che avrebbe trovato un mostro come Yi Yun.


