---
title: Capitolo 105 - Risultati della Valutazione
pubDate: 2023-08-20T14:09:48.034Z
tags:
    - tmw
---


Proprio mentre Yi Yun e Lian Chengyu stavano per avventarsi l’uno alla gola dell’altro, Zhang Tan era arrivato al centro della piazza. Stava annunciando la classifica e i risultati della competizione del Sangue Mortale! Le semifinali erano diverse dai preliminari. Era chiaro con una sola occhiata chi avesse vinto i preliminari, ma i risultati delle semifinali sarebbero stati decisi dagli esaminatori dell’esercito.

Precedentemente, quando erano saliti tutti sul palco, gli esaminatori delle truppe del Drago Brillante avevano assegnato punteggi basandosi sull’età e la dimostrazione del partecipante. Dopo una discussione e aver sistemato i punteggi facendo una media, avevano compilato la classifica.

“Stanno per annunciare i risultati!”

La folla iniziò a riempirsi di entusiasmo vedendo che Zhang Tan era salito sul palco.

Era un momento eccitante.

Volevano sapere quale sarebbe stata la posizione di Tao Yunxiao.

“Annuncerò la posizione delle semifinali e le vostre valutazioni. Dal grado più alto al più basso c’è: Cielo, Terra, Mistico e Giallo. Cielo è il più alto e Giallo è il più basso. Ogni livello ha dieci punti, da zero a nove. In totale ci sono quaranta gradi!”

“Il grado del Cielo è il segno degli antichi grandi imperatori!”

“Il grado della Terra è il marchio degli antichi saggi!”

“Il grado del Mistico è il marchio dei signori umani!”

“Il grado Giallo è il segno dei membri d’élite umani!”

Anche se Zhang Tan doveva ancora annunciare i risultati, numerosi partecipanti e la gente del pubblico cominciò ad entusiasmarsi!

Antichi imperatori, saggi e signori umani!

Perfino il peggiore era un membro d’élite umano.

Chiaramente queste regole di valutazione non erano state stabilite da Zhang Tan o dalle truppe del Drago Brillante, nemmeno dal Regno Divino Tai Ah.

Il Regno Divino Tai Ah poteva essere un gigante, ma non osava valutare un antico imperatore o saggio!

Queste norme dovevano essere uno standard uniforme riconosciuto dal mondo!

Rendendosi conto di questo, molti degli sfidanti ansimarono. Altri strinsero i pugni, aspettando di sentire i risultati!

Molti desideravano istintivamente di spiccare tra le masse; volevano vedere quanto erano lontani dal diventare antichi saggi e signori.

Era possibile che ricevessero una valutazione vicina alla loro?

Alcuni dei più orgogliosi, specialmente Tao Yunxiao, credevano che avrebbero lasciato le vaste lande selvagge o perfino il Regno Divino Tai Ah, creando prima o poi un impero. Queste persone furono quelle che ebbero più difficoltà a rimanere calme!

Tao Yunxiao incrociò le braccia; anche se pareva freddo e orgoglioso, era evidente da come tremavano le sue dita che fosse agitato.

Il suo sguardo brillava con entusiasmo. Voleva sapere, basandosi su uno standard accettato dal mondo, quali sarebbero stati i suoi risultati futuri? Quanto si sarebbe potuto spingere avanti?

“Sun Yu, vent’anni, ha dimostrato la tecnica del pugno costola di drago osso di tigre, valutazione: nessuna!”

Annunciò con tono imponente Zhang Tan. Tra la folla, un giovane alto e magro stese il collo, ascoltando con il fiato sospeso. Ma quando sentì la parte “nessuno”, rimase stordito.

E pensare che gli era stato nemmeno assegnato un grado…

Sun Yu sospirò avvilito. Ma era prevedibile, per rientrare nel grado Giallo, bisognava essere un membro d’élite umano.

Per quanto riguardava lui, era stato il primo nelle semifinali, e questo significava che era stato l’ultimo nei preliminari. Il fatto che non fosse un membro d’élite era ragionevole.

Ma Sun Yu provò imbarazzo per il fatto che i suoi risultati fossero stati annunciati di fronte a così tante persone.

Molto presto però fu meno a disagio.

Perché dopo di lui, Zhou Kang, Chen Pingguang e Tao Hai ricevettero la stessa valutazione; non avevano raggiunto lo stadio Giallo.

Zhang Tan stava annunciando i risultati secondo l’ordine in cui erano finiti durante le semifinali. Senza un grado praticamente non aveva ottenuto risultati e sarebbe stato eliminato dalla selezione del regno.

Fino alla venticinquesima persona, cioè quasi metà dei contendenti delle semifinali, a nessuno fu assegnato un grado!

Nessuno di loro aveva raggiunto la posizione di “membro d’élite umano” ed erano considerati ordinari!

Un sistema di valutazione così severo riempì di ardore lo sguardo di Tao Yunxiao. Più era rigido lo standard, più il suo sangue ribolliva. Era un sistema dalla grande credibilità e così riuscirà a prevedere il suo futuro successo!

Quando Zhang Tan annunciò i risultati della trentesima persona, questo partecipante ancora non aveva ottenuto un voto!

I diecimila spettatori cominciarono a discutere. Molte delle persone eliminate erano eredi di piccoli clan tribali che erano stati cresciuti con attenzione, eppure non potevano nemmeno ottenere un grado durante le semifinali. Era davvero terribile.

Stavano facendo ipotesi su chi avrebbe potuto ricevere il grado Giallo.

“Dimmi, in che posizione finirà il nostro giovane maestro Yunxiao secondo te?” Chiesero alcuni del clan tribale Tao; ai loro occhi, il talento di Tao Yunxiao non era inferiore a quello del primo giovane maestro del clan tribale Tao.

Tao Yunxiao era anche uno degli idoli della loro tribù, così aveva molti ammiratori.

“Naturalmente otterrà buoni risultati, ma mi chiedo a che livello finirà Yi Yun.”

La gente cominciò a farsi domande. Non avevano mai visto l’Aura Viola dall’Est; non sapevano cosa significasse. Pensavano che chi potesse indurre un fenomeno del genere sarebbe dovuto essere un guerriero sbalorditivo.

Senza dubbio, nelle semifinali, solo Yi Yun aveva i requisiti per competere con il loro giovane maestro Yunxiao.

Per quanto riguardava persone come Lian Chengyu, erano di gran lunga inferiori.

“Dimmi, quel ragazzino, Yi Yun, ha rotto quelle tazze, come potrebbe competere con il qi della spada del nostro giovane maestro Yunxiao?” Chiese un cittadino del clan tribale Tao.

“Sei sciocco, cosa credi che sia più forte, una tazza da tè o della pietra di ferro nera? Il giovane maestro Yunxiao ha usato il qi della spada per spaccare la pietra di ferro nera! Dato che hanno infranto oggetti a distanza, significa che chi rompe l’oggetto più duro è più forte! Come può Yi Yun competere con lui? Però in effetti è stato strano che abbia potuto creare quella nuvola.”

“Sì, dimmi, perché ha creato quella nuvola?”

I cittadini della vasta landa selvaggia erano pieni di domande. Gli esseri umani potevano fare una cosa del genere?

Anche se sembrava non avere nessun potere, era piuttosto fico.

Solo in base alla nuvola, era difficile determinare chi avrebbe ricevuto una valutazione superiore.

Alla fine Zhang Tan annunciò la prima persona con un voto: “Bai Chong, diciannove anni, ha dimostrato la tecnica del pugno costola di drago osso di tigre, grado: Giallo, livello uno!”

Le vaste lande selvagge usavano un sistema a nove punti, nove era il più alto e uno era il più basso.

Bai Chong era riuscito a rientrare a stento nel grado Giallo, ma anche così, si entusiasmò. Le trenta persone prima di lui non ci erano riuscite!

Da quel giorno in avanti, poteva essere considerato un membro d’élite umano.

Dopo di lui, altre persone finirono senza un punteggio. Potevano aver ottenuto risultati migliori di Bai Chong durante i preliminari, ma non erano riusciti a superarlo durante le semifinali.

Dopo tre partecipanti consecutivi senza grado, le persone rimaste avevano ricevuto tutte un voto.

Tra gli ultimi dieci, apparirono il grado giallo di livello due e a volte di livello tre!

In un batter d’occhio, Zhang Tan aveva già annunciato i risultati per cinquanta persone. Ne rimanevano solo sei.

Yi Yun, Lian Chengyu e Tao Yunxiao facevano parte dei sei partecipanti.



