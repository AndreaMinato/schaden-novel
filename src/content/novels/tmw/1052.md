---
title: Capitolo 1052 - Il Territorio Divino dello Stato Centrale
pubDate: 2025-09-01T07:12:46.716Z
tags:
    - tmw
---


Capitolo sponsorizzato, ringraziamo Alessandro!
4 capitoli in coda totali (4 Alessandro)
Vedo se riesco a farne un altro ma non posso promettere niente,
0/1 sponsorizzazioni 1 euro a capitolo,
-Schadenfreude


Il gruppo che aveva salvato Yi Yun era la società commerciale dei Segreti Divini della città Splendore di Giada. Era decisamente una fazione di rilievo nel Mare di Sabbia della Sepoltura del Sole. La gilda mercantile a cui apparteneva aveva filiali ovunque nelle sette città attorno al deserto, quindi tutti la conoscevano.


La società commerciale dei Segreti Divini era estremamente ricca. Per non parlare della lussuosa barca della sabbia, persino una carrozza laterale era trainata da quattro splendidi cavalli Azzurri Lin.


I cavalli Azzurri Lin erano già grandi di per sé, quindi le carrozze che trainavano erano ancora più grosse. La vettura in cui si trovava Yi Yun era lussuosa. All'interno c'era una stanza che non solo aveva un letto, un tappeto e sedie, ma c'erano persino diversi scomparti. In aggiunta alla formazione installata nella carrozza, sembrava stranamente stabile nonostante l'alta velocità dei quattro cavalli Azzurri Lin.


Il trattamento che Yi Yun riceveva lasciò molte delle guardie scontente. Era solo un viaggiatore mezzo morto che avevano salvato, eppure godeva di una carrozza così lussuosa. Loro invece dovevano rimanere fuori sotto il sole ed essere esposti agli elementi. Quel ragazzino era davvero fottutamente fortunato.


"Pensare che devo interrompere il mio raffinamento di elisir a metà per salvare qualcuno che è svenuto nel deserto."


Un anziano vestito di grigio entrò nella stanza di Yi Yun. Si sentiva alquanto impaziente quando gli diede un'occhiata, esprimendo a voce il suo malumore.


La domestica che stava accanto al vecchio disse con un sorriso placante: "La signorina è una persona gentile. Inoltre, le abilità alchemiche del Gran Maestro Sun sono di prim'ordine in tutto il Territorio Divino dello Stato Centrale. Salvare un giovane non sarebbe un gioco da ragazzi per lei?"


Le parole della domestica erano dolci e infatti, l'anziano gradì l'adulazione. Tuttavia, sapeva in cuor suo che le sue abilità alchemiche e mediche non erano decisamente di prim'ordine in tutto il Territorio Divino dello Stato Centrale.


"Bene, sarò gentile e gli salverò la vita. Considera questo ragazzino fortunato."


Mentre pronunciava queste parole, l'anziano vestito di grigio si sedette di fronte a Yi Yun.


In quel momento, gli occhi di Yi Yun erano strettamente chiusi, ma si stava riempiendo di emozione. Territorio Divino dello Stato Centrale!?


Il nome era estremamente familiare per Yi Yun. Aveva una memoria eccellente, quindi ricordò subito che nella Torre dell'Avvento Divino nel regno mistico della Grande Imperatrice, gli era stata mostrata la storia dell'ascesa del Lord Divino dello Yang Azzurro. Dopo aver ottenuto successo e riconoscimento, il Lord dello Yang Azzurro aveva fondato un paese e il nome che aveva dato alla sua terra era Territorio Divino dello Stato Centrale.


Che si trovasse nel Cielo Empireo dello Yang Divino?


Yi Yun ne fu allarmato. Il crollo del Grande Mondo Legno Azzurro lo aveva mandato d'un colpo nel Cielo Empireo dello Yang Divino. Non era forse troppo lontano?


I dodici Cieli Empirei erano estremamente distanti l'uno dall'altro. Persino un Lord Divino aveva bisogno di spendere un'enorme quantità di tempo ed energia per spostarsi tra i dodici Cieli Empirei.


Yi Yun iniziò a scrutare i dintorni con la sua percezione. Dopo essersi fuso con il seme dell'albero divino, la sua percezione era aumentata in modo incredibile, così poteva facilmente estenderla per centinaia di chilometri e persino penetrare barriere che in passato non poteva, come le Pietre del Caos.


Yi Yun sapeva molto bene che la sua percezione si era trasformata completamente.


L’esame confermò i suoi sospetti. Era veramente arrivato nel Cielo Empireo dello Yang Diivno.


Nel Cielo Empireo dei Diecimila Elfi, il 99% delle persone che incontrava appartevano alla razza elfica. Ma in questa area, trovò solo umani dalla stirpe pura. Non avevano nulla a che fare con gli elfi.


‘Cielo Empireo dello Yang Divino… Territorio Divino dello Stato Centrale. Anni fa, sono rimasto in debito con il Lord dello Yang Azzurro e oggi, sono capitato nel luogo dove il Lord Divino è asceso. Probabilmente era destino…’ Pensò Yi Yun. In quel momento, l'anziano vestito di grigio aveva iniziato a sondare i suoi meridiani.


Sebbene non potesse muoversi, Yi Yun non era troppo preoccupato per la sua sicurezza. In primo luogo, il suo corpo era forte, rendendo estremamente difficile per gli altri danneggiarlo. Inoltre il suo fisico conteneva una vitalità vibrante. Il potere che proveniva dal seme dell'albero divino non era trascurabile.
Quando era sdraiato nel deserto, fantasmi malvagi avevano tentato di divorare il suo sangue vitale, ma nel momento in cui erano entrati nei suoi meridiani, erano stati annientati dall’energia.


L'anziano vestito di grigio realtà non era troppo preoccupato di curare Yi Yun, ma nel momento in cui sondò i suoi meridiani, mostrò un’espressione scioccata. Qualche secondo dopo, si allarmò. Come poteva essere?


"Gran Maestro Sun, come sta?"


"Strano, molto strano. I meridiani di questo giovane sono pieni di vita. Non ho mai visto una tale quantità di vitalità così potente in vita mia!"


L'anziano in vesti grigie iniziò a trovare qualcosa di strano. Aveva sondato i meridiani di molti guerrieri, ma nessuno gli aveva mai dato una tale sensazione.


"Allora, perché è ancora incosciente?" Chiese la domestica.


"Beh…"


L'anziano in vesti grigie aggrottò le sopracciglia, sentendosi un po' imbarazzato. Aveva appena detto che sarebbe stato un gioco da ragazzi curarlo, ma si era imbattuto in una situazione così strana di cui non aveva idea.


Sapeva che quella persona decisamente non stava fingendo di essere incosciente, ma era completamente confuso dalla causa sottostante.


Tentò di somministrare una pillola a Yi Yun. Si sciolse nel momento in cui entrò nella sua bocca e si trasformò in un'essenza che si fuse nel corpo del giovane.


"Oh? È stata assorbita così in fretta?"


L'anziano vestito di grigio rimase leggermente stupito. Il medicinale che aveva dato a Yi Yun era piuttosto impressionante. Aveva perfino provato amarezza mentre gliel’aveva data. I guerrieri ordinari che la inghiottivano rischiavano di subìre degli effetti collaterali perché l’essenza medicinale era così forte da fare vomitare sangue.
Prima di scegliere la pillola, aveva notato che i meridiani di Yi Yun sembravano forti, ma non si aspettava che il giovane avrebbe assorbito completamente l’essenza medicinale in pochi secondi. Era come versare un secchio d'acqua in un lago. Non c'era stato molto cambiamento.


Cosa era successo?


L'anziano in vesti grigie era incerto. E in quel momento, anche “l’incosciente” Yi Yunrimase scioccato dalle trasformazioni che il suo corpo stava subendo dopo che la pillola era entrata nel suo corpo. Aveva chiaramente percepito che l'essenza nel medicinale era stata assorbita dal seme dell'albero divino.


E dopo aver assorbito l'essenza della pillola, sembrò crescere un pochino. Essendo una quantità così minuscola, non sarebbe stata scoperta se non con la percezione estremamente potente di Yi Yun.


Il seme dell'albero divino poteva assorbire l'essenza della pillola.


Yi Yun non era sorpreso per questo. Era stato piantato un gran numero di erbe di massima qualità nel giardino nella casa di pietra. E quei tesori erano stati usati per far crescere e nutrire il seme dell'albero divino.


Ora che il seme dell'albero divino era germogliato, non era sorprendente che potesse assorbire l'essenza della medicina spirituale.


Rendendosi conto di questo, Yi Yun sembrò capire perché era rimasto immobile. Dopo che il seme dell'albero divino era entrato nel suo dantian, la piantina necessitava di grandi quantità dell'essenza mondiale nel suo stadio nascente. Tuttavia, se non gli fossero state fornite erbe e medicine spirituali, poteva solo assorbire l'essenza del Cielo e della Terra. E l'essenza del mondo a si radunava verso il dantian di Yi Yun attraverso i suoi meridiani come passaggi.


Sebbene Yi Yun avesse beneficiato di questo processo, con i suoi meridiani che venivano temprati e diventavano più grandi e forti, il prezzo che aveva pagato era il sequestro di tutti i suoi meridiani da parte del seme dell'albero divino. Così lo aveva lasciato completamente immobile.


Per riprendere il controllo dei suoi meridiani, probabilmente doveva aspettare che il seme dell'albero divino crescesse fino a un certo stadio. Era improbabile che il seme dell'albero divino crescesse in un colpo solo in un enorme albero torreggiante. Forse si sarebbe fermato brevemente dopo un certo periodo di tempo.


Pensando a questo, Yi Yun provò amarezza e ironia. Anche se il seme dell'albero divino era nel suo corpo, non era sotto il suo controllo.


