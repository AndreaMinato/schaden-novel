---
title: Capitolo 107 - Mettiamo alla prova le loro vere capacità combattive
pubDate: 2023-08-22T14:09:48.035Z
tags:
    - tmw
---


Molti iniziarono a questionare la classifica mentre discutevano in privato. Questo includeva gli Anziani del clan tribale Tao che erano sbalorditi. Tra di loro, i più esperti non erano sorpresi che Yi Yun avesse superato Yun Xiao, ma non si sarebbero mai aspettati un divario del genere.

“Come può essere? Non ci credo!”

Tra la folla, alla fine una persona esplose come un vulcano.

Era Lian Chengyu. Era la persona più agitata tra la folla. “È al quinto livello del grado Mistico e io sono al livello cinque del grado Giallo. È di un intero stadio superiore a me, come può essere?!”

Lian Chengyu sentiva ribollire il sangue. Il suo bel viso era diventato rosso. La sua espressione era stata sfigurata dalla rabbia, sembrava un demone strisciato fuori dall’inferno.

La gente attorno si distanziò da lui. I rumori che facevano erano diventati di sottofondo. Strinse i pugni e le sue unghie scavarono nella sua carne al punto da farlo sanguinare. Ma Lian Chengyu non poteva sentire dolore.

Era impazzito. Voleva morire.

Aveva visto Yi Yun, un ragazzino dalla vita più delicata di un filo d’erba, crescere lentamente e ascendere con i suoi occhi. Yi Yun era un abitante del villaggio del suo clan tribale Lian e poteva essere ritenuto un suo schiavo.

Ma ora lo schiavo aveva superato il padrone!

Ciò che lo riempiva più d’odio era il fatto che Yi Yun aveva rubato la sua essenza della bestia della desolazione!

Sarebbe potuto avanzare allo stadio del Sangue Viola se non fosse stato a causa sua. Tutta la gloria sarebbe potuta essere sua!

Quando le persone venivano sopraffatte dalla rabbia, spesso avrebbero perso ogni razionalità.

In quel momento Lian Chengyu aveva perso la testa. Odiava così tanto Yi Yun da desiderare poterlo fare a pezzi a morsi.

“Non… lo accetto!”

La rabbia gli aveva dato il coraggio per sfidare tutto. Osò urlare la sua indignazione nonostante fosse di fronte a Zhang Tan e immediatamente gli occhi della gente puntarono su di lui.

Lian Chengyu strinse i pugni e una vena verde protendeva dalla sua fronte.

“Non lo accetto…”

Ripeté di nuovo Lian Chengyu, come se avesse subìto un’enorme umiliazione.

Tra la folla, c’era un’altra persona incupita, era Tao Yunxiao.

“Nemmeno io lo accetto!” Disse Tao Yunxiao. Non poteva davvero accettarlo!

Aveva pensato di poter raggiungere lo stadio Mistico. Nemmeno lui pensava che Yi Yun fosse degno di essere al quinto livello del grado Mistico. Come potevano le truppe del Drago Brillante giungere ad una conclusione così arbitraria? Non avevano nemmeno offerto una giustificazione!

“Voglio sapere qual è stato il criterio di valutazione!”

Lo sguardo di Tao Yunxiao bruciò di rabbia.

“Umpf!” Zhang Tan grugnì freddamente. Uno sguardo freddo pieno di energia investì Tao Yunxiao e Lian Chengyu e questa forza esplose nelle loro orecchie!

Entrambi tremarono come se fossero stati colpiti al petto. Quasi caddero in ginocchio.

“Non sono obbligato a darvi spiegazioni! Se non lo accettate, potete ritirarvi dalla selezione del regno! Nessuno vi sta costringendo a partecipare! Ma nel momento in cui sceglierete di essere un membro delle truppe del Drago Brillante, dovete ricordarvi che sarete solo al servizio dell’esercito e non avrete il diritto di contestare gli ordini! Questa è la prima volta che mi questionerete e sarà l’ultima!” La voce di Zhang Tan conteneva un’aura spaventosa. Non solo Lian Chengyu e Tao Yunxiao, anche gli Anziani del clan tribale Tao si sentirono sotto pressione.

Se non lo accettate, potete ritirarvi.

Se rimanete, dovrete ubbidire!

Le truppe del Drago Brillante erano un esercito, quello più potente nel Regno Divino Tai Ah. La sua posizione era eccezionale!

Come poteva una misera persona questionare le regole che stabilivano?

Nemmeno i giovani maestri dei clan tribali, nemmeno il figlio di un duca poteva farlo!

Per quanto riguardava una spiegazione, un leone avrebbe mai dovuto spiegare qualcosa ad un topo?

“Yunxiao, ammetti il tuo errore!” Nelle orecchie di Tao Yunxiao risuonò la voce del padre. Tao Yunxiao strinse i pugni, le vene sulle sue braccia si contorcevano come vermi. Anche con il rimprovero di suo padre, era pieno di indignazione.

“Yunxiao, ammetti il tuo errore! Chi ti credi di essere?” La voce di suo padre riecheggiò di nuovo.

Tao Yunxiao fece un respiro profondo. Odiava, odiava il fatto di non essere riuscito a dimostrare la sua forza.

Tao Yunxiao si accigliò e, sopportando l’insulto, disse con molta difficoltà: “Ero… nel torto!”

Zhang Tan rimase indifferente. Con un cenno della mano, i membri delle truppe del Drago Brillante arretrarono temporaneamente.

Dopo c’era la selezione dei guerrieri del Sangue Viola, che non aveva niente a che fare con Yi Yun e Tao Yunxiao.

Vedendo Zhang Tan andarsene, Tao Yunxiao fissò Yi Yun. I suoi occhi brillanti puntarono su Yi Yun come coltelli.

Il rapporto tra Tao Yunxiao e Yi Yun era diverso da quello che aveva con Lian Chengyu. Lian Chengyu odiava Yi Yun, mentre Tao Yunxiao era scettico. Pensava di essere più forte di Yi Yun sotto ogni aspetto!

“Eheh, questi giovani maestri delle Lande Selvagge si fanno così tante arie. Credono che le nostre valutazioni debbano prendere nota del loro punto di vista?” Disse con sdegno un membro d’élite delle truppe del Drago Brillante quando Zhang Tan se ne andò. Gli abitanti delle terre centrali detestavano le Lande Selvagge, li ritenevano dei barbari e in effetti era vero.

La differenza tra le Lande Selvagge della Nuvola e gli abitanti delle terre centrali era troppo enorme.

“Questo ragazzino, ha potuto indurre un’Aura Viola dall’Est. L’aura viola simboleggia la venuta di un Figlio del Cielo. Yi Yun ha la possibilità di diventare un signore in futuro!” Disse un membro d’élite delle truppe del Drago Brillante.

“Ma è solo una possibilità. Ci sono troppe incognite. I loro progressi possono rallentare, o potrebbero esaurire il loro potenziale nel frattempo, scomparendo alla fine… Ma alcuni giovani signori progrediscono in modo terrificante. Alla fine diventano saggi, grandi imperatori. Tutto è possibile…” Disse piano Zhang Tan. Quando menzionò grandi imperatori, gli altri membri d’élite attorno si scambiarono delle occhiate e deglutirono. Per lui un grande imperatore era qualcosa di troppo grande. Perfino il fondatore del Regno Divino Tai Ah, che aveva ottenuto risultati che mettevano in ombra migliaia di generazioni, era considerato un saggio.

Zhang Tan continuò: “Non dobbiamo preoccuparci dei dubbi di quei giovani maestri, ma dato che non sono convinti… nell’ultima fase, mettiamo alla prova le loro capacità combattive…”

Disse con noncuranza l’uomo. Sapeva che non erano solo Tao Yunxiao o Lian Chengyu ad essere indignati, anche gli altri partecipanti, la gente comune del clan tribale Tao lo aveva accettato.

Il solo modo per convincere la gente delle Lande Selvagge della Nuvola era la forza. Altro sarebbe stato appariscente per loro, ma irrilevante.

“Oh? Mettere alla prova le loro capacità combattive?” Lo sguardo di un membro d’élite delle truppe del Drago Brillante si accese.

“Esatto. Tra queste persone ci sono differenze d’età e in tempo di coltivazione. Non c’è un criterio di valutazione uniforme per mettere alla prova la loro forza, ma… ho chiesto a Yi Yun a che livello fosse. È al picco del Raccoglitore di Qi; così, anche se mettessi alla prova le loro capacità combattive, non sembrerà ingiusto. In realtà voglio vedere di cosa è capace il ragazzino.” Zhang Tan sorrise.

Un bambino di dodici anni, quali erano i limiti delle sue capacità combattive? Zhang Tan era curioso!



