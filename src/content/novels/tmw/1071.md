---
title: Capitolo 1071 - L'Incontro dei Cercatori di Tesori
pubDate: 2025-09-08T07:14:47.198Z
tags:
    - tmw
---


Capitolo sponsorizzato, ringraziamo Alessandro!
0 capitoli in coda totali (0 Alessandro)
0/1 sponsorizzazioni 1 euro a capitolo,
-Schadenfreude


Negli ultimi giorni, Ji Shuiyan aveva fatto in modo di non disturbare Yi Yun a meno che non si trattasse di una questione molto importante, per non interrompere il suo isolamento. Se c'era bisogno di incontrare Yi Yun, mandava una domestica a informarsi prima di venire di persona.


Oggi Ji Shuiyan era vestita con un bellissimo abito blu oceano, che accentuava la sua figura alta e slanciata.


"Giovane maestro Yi, la società commerciale dell'Amplificazione Celeste ha consegnato le pillole dell’Ingresso Celeste."


"Pillole dell’Ingresso Celeste?" Yi Yun sussultò. "La società commerciale dell'Amplificazione Celeste ha davvero accettato lo scambio?"


Sebbene Yi Yun non li avesse mai temuti, trovava le loro azioni alquanto vili.


"Sì. Tuttavia…" la voce di Ji Shuiyan si fece più bassa mentre iniziava a corrugare leggermente la fronte. "La società commerciale dell'Amplificazione Celeste ha anche inviato al giovane maestro Yi un invito per partecipare all'Incontro dei Cercatori di Tesori tra due giorni. Il suo scopo è condividere indizi sul fenomeno nel Mare di Sabbia della Sepoltura del Sole e cercare insieme i tesori, in modo da dividere i benefici."


"Incontro dei Cercatori di Tesori?" Yi Yun lo trovò divertente quando lo sentì. "Sono malati? Perché dovrei partecipare?"


Yi Yun aveva la Bussola dei Segreti Celesti e le deduzioni del nonno di Ji Shuiyan. Naturalmente non era interessato ad un raduno simile.


Ji Shuiyan rispose: "L'Incontro dei Cercatori di Tesori è organizzato congiuntamente dalla società commerciale dell'Amplificazione Celeste e dalla compagnia Asta delle Sette Stelle. Molte persone vi partecipano e sembrano essere qui appositamente per lo spirito Yang."


"All'incontro," continuò, "ci sarà una sessione di scambio dove verranno scambiati molti materiali preziosi, oltre a informazioni riguardanti il fenomeno. Tuttavia, ho ricevuto notizia che anche il maestro di Yan Tiancong della società commerciale dell'Amplificazione Celeste, sua eccellenza Huayu, è arrivato in città.
È uno dei principali sostenitori della società commerciale dell'Amplificazione Celeste e, naturalmente, parteciperà all'Incontro dei Cercatori di Tesori. Se il giovane maestro Yi andrà, è molto probabile che entrerà in conflitto con sua eccellenza Huayu…"


Ji Shuiyan sembrava un po' preoccupata. Non sapeva quanto fosse forte Yi Yun poiché non aveva mai visto i limiti della sua forza quando aveva sconfitto Gongyang Nian e la vecchia vestita di rosso.


Tuttavia, era improbabile che Yi Yun potesse battre un esperto come Huayu.


"Oh, una sessione di scambio…?"


Yi Yun esitò un momento, era interessato. Se avesse potuto comprare materiali preziosi adatti, avrebbe potuto fare un ulteriore passo avanti nel nutrire il seme dell'albero divino. Era vero che il suo livello di coltivazione era un po' basso...


Inoltre, partecipando all'Incontro dei Cercatori di Tesori, avrebbe potuto sapere in anticipo chi si sarebbe diretto al Mare di Sabbia della Sepoltura del Sole a cercare lo spirito Yang. Questo avrebbe aiutato notevolmente Yi Yun a preparare i suoi piani futuri.


Vedendolo in silenzio, Ji Shuiyan non disse altro. Sapeva che Yi Yun era rimasto indietro per cercare lo spirito Yang e materiali preziosi; quindi, non poteva evitare di menzionare la sessione di scambio .


"Se è così, andrò a dare un'occhiata." Disse Yi Yun.


Sebbene la società commerciale dell'Amplificazione Celeste avesse Sua Eccellenza Huayu, la sessione di scambio non era limitata solo a loro. Yi Yun era in guardia, ma non c'era bisogno che fosse eccessivamente apprensivo.


Inoltre, se la società commerciale dell'Amplificazione Celeste avesse davvero voluto attaccarlo, non importava se fosse andato alla sessione di scambio o meno. Nascondersi nella società commerciale dei Segreti Divini non garantiva la sua sicurezza.


"Allora, accompagnerò il giovane maestro Yi all'incontro." Disse Ji Shuiyan.


La società commerciale dei Segreti Divini era rimasta in disparte a sopportare per un certo periodo di tempo, così, visto che Ji Shuiyan aveva intenzione di ristrutturare e rivitalizzare la compagnia, non poteva assolutamente perdersi questo importante incontro.


"Va bene." Yi Yun annuì.


Il Mare di Sabbia della Sepoltura del Sole produceva vari materiali preziosi, quindi Yi Yun non vedeva l'ora di partecipare.


Yi Yun continuò a coltivare tranquillamente nel cortile posteriore della società commerciale dei Segreti Divini per altri due giorni. Ad un certo punto, Yi Yun si era sdraiato sul letto con in mano un pezzo di carta dorata. Era una delle pagine residue del 'Canone Divino dei Diecimila Elfi' che il Lord Pioggia Propizia gli aveva dato.


La pagina residua era considerata una tecnica di tempra del corpo di altissimo livello. Era un canone prezioso formato naturalmente dalle leggi del Cielo Empireo dei Diecimila Elfi. Secondo i registri nel canone, una volta raggiunto l’apice della tecnica, era possibile ottenere un fisico immortale.


Sfortunatamente, Yi Yun si rese conto che al suo attuale livello di coltivazione, non c'era modo per lui di comprenderne la profondità. Immaginava che avrebbe bisogno di arrivare ad un passo dal Palazzo del Dao prima di poter tentare di coltivare il 'Canone Divino dei Diecimila Elfi'.


Questo lo rammaricò un po’.


Non vedeva l'ora di ottenere un corpo immortale se fosse stato veramente possibile. La sua costituzione e la sua difesa fisica erano in definitiva i suoi punti deboli.


In quel momento, bussarono alla porta. Ji Shuiyan aveva preparato una carrozza per partire immediatamente.


"Giovane maestro Yi, è il momento dell'incontro." Ji Shuiyan indossava un abito rosso da palazzo aderente. I suoi capelli erano acconciati, donandole un aspetto elegante e lussuoso. Le dava l'aria di essere il capo di una compagnia commerciale.


Yi Yun afferrò la pagina residua per poi alzarsi e dire: "Andiamo."


Lo sguardo di Ji Shuiyan emise un bagliore quando vide Yi Yun uscire dalla stanza.


Dopo gli ultimi giorni di coltivazione, gli occhi di Yi Yun erano ancora più scuri di prima, proprio come la profondità della notte. La sua aura era eterea e aveva il portamento di un gentiluomo elegante. Era come una spada nel fodero, celava la sua lama tagliente.


Iniziarono a dirigersi verso la compagnia Asta delle Sette Stelle una volta saliti sulla carrozza.


"L'Incontro dei Cercatori di Tesori è tenuto principalmente dalla compagnia Asta delle Sette Stelle. È una fazione che ha filiali nelle sette città del Mare di Sabbia della Sepoltura del Sole. È come una montagna costante."


"A parte le compagnie locali, ci sono altre fazioni che sono accorse qui dopo aver ricevuto la notizia. Ora, la città Splendore di Giada è estremamente vivace." Sulla vettura, Ji Shuiyan riferì a Yi Yun le informazioni che la società commerciale dei Segreti Divini aveva raccolto.


Con molte fazioni potenti radunate, significava che i materiali preziosi che sarebbero apparsi durante la sessione di scambio sarebbero stati ancora più vari e preziosi.


"Arrivo della società commerciale dei Segreti Divini!"


Quando la carrozza si fermò, Yi Yun scese e guardò la compagnia Asta delle Sette Stelle di fronte a lui.


Gli edifici della casa d’aste erano sontuosi, e insieme ai loro padiglioni, si protendevano verso le nuvole. In uno degli edifici alti, molte figure eleganti danzavano accompagnate da un’orchesta di più di cento musicisti.


E i padiglioni circostanti nella torre erano già pieni di molte persone sedute.


Un servo guidò Yi Yun e Ji Shuiyan verso uno di questi padiglioni. Appena si sedettero, Ji Shuiyan si accigliò quando vide chi aveva di fronte.


"Giovane maestro Yi, le persone davanti provengono dalla società commerciale dell'Amplificazione Celeste." Disse Ji Shuiyan.


Yi Yun seguì il suo sguardo attraverso uno stagno di loto, dove c'era un altro padiglione con diverse persone sedute. C'erano un giovane e un anziano vestiti in modo elegante seduti nei posti vicini alla parte anteriore.


"Quella persona è probabilmente sua eccellenza Huayu.” Disse Ji Shuiyan guardando l'uomo seduto nel posto d'onore.


L'uomo sembrava sulla trentina, ma i suoi capelli erano bianchi. Anche la sua pelle era grigia e i suoi occhi erano infossati. Sembrava che gli mancasse vitalità.


In quel momento, un altro uomo di mezz’età seduto accanto a sua eccellenza Huayu girò improvvisamente la testa per guardare Yi Yun come se avesse percepito qualcosa.


Yi Yun vide l'uomo di mezz’età in nero, che agitava un ventaglio e gli sorrideva in risposta.


"Chi è quella persona?" Chiese Yi Yun.


Ji Shuiyan scosse la testa: "Non l'ho mai visto prima."


Tuttavia, la ragazza poteva capire dal suo sorriso che era come un serpente velenoso che aveva visto la sua preda. La rendeva profondamente inquieta.


Questo però era un Incontro dei Cercatori di Tesori organizzato dalla compagnia Asta delle Sette Stelle. Con così tante fazioni presenti, era improbabile che la società commerciale dell'Amplificazione Celeste osasse attaccarli anche se era ostile nei loro confronti.

