---
title: Capitolo 1073 - La setta della Spada Pozza Limpida
pubDate: 2025-09-11T08:19:17.849Z
tags:
    - tmw
---


Capitolo sponsorizzato, ringraziamo Alessandro!
18 capitoli in coda totali (8 Alessandro+10 Marco, ;) prego)
0/1 sponsorizzazioni 1 euro a capitolo,
-Schadenfreude


"Maestro, cosa succede?" Chiese la ragazza vestita d’azzurro, notando il cambiamento nell'espressione dell'uomo di mezz’età. Anche lei seguì il suo sguardo.


Tuttavia, fu interrotta da un uomo che si fece avanti e disse: "Voi due dovete essere il signor Jian Wufeng e fata Jian Xiaoshuang della setta della Spada Pozza Limpida, vero? Ho sentito a lungo parlare della vostra fama e di quella della setta della Spada Pozza Limpida. Finalmente oggi ho l'opportunità di incontrarvi".


Jian Xiaoshuang disse in tono freddo: "Chi sei?"


"Sono Yan Tiancong della società commerciale dell'Amplificazione Celeste della città Splendore di Giada.” Disse Yan Tiancong porgendo i suoi rispetti e inchinandosi con un'espressione ossequiosa.


Alzò lo sguardo verso i due di fronte a sé mostrando un lieve sorriso.


Anche se aveva subìto una certa umiliazione da parte della società commerciale dei Segreti Divini, Yan Tiancong non ne era stato scoraggiato. Era determinato a non far fallire i suoi piani.


L’Incontro dei Cercatori di Tesori aveva attirato diverse grandi fazioni, rendendolo l'occasione perfetta per la società commerciale dell'Amplificazione Celeste per ampliare la sua cerchia sociale e attrarre queste fazioni dalla sua parte. Se fosse riuscita a stabilire legami con una di queste fazioni, l'espansione della compagnia sarebbe stata inevitabile.


Come aveva fatto la società commerciale dei Segreti Divini a riprendersi improvvisamente dalla sua situazione traballante? Non era forse semplicemente perché aveva trovato un sostenitore come Yi Yun?


Tuttavia, Yi Yun non poteva reggere il confronto con un’organizzazione misteriosa come la setta della Spada Pozza Limpida.


Yan Tiancong immaginava che Yi Yun fosse probabilmente un guerriero itinerante che era diventato forte grazie ai tesori di un regno mistico. Non era degno di essere menzionato di fronte alle grandi fazioni giunte alla casa d'aste delle Sette Stelle.


Quanto alla setta della Spada Pozza Limpida, era molto rinomata. Sebbene non possedesse vasti territori, era comunque estremamente speciale. I suoi membri erano pochi, si diceva che il numero di discepoli e Anziani combinati fosse di circa un centinaio.
Tuttavia, erano estremamente severi nelle loro condizioni per reclutare discepoli. La gente comune non aveva alcuna possibilità di attirare la loro attenzione.


L'eredità della setta della Spada Pozza Limpida era impressionante e, con discepoli di talento così eccezionale, ogni loro membro era come una fenice o un drago fra gli uomini.


I loro discepoli avevano raramente l'opportunità di lasciare la setta, ma nel momento in cui apparivano nel mondo esterno, sarebbero stati notati rapidamente, come un fascio di luce meraviglioso apparso all’improvviso.


Inoltre, la setta della Spada Pozza Limpida era estremamente unita. Le sue regole erano severe e chiare. Se un discepolo della setta della Spada Pozza Limpida veniva ucciso e se lo meritava giustamente, la setta non avrebbe cercato vendetta e anzi, avrebbe ripudiato il discepolo morto.


Ma se il discepolo moriva a causa delle macchinazioni di altri, la setta sarebbe intervenuta. I membri della setta della Spada Pozza Limpida avrebbero certamente cercato vendetta.


Ed era per questo che poche fazioni osavano antagonizzarli.


L'uomo di mezza età di fronte a lui era proprio il maestro della setta della Spada Pozza Limpida, Jian Wufeng. Si era fatto un nome da tempo e la sua spada aveva assaggiato sangue innumerevoli volte. La menzione del suo nome incuteva timore negli altri.


Yan Tiancong era ben informato, quindi naturalmente conosceva molto bene la loro fazione.


Quanto a Jian Xiaoshuang, era un’erede della setta della Spada Pozza Limpida che era apparsa in pubblico prima. Era giovane ma il suo nome era già noto nella Mare di Sabbia della Sepoltura del Sole.


Ora, avendola vista con i suoi occhi, Yan Tiancong poteva dire che era davvero estremamente talentuosa. Inoltre, aveva un aspetto eccezionale e un temperamento distaccato che la rendeva incantevole.


"Società commerciale dell'Amplificazione Celeste?" Jian Xiaoshuang lanciò un'occhiata a Yan Tiancong. Non aveva mai sentito parlare né della compagnia, né di Yan Tiancong prima d'ora.


"Sì, sono della società commerciale dell'Amplificazione Celeste. Qui nella città Splendore di Giada ho una certa influenza. Se la Fata Xiaoshuang e il signor Wufeng avessero bisogno di qualcosa in questa città, farei del mio meglio per fornirvela. Se volete concedermi l’onore di farvi da guida...” Disse Yan Tiancong in fretta.


"Non c'è bisogno". Jian Xiaoshuang non si degnò nemmeno di mostrarsi cortese con lui. Non lo conosceva. Per quanto riguardava all’onore di fare da guida... cosa le importava?


Lo sguardo di Yan Tiancong mostrò un po’ di delusione, ma si riprese immediatamente. Era mentalmente preparato quando era venuto a salutarli. Aveva sentito da tempo che le persone della setta della Spada Pozza Limpida erano estremamente distaccate e altezzose, rendendo difficile qualsiasi contatto con loro. Ma era proprio questo che rendeva straordinaria l'impresa di stringere un rapporto con loro.


Inoltre, per Yan Tiancong, non c'era nulla di male nel provare. Presentarsi era già positivo.


"Dato che alla Fata Xiaoshuang non piace essere disturbata, mi scuso per il mio comportamento scortese. Tuttavia, la mia società commerciale dell'Amplificazione Celeste ha diverse informazioni riguardo al fenomeno nel Mare di Sabbia della Sepoltura del Sole che posso condividere con entrambi".
Nonostante l'atteggiamento freddo di Jian Xiaoshuang e il completo disinteresse di Jian Wufeng per lui, Yan Tiancong non si sentì affatto imbarazzato. Cercò di continuare la conversazione usando il fenomeno nel Mare di Sabbia della Sepoltura del Sole.


Ma nonostante quel riferimento, Jian Xiaoshuang era chiaramente disinteressata. Continuò ad ascoltare con indifferenza finché non si rese improvvisamente conto che Jian Wufeng stava guardando di nuovo nella direzione di prima.


"Maestro?" Chiese Jian Xiaoshuang.


Yan Tiancong stava tentando di conversare e, sentendo Jian Xiaoshuang interromperlo improvvisamente, sorrise leggermente e chiuse la bocca.


Se si fosse trovato di fronte a chiunque altro, sarebbe stato sicuramente scontento, ma era solo normale che qualcuno della setta della Spada Pozza Limpida si comportasse in quel modo.


Lo trattavano proprio come avrebbero trattato chiunque altro.


"Voglio salutare quella persona." Disse improvvisamente Jian Wufeng.


"Maestro, ha un amico qui?" Jian Xiaoshuang esitò leggermente.


Erano appena arrivati nella città Splendore di Giada. Non ricordava nessuno di familiare.


Sarebbe stato più appropriato se fosse stato un nemico. Ma se fosse stato un nemico di suo maestro, non ci sarebbe stato bisogno di usare il termine "salutare".


Anche Yan Tiancong era sbalordito. Jian Wufeng conosceva qualcuno qui?


"Allora, l’accompagnerò". Jian Xiaoshuang era estremamente curiosa. Sebbene fosse considerata la piccola fata della spada nel mondo ed estremamente fredda con le persone che non conosceva, aveva una personalità schietta e sincera.


Mentre parlava, Jian Wufeng aveva già iniziato a fare grandi passi verso un padiglione.


Jian Xiaoshuang seguì dietro e improvvisamente ricordò qualcosa. Guardando Yan Tiancong, disse in modo noncurante: "Il mio maestro ha visto qualcuno di familiare, quindi questa conversazione finisce qui. Può andare".


"Visto che è qualcuno di familiare per il signor Wufeng, deve essere un potente membro della generazione più grande. Non prenderò altro del vostro tempo. Tra un po', tornerò per presentare a fata Xiaoshuang le prelibatezze della città Splendore di Giada. Disse educatamente Yan Tiancong.


Si fece da parte e guardò Jian Xiaoshuang passargli accanto. Poi guardò le loro spalle.


Yan Tiancong sapeva che una figura che meritava un saluto personale da Jian Wufeng era sicuramente qualcuno che doveva frequentare.


In quel momento, vide Jian Xiaoshuang e Jian Wufeng attraversare lo stagno di loto, uno dietro l'altro, dirigendosi verso il padiglione proprio di fronte.


Poi... entrarono nel padiglione della società commerciale dei Segreti Divini.


Yan Tiancong rimase immediatamente stupefatto.


La persona che Jian Wufeng conosceva proveniva dalla società commerciale dei Segreti Divini?


A Yan Tiancong si gelò il cuore. Sembrava essere caduto in un abisso mentre fissava senza battere ciglio il padiglione, desiderando di essere lui a sedere lì.


In quel momento, anche Jian Xiaoshuang era alquanto perplessa. Seguì il suo maestro nel padiglione e dentro c'erano un uomo e una donna. Non sembravano particolarmente notevoli in alcun modo. Il livello di coltivazione della ragazza era relativamente più debole ed era improbabile che il suo maestro la conoscesse.
Quanto all'altra persona... Jian Xiaoshuang si rese improvvisamente conto che non riusciva a comprendere il suo livello di coltivazione di Yi Yun quando lo guardò. Tuttavia, non sembrava molto forte. La lasciò sconcertata.


Tuttavia, l'uomo era giovane, quindi probabilmente aveva una tecnica di coltivazione che poteva nascondere il suo livello di coltivazione. Suo maestro conosceva guerrieri così giovani?


"Cari amici, c'è spazio qui? Io e la mia discepola siamo qui per bere un po' di tè.” Disse Jian Wufeng. L'espressione di Jian Xiaoshuang divenne immediatamente estremamente strana.


Sentendo la frase di apertura di suo maestro, sembrava che non conoscesse i due. Con il carattere di suo maestro, perché prendeva l'iniziativa per fare amicizia con due persone che non conosceva?


Ji Shuiyan guardò stupita le persone di fronte a lei. Poteva percepire che l'aura della ragazza era estremamente tagliente e potente. Quanto all'uomo di mezz’età, non riusciva a capire il suo livello di coltivazione. Sentiva che ogni sua parola e azione fosse in completa armonia con tutto ciò che lo circondava. Era imperscrutabile.


Scoprendo che l'altra parte non sembrava ostile, Ji Shuiyan non parlò oltre e lasciò tutto a Yi Yun.


Yi Yun si alzò, porse i suoi rispetti e disse: "Prego, sedetevi".


Jian Wufeng si sedette accanto a un tavolo e lanciò un'occhiata a Yi Yun, dicendo: "Devo ancora presentarmi. Sono Jian Wufeng della setta della Spada Pozza Limpida".


Jian Xiaoshuang continuò a mostrare un’espressione strana. Disse anche lei: "Jian Xiaoshuang della setta della Spada Pozza Limpida".


"Yi Yun.” Rispose Yi Yun.


Yi Yun sembrava completamente calmo, ma uno tsunami impetuoso aveva travolto il cuore di Ji Shuiyan.


Era la setta della Spada Pozza Limpida! Anche lei aveva sentito parlare dell'immensa fama della setta. La società commerciale dei Segreti Divini era marginale in confronto, eppure il maestro della setta e la sua discepola erano venuti personalmente a bere il tè e chiacchierare con loro?


Dall'altra parte dello stagno di loto, Yan Tiancong stava strabuzzando gli occhi al punto da provare dolore. In precedenza aveva abbassato la sua statura nel tentativo di ingraziarsi i due, ma non era riuscito ad ottenere alcuna risposta favorevole.
Alla fine, Jian Wufeng e la sua discepola erano andati al padiglione della società commerciale dei Segreti Divini e si erano seduti lì.


Gli occhi di Jian Wufeng brillarono leggermente. Il nome Yi Yun... era uno che non aveva mai sentito prima.


"Yi Yun, giovane amico. Appartiene a qualche setta?" Chiese Jian Wufeng in seguito.


"Non sono di nessuna setta o fazione, ma ho un maestro.” Rispose Yi Yun.


Sebbene Lord Pioggia Propizia fosse lontano nel Cielo Empireo dei Diecimila Elfi, era ancora il maestro di Yi Yun. Quanto a Lord Pioggia Propizia, non aveva fondato nessuna setta.


Mentre ascoltava la loro conversazione, Jian Xiaoshuang guardò Yi Yun per poi guardare di nuovo il suo maestro.


Cosa stava succedendo? Il suo maestro aveva notato qualcosa di impressionante nella costituzione di questo guerriero e voleva reclutarlo come discepolo? Non poteva essere. Negli ultimi decine di migliaia di anni, era stata la sua unica discepola...


Jian Wufeng rifletté per un momento. Mentre sedeva accanto al giovane, trovava l'aura di Yi Yun sempre più chiara.


Le fiamme del puro Yang sembravano ardere dentro il corpo di Yi Yun. Era un'aura familiare che più percepiva, più lo rendeva perplesso...


Jian Wufeng chiese: "Mi chiedo se può dirmi chi è il suo maestro?"

