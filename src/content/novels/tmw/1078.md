---
title: Capitolo 1078 - Un Attacco Sbalorditivo
pubDate: 2025-09-15T06:22:13.225Z
tags:
    - tmw
---


Capitolo regolare,
14 capitoli in coda totali (4 Alessandro+10 Marco)
0/1 sponsorizzazioni 1 euro a capitolo,
-Schadenfreude


La voce chiara di Jian Xiaoshuang risuonò attorno mentre un intento di spada tagliente si manifestò dalla lama. Una volta spinta la comprensione della spada al limite, si poteva emanare un intento letale senza nemmeno bisogno di sferrare un fendente.


Fece un affondo, producendo un suono che rassomigliava a un tuono. Istantaneamente, un raggio di luce squarciò il cielo azzurro, dirigendosi dritto verso Yi Yun.


Dato il suo carattere, era naturale che Jian Xiaoshuang attaccasse avversari come Yi Yun con una forza travolgente. Voleva che un singolo colpo rendesse chiara la differenza tra di loro.


Anche la folla presente percepì quanto era tagliente il raggio di spada. Guerrieri deboli come Yan Tiancong si sentirono rizzare i capelli come se stessero affrontando un grande pericolo.


Quello era il potere dell'intento di spada. Nonostante non fossero il bersaglio diretto del colpo, avevano comunque la sensazione che la lama fosse puntata dritta verso le loro fronti.


‘La differenza tra me e Jian Xiaoshuang è così grande…?’


Yan Tiancong si sentì amareggiato. Sotto l’intento di spada tagliente, non poteva trattenersi dall’evocare una barriera di qi vitale.


"La Piccola Fata della Spada è all'altezza del suo nome. Anche io, il tuo maestro, sarei comunque costretto a usare una certa quantità della mia forza contro questo colpo." Disse sua eccellenza Huayu con leggerezza.


Mentre Yan Tiancong si sentiva disilluso, rivelò un'espressione sinistra. Voleva vedere Yi Yun parare l'attacco.


Yi Yun esitò quando vide il colpo.


Il raggio di spada gli era in qualche modo familiare. Tempo addietro, nella dimensione mistica della Grande Imperatrice del mondo Tian Yuan, aveva visto la formazione di un disco. Aveva proiettato un combattimento tra il Lord Divino dello Yang Azzurro e il Demone Divino dall’Armatura Nera.


Allora, l’attacco del Lord dello Yang Azzurro era stato devastante. L’intento di spada al suo interno assomigliava molto a quello di Jian Xiaoshuang.


‘Sembra che anche se non sono i diretti discendenti del Lord dello Yang Azzurro, abbiano sicuramente ottenuto parte della sua eredità.’ Pensò Yi Yun.


Il colpo del Lord dello Yang Azzurro nel disco della formazione era stato acquisito dal Palazzo della Spada di Puro Yang. Tuttavia, oltre ad esso, il colpo conteneva la comprensione del Dao del Lord dello Yang Azzurro.


Il Lord dello Yang Azzurro era riuscito a entrare in contatto con il Palazzo della Spada di Puro Yang dopo essere arrivato nel mondo Tian Yuan. Aveva poi usato l'incontro per perfezionare le sue tecniche di spada, permettendo al suo intento di compiere una metamorfosi.


Così, l’attacco di Jian Xiaoshuang chiaramente mancava dell'intento di spada del proprietario del palazzo.


A parte questo, la setta della Spada Pozza Limpida aveva aggiunto alcune delle due intuizioni all'eredità originale.


Tuttavia, queste aggiunte erano piuttosto inferiori al Dao della Spada del proprietario del palazzo.


Indipendentemente da quanto potente fosse la setta della Spada Pozza Limpida, come potevano le loro aggiunte alle intuizioni sul Dao della Spada essere paragonabili a quelle del proprietario del Palazzo della Spada di Puro Yang?


"Perché Yi Yun è in trance?" Tutti notarono che Yi Yun stava con le mani lungo i fianchi mentre la spada di Jian Xiaoshuang si dirigeva verso di lui. Rimase immobile e dall'espressione sul suo volto sembrava che stesse riflettendo su qualcosa.


"Forse si sta scervellando pensando a un modo per affrontare l'attacco senza mettersi in imbarazzo. Tuttavia, se non reagisce presto, non sarà un imbarazzo ma una sconfitta immediata.” Disse freddamente Yan Tiancong.


Appena la voce di Yan Tiancong si spense, Yi Yun alzò lo sguardo.


Aveva un'espressione calma come se il colpo che stava per abbattersi su di lui non fosse una forza travolgente ma una brezza gentile.


Yi Yun roteò la mano e una spada ordinaria apparì improvvisamente nel suo palmo. Istantaneamente, un lampo azzurro squarciò il cielo. Il fendente sembrava un'entità vivente che proveniva da un'era antica, dopo aver attraversato spazio e tempo.


"Arcobaleno Azzurro trafigge Luna di Sangue, Freddo Gelido sigilla l’abisso divino!"


"Ecco come dovrebbe essere questa mossa." Il raggio di spada di Yi Yun sembrò violare la causalità perché nel momento lanciò l’attacco, un enorme lampo azzurro aveva raggiunto il fendente di Jian Xiaoshuang!


Questo colpo conteneva l’intento di spada del Lord dello Yang Azzurro, l'eredità del proprietario del Palazzo della Spada di Puro Yang, così come il Dao della Spada dello stesso Yi Yun!


"Swoosh!"


Mentre il raggio di spada squarciava il mondo, sembrò essere l'unica entità rimasta al mondo. Pareva che i sette cancelli del drago sarebbero stati perforati dall’attacco.


Vedendo il raggio di spada, l'espressione distaccata di Jian Xiaoshuang cambiò!


Crack!


Il fulmine colpì il terreno, causando un'esplosione reverberante. Le fiamme infuocate e il fulmine del puro Yang impiegarono solo un istante per divorare tutto il raggio di spada della giovane.


Jian Xiaoshuang balzò mentre si ritirava rapidamente. La slanciata energia del puro Yang non diminuì mentre gli schermi luminosi dei cancelli del drago si frantumavano uno strato dopo l'altro!


Il colpo respinse Jian Xiaoshuang, facendola atterrare trafelata dopo tre piattaforme.


E dalla quarta piattaforma su cui atterrò Jian Xiaoshuang alla settima, si era formata una fenditura rapida e potente. Si estendeva dritta in avanti.


La cicatrice di spada era larga solo un dito e al suo interno bruciavano fiamme di puro Yang. Il fuoco si agitava e chiunque vi desse un'occhiata poteva percepire un calore terrificante.


Quando l’Anziano Fengxing la vide, gli angoli della sua bocca si contrassero con forza.


Si era precedentemente vantato quanto fosse potente la formazione della piattaforma della Porta del Drago. Era vero che le sue formazioni risalivano ai tempi antichi, ma le arene erano state costruite dalla Casa d'Asta delle Sette Stelle.


Date le sue enormi ricchezze, aveva usato materiali estremamente preziosi per costruire le piattaforme. Ogni centimetro era protetto da formazioni, permettendo loro di riparare automaticamente qualsiasi danno.


Tuttavia, il potere del raggio di spada azzurro aveva squarciatoò quattro piattaforme. La fenditura ardeva di fiamme di puro Yang e, come se fosse limitata dall'intento di spada, la velocità di riparazione era così lenta che sembrava non stesse accadendo nulla.


Tutto questo era stato causato da un singolo attacco di Yi Yun.


"Q-questa è la sua vera forza?"


Yan Tiancong impallidì mentre tremava. Durante l'orribile colpo, il Qi protettivo di Yan Tiancong era stato martellato fino a raggiungere il suo limite ma anche così, sentiva ancora un dolore pungente sulla pelle. Il sangue nel suo corpo ribolliva selvaggiamente!


Nemmeno sua eccellenza Huayu, che gli stava a fianco, mostrò un'espressione contenta.


In precedenza aveva detto che il raggio di spada di Jian Xiaoshuang lo avrebbe costretto a usare una parte della sua forza ma, in realtà, si stava solo vantando della sua forza combattiva.


E ora, nemmeno lui pensava di poter competere con l’attacco di Yi Yun. Sapeva fin troppo bene che Yi Yun non aveva usato tutta la sua potenza. Cosa sarebbe successo se avesse dovuto sopportare un suo attacco a piena potenza?


Yi Yun era davvero un membro della giovane generazione che doveva ancora coltivare da sessant'anni? Lui stesso era vissuto per decine di migliaia di anni!


In quel momento, Jian Xiaoshuang atterrò sul terreno con i suoi lunghi capelli che fluttuavano. Fissò Yi Yun con uno sguardo affilato come una spada, "Cos'era quel tuo colpo?"


Quando il raggio di spada di Jian Xiaoshuang si era scontrato con quello di Yi Yun, aveva notato che una parte del suo intento di spada assomigliava al suo. Tuttavia, la sua forza era di gran lunga superiore. Il Dao della Spada nomologico contenuta in esso era anche più profondo.


Le parole di Jian Xiaoshuang lasciarono tutti sorpresi. Mentre ripensavano al colpo di prima, divennero perplessi.


"Potrebbe essere possibile che il momento di rimuginazione di Yi Yun fosse per imparare il colpo di Jian Xiaoshuang?"


Ma era completamente impossibile copiare la mossa di un nemico in un istante. Era solo un pensiero fugace nella mente delle persone.


"Forse Yi Yun aveva imparato una mossa simile in precedenza. Alcune eredità antiche potrebbero non essere copie uniche. Non è niente fuori dall'ordinario se è così."


Nonostante le persone si impegnassero in tali discussioni, Jian Xiaoshuang sapeva che il colpo, Arcobaleno Sbalorditivo, era una delle eredità principali della sua setta. Era impossibile che degli estranei la conoscessero. Guardò Yi Yun con sospetto ma anche stupore.


Improvvisamente pensò a qualcosa mentre girava la testa per dare un'occhiata al suo maestro, Jian Wufeng.


