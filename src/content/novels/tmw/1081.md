---
title: Capitolo 1081 - Svolta Inaspettata
pubDate: 2025-09-15T08:39:50.784Z
tags:
    - tmw
---


Capitolo regolare,
12 capitoli in coda totali (2 Alessandro+10 Marco)
0/1 sponsorizzazioni 1 euro a capitolo,
-Schadenfreude


Yi Yun possedeva la spada spezzata del Puro Yang da molto tempo. Era ovviamente un’arma di qualità, ma sfortunatamente, era sempre stata rotta. In aggiunta alla corrosione subita in miliardi di anni, i suoi effetti si erano notevolmente deteriorati.
Se la Rugiada Nutriente per Oggetti avesse potuto ripararla, per quanto minuscola fosse la riparazione, sarebbe stato un estremo aumento di forza per Yi Yun.


"Desidero avere questa Rugiada Nutriente per Oggetti."


Yi Yun trasmise la sua voce a Ji Shuiyan. Non era molto ricco. Gli oggetti di maggior valore in suo possesso erano tesori come il 'Canone Divino dei Diecimila Elfi'. Era impossibile perfino rivelarli per lui, così, se avesse voluto fare uno scambio per ottenere la Rugiada Nutriente per Oggetti, avrebbe avuto bisogno di affidarsi alla società commerciale dei Segreti Divini.


"Giovane Maestro Yi, farò sicuramente del mio meglio."


Ji Shuiyan serrò i denti. Sapeva molto bene che Yi Yun era un vero drago venuto dal cielo. Era impossibile che lui restasse nella città Splendore di Giada, ma indipendentemente dalle circostanze, lei avrebbe fatto del suo meglio per ottenere ciò che Yi Yun desiderava.


"La Rugiada Nutriente per Oggetti è davvero un buon tesoro, ma sfortunatamente non è utile per me. Questo è il mio tesoro e lo scambierò solo con altri oggetti. Chiunque sia interessato può portarlo via." Il Daoista Xushui tirò fuori una bottiglia di giada.


La aprì e dal suo interno si levò immediatamente uno strano profumo.


"Questa è una pillola delle Miriadi Rosse." Disse il Daoista Xushui.


Le pillole delle Miriadi Rosse erano medicinali che aiutavano i guerrieri del Palazzo del Dao ad avanzare di livello. Tipicamente, chiunque terrebbe per sé una pillola simile, ma ora era apparsa durante la sessione di scambio.
Molti sguardi si accesero quando fu rivelata.


Anche medicinali simili erano utili per Yi Yun, ma era più propenso a scegliere la Rugiada Nutriente per Oggetti. La società commerciale dei Segreti Divini possedeva già pillole di grado supremo, ma c'era solo una Rugiada Nutriente per Oggetti.


In quel momento, l’Anziano Fengxing disse: "La mia casa d'asta delle Sette Stelle è disposta ad acquistare questa pillola delle Miriadi Rosse. Mi chiedo cosa intenda ottenere in cambio il Daoista Xushui?"


Mentre parlava, Anziano Fengxing iniziò a comunicare tramite trasmissione della voce di qi vitale con il Daoista Xushui. E subito dopo, varie fazioni maggiori e compagnie commerciali iniziarono a rivelare i loro tesori.


In un batter d'occhio, fu il turno della società commerciale dell'Amplificazione Celeste.


Essendo una compagnia commerciale nativa della città Splendore di Giada, attirò molti sguardi. Sguardi che sembravano nascondere pensieri profondi e significativi.


Lo scontro all'inizio aveva lasciato la società commerciale dell'Amplificazione Celeste in una posizione estremamente imbarazzante.


Ora, tutti sapevano che il giovane successore della società commerciale dell'Amplificazione Celeste, Yan Tiancong, aveva offeso terribilmente Yi Yun.
Che tipo di persona era Yi Yun? Era qualcuno con un talento più mostruoso di Jian Xiaoshuang. Il suo futuro era illimitato e sarebbe sicuramente diventato una figura potente col tempo. Quanto a Yan Tiancong, era solo un ricco erede. Non poteva essere paragonato a Yi Yun.


Molti sospettavano addirittura che Yan Tiancong non sarebbe vissuto a lungo. Con la forza di Yi Yun e la velocità della sua crescita, non sarebbe stato difficile uccidere di nascosto Yan Tiancong. Inoltre, se Yi Yun avesse avuto a disposizione un altro anno di tempo circa, sarebbe cresciuto fino al punto da poter spazzare via completamente la società commerciale dell'Amplificazione Celeste.


Molte persone guardavano Yan Tiancong con derisione. Anche l'Anziano Fengxing della casa d’asta delle Sette Stelle, che in precedenza lo aveva sostenuto, chiuse gli occhi. Ignorò deliberatamente Yan Tiancong per distanziarsi da lui.


Vedendo le espressioni di queste persone, l'espressione di Yan Tiancong divenne cupa. In un mondo di guerrieri, i pugni erano il linguaggio comune. La forza era tutto. Una volta fatto un affronto ad un esperto formidabile, si sarebbe solo andati incontro ad una catastrofe.


"La società commerciale dell'Amplificazione Celeste ha qualche tesoro da offrire in scambio? Se non ce ne sono, allora andate in un angolo!" Disse Anziano Fengxing in tono rigido dopo aver atteso a lungo che Yan Tiancong parlasse.


Una luce fredda lampeggiò negli occhi di Yan Tiancong. Guardò Yi Yun, che sedeva di fronte a lui nel padiglione. Un bagliore omicido gli lampeggiò negli occhi perché sapeva che Yi Yun sicuramente non lo avrebbe risparmiato. Tuttavia, non era una persona facile da affrontare.


Se qualcuno voleva la sua vita, doveva prima essere preparato a morire!


Yan Tiancong si alzò e disse: "La mia società commerciale dell'Amplificazione Celeste possiede il tesoro più prezioso. Parlerò all'Anziano Fengxing del tesoro in privato."


"Oh?"


Quando le persone sentirono le parole di Yan Tiancong, alcune erano perplesse mentre altre mostrarono disprezzo. Che tesoro era? E stava dicendo che era il più prezioso?


Inoltre, anche se fosse stato inestimabile, avrebbe potuto semplicemente tirarlo fuori. Chi avrebbe osato rubarlo? Non c'era bisogno di essere furtivi.


"Dì pure quello che hai da dire." Disse Anziano Fengxing con una smorfia. Non riusciva a capire perché Yan Tiancong lo avesse coinvolto.


Yan Tiancong annuì. Senza muovere la bocca, iniziò a trasmettere la sua voce all'Anziano Fengxing.


Qualche secondo dopo, l'Anziano Fengxing assunse improvvisamente un'aria incredula. Chiese direttamente: "È vero quello che hai detto?"


"Assolutamente," disse Yan Tiancong.


L’espressione dell'Anziano Fengxing era solenne. Dopo aver esitato ulteriormente, all'improvviso porse i suoi rispetti e disse a tutti i presenti: "Signori, mi scuso. C'è qualcosa che mi impedisce di prendere una decisione. Vi prego di attendere qui un momento."


Detto questo, l’Anziano Fengxing si allontanò.


Sembrò una reazione piuttosto irrispettosa. Tuttavia, nessuno osò mostrarsi contrariato. Anche se la casa d'asta delle Sette Stelle di Splendore di Giada fosse scialba in termini di forza, tutti sapevano che era solo una piccola frazione di una potente fazione. Se non fosse stato così, le altre organizzazioni certamente non avrebbero partecipato solo per la casa d'asta delle Sette Stelle.


Qualche momento dopo, Yi Yun sussultò. Essendo esperto nelle leggi spaziali, percepì una fluttuazione nello spazio che sapeva essere la chiave di una formazione di teletrasporto.


Qualcuno era arrivato a Splendore di Giada tramite una formazione di teletrasporto.


Inoltre, dall'ampiezza delle fluttuazioni spaziali, Yi Yun era certo che la persona doveva provenire da molto lontano.


Yi Yun estese la sua percezione ma non riuscì a individuare la posizione della persona. Questo lo fece raggelare perché significava che la forza della persona era estremamente alta.


Le palpebre di Yi Yun fremettero leggermente. Non gli piaceva quando la situazione sfuggiva dal suo controllo. Guardò Ji Shuiyan e disse con una trasmissione della voce: “Lascia perdere la Rugiada Nutriente per Oggetti. Dovremmo temporaneamente congedarsi da questa sessione di scambio."


"Oh?" Ji Shuiyan ne fu sorpresa. Stava comunicando con Anziano Fengxing tramite una trasmissione della voce per negoziare l'acquisto della Rugiada Nutriente per Oggetti. Il prezzo non era ancora stato fissato, ma Yi Yun aveva insistito improvvisamente per andarsene. Questo lasciò Ji Shuiyan alquanto perplessa. Tuttavia, naturalmente non si oppose.


Annui e si preparò a partire con Yi Yun.


Ma proprio in quel momento, Yan Tiancong la bloccò e disse: "Signorina Shuiyan, giovane maestro Yi, perché avete tanta fretta di andarvene?"


Subito dopo  risuonò un’altra voce: "Esatto. Signorina Shuiyan, non stava comunicando con me per l'acquisto della Rugiada Nutriente per Oggetti? Il prezzo non è stato ancora deciso, quindi perché ve ne state già andando?"


La seconda persona a parlare era Anziano Fengxing.


Il suo corpo era leggermente curvo mentre mostrava un sorriso. Mentre parlava, condusse rispettosamente nella stanza un vecchio dal volto pallido e malaticcio.


Nel momento in cui l'anziano entrò, attirò gli occhi di tutti. Portava un abito da Daoista che accentuava la sua figura alta e magra. Sette stelle che formavano una costellazione erano ricamate nella zona del petto. C'erano anche deboli motivi del Dao che scintillavano dentro le sette stelle.


L'anziano fece qualche passo dentro il padiglione, con ogni movimento che sembrava guidare i battiti del cuore di tutti. Tutte le persone riunite nel padiglione improvvisamente si agitarono.


Chi era questo vecchio...?


Fu Yi Yun a rimanere più sconcertato, perché si rese conto che l'aura dell'anziano si era fissata su di lui. Questo lo fece toccare istintivamente il suo anello interspaziale.


