---
title: Capitolo 11 - Il Motivo dietro il Cambiamento
pubDate: 2023-05-18T14:09:48.019Z
tags:
    - tmw
---


Il campo di allenamento era vuoto. A causa dell'umidità della notte e del freddo, i pesi erano coperti da uno strato di rugiada che li macchiava di bianco.

Tutti i pesi erano fatti d'acciaio verde. Non venivano consumati nemmeno dagli elementi che battevano su di loro per secoli.

In queste lande selvagge, la gente usava jin, rocce e calderoni per misurare la forza di un guerriero.

Nota traduzione: un jin equivale circa a 500 grammi. Ma ho deciso di convertire ogni unità di misura inglese o cinese. I calderoni nell'originale sono i ding 鼎.

L'unità di misura dei jin era simile a quelle della terra. Una roccia corrispondeva a circa cinquanta chili. Un calderone pesava dieci rocce, così equivaleva a circa cinquecento chili!

Nota traduzione: per la precisione rispettivamente la roccia corrisponde a 45 e il calderone a 453 chili, ma suonava così male.

Visto che non c'era nessuno, si avvicinò alla fila di pesi di roccia e ne scelse uno da 22 chili. Lo pulì dalla rugiada e si chinò. Su!

La roccia era più leggera di quanto si aspettava Yi Yun. Poteva alzarla usando una mano!

Yi Yun ne fu contentissimo; era come aveva ipotizzato!

Dopo scelse un peso da 45 chili.

Stavolta era un po' più difficile alzarlo con una mano, ma lo fece facilmente con entrambe le mani.

Facendo un respiro profondo, Yi Yun si mise di fronte ad un peso di 91 chili. Si chinò, tese i muscoli delle braccia e fece forza dalle sue anche fino ai suoi piedi.

"Issa!" Yi Yun strinse i denti e lo sollevò sopra la sua testa!

"L'ho sollevato!" Yi Yun era molto contento. Lo tenne così per circa tre minuti per poi gettare il peso a terra.

Riuscire a sollevare novanta chili di peso, circa tre volte il peso di un ragazzo di dodici anni, sarebbe stato qualcosa di sconvolgente sulla terra.

La sua forza era aumentata esponenzialmente nell'arco di una notte!

Non solo, la sua velocità era migliorata ancora più considerevolmente!

Dato che era un bambino, la forza era il suo punto debole principale ed era di molto inferiore a quella degli adulti. Tuttavia la sua velocità era eccezionale. Precedentemente, quando aveva affrontato l'attacco di Zhao Tiezhu, Yi Yun era sicuro che sarebbe stato almeno due volte più veloce del suo avversario!

Il suo corpo era cambiato drasticamente!

Ripensando al suo sudore sporco e a come aveva vomitato sangue nero, era probabilmente la leggendaria depurazione del midollo.

Il suo fisico che aveva delle pessime fondamenta era mutato incredibilmente sia in termini di forza che di velocità dopo la depurazione del midollo!

Questo mutamento era senza dubbio un risultato del Cristallo Viola. Tuttavia perché aveva cambiato in modo così drastico il suo corpo?

Yi Yun cercò di toccare il Cristallo Viola vicino al suo petto, ma non trovò nulla.

"Uh?!" Yi Yun ne fu allarmato e si alzò frettolosamente l'abito. Il Cristallo Viola era scomparso...

Tuttavia la sensazione di fresco nel suo petto non era diminuita affatto.

Cos'è successo?!

Yi Yun abbassò la testa e si toccò lievemente il petto all'altezza del cuore. Aveva la strana sensazione che il Cristallo Viola fosse rimasto lì e non l'avesse mai lasciato.

Ad ogni battito cardiaco, il Cristallo Viola vibrava, come se si fosse fuso con il suo cuore.

Quella lieve freschezza si diffondeva per il suo organismo ad ogni vibrazione che vagava attraverso le sue vene.

Yi Yun alzò la testa e vide i puntini della luce delle stelle volare verso di lui o, più accuratamente, verso il Cristallo Viola.

La luce stellare entrò nel suo corpo e scomparì.

Yi Yun aveva un paio di ipotesi per spiegare i vari fenomeni che aveva causato il Cristallo Viola.

Questo tesoro poteva assorbire energia!

In questo mondo, in questo universo, l'energia era il mattone che componeva ogni cosa!

Dalle grandi galassie roteanti, dalle formazioni stellari e dalle supernove, agli insetti nei loro formicai o all'erba appassita, avevano tutti bisogno di energia.

Dalla fisica che Yi Yun aveva appreso nella terra, l'intero universo era iniziato da un punto particolare costituito da infinita energia.

L'energia poteva convertirsi nella materia, nella vita e in qualsiasi cosa.

E in questo strano mondo, anche il Qi coltivato dagli esperti era naturalmente una forma d'energia.

Il Cristallo Viola aveva un'affinità naturale con l'energia.

Poteva assorbire la luce stellare e altre forme di energia. Anche i due attacchi di Lian Chengyu erano una forma di energia, doveva essere una forma del "Qi" coltivato da quel giovane.

Il Qi si era nascosto nel suo corpo, facendolo intorpidire. Tuttavia, quando quell'energia aveva raggiunto il suo cuore, aveva toccato il Cristallo Viola ed era stata assorbita!

Era anche ovvio dove fosse andata l'energia assimilata dal Cristallo Viola.

Quella freschezza che era fluita nelle sue vene era una manifestazione dell'energia. L'energia del Cristallo Viola assorbita si era diffusa attraverso il suo flusso sanguigno e aveva nutrito il suo corpo. Ad ogni battito cardiaco, il suo corpo diventava un po' più forte.

Ripensando alla Depurazione del Midollo di prima, doveva essere stato il risultato dell'energia entrata nelle sue vene.

L'energia poteva cambiare la composizione di ogni elemento; poteva dare vita, potere e forza alle persone!

La sua forza era passata da 13 a 90 chili di forza. Questo cambiamento poteva essere considerato una completa metamorfosi.

Che energia poteva averlo causato?

Solo quel briciolo di luce stellare o l'energia che Lian Chengyu aveva lasciato nel suo corpo non potevano essere stati sufficienti a causare un cambiamento così drastico!

Dovevano essere state indubbiamente quelle ossa della desolazione!

Durante la distribuzione delle razioni, Lian Chengyu aveva aperto lo scrigno di legno che conteneva le ossa della desolazione. Yi Yun aveva visto molti puntini lucenti volare dalle ossa della desolazione nel Cristallo Viola, che li aveva assorbiti tutti.

Le ossa erano la parte più preziosa di una bestia della desolazione. Tutta la sua essenza era lì e valeva molto di più della carne!

L'essenza raffinata dalle ossa della desolazione poteva fare avanzare di livello un guerriero e avrebbe permesso ad un talento come Lian Chengyu di diventare un guerriero dal Sangue Viola.

Il valore di queste ossa della desolazione era incredibile!

Un ragazzino debole come Yi Yun privo di coltivazione e con un fisico fragile si sarebbe trasformato per forza dopo aver assorbito quella piccola quantità di energia delle ossa della desolazione.

Yi Yun sentì di aver finalmente capito.

Inspirò profondamente e si calmò. Il Cristallo Viola era senza dubbio un ottimo tesoro. Si era fuso con il suo fisico e, ad ogni battito cardiaco, avrebbe iniettato energia attraverso le vene nel suo corpo, aumentando il suo potere!

Poteva aumentare la sua forza e coltivare ad ogni battito cardiaco, l'efficacia del Cristallo Viola era sconvolgente.

L'espressione di Yi Yun però non tradì la sua gioia incredibile.

Anzi, divenne serio. Dopo aver vissuto due vite, anche se le sue esperienze erano relativamente limitate, la mentalità di Yi Yun era cambiata drasticamente durante questa reincarnazione.

Quando era entrato in questo strano mondo, Yi Yun era rimasto confuso. Ma dopo essersi ambientato, era riuscito a calmarsi.

Con un tesoro del genere, non poteva essere troppo avido o privo di desideri. Sapeva che se si fosse lasciato prendere la mano e avesse mostrato il suo tesoro, avrebbe rischiato di essere scoperto e questo gli avrebbe portato dei grossi guai!

Yi Yun sapeva che non avrebbe potuto rivelare a nessuno il segreto del Cristallo Viola.

In questo strano mondo, poteva fidarsi solo di sua sorella, Jiang Xiaorou. Tuttavia, se non l'avesse detto a nessuno ci sarebbero stati ancora meno rischi.

Il tesoro non aveva un proprietario. Se Jiang Xiaorou, una ragazza debole che poteva essere ferita facilmente avesse saputo troppo, sarebbe potuta finire in grave pericolo.



