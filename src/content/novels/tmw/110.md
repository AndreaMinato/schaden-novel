---
title: Capitolo 110 - Battaglia finale della Selezione
pubDate: 2023-08-25T14:09:48.035Z
tags:
    - tmw
---


A mezzogiorno, nella periferia della città del clan tribale Tao, tuonarono i tamburi!

Duecento guerrieri della tribù andavano a cavallo tra le pianure in fila.

Duecento cavalli potevano non sembrare tanti, ma in realtà creavano una tempesta di polvere mentre galoppavano tra le pianure selvagge.

In questi territori, allevare un cavallo era un lusso. Il clan tribale Tao aveva solo poche centinaia di cavalieri; schierandone un grande numero, stavano facendo da incoraggiamento per le finali!

La piattaforma era stata sistemata da tempo. Il patriarca della tribù, il grande Anziano era venuto di persona, in attesa di assistere ad un momento storico. Stavano aspettando di vedere il loro clan lasciare le vaste lande selvagge per dirigersi fuori, nel mondo.

Zhang Tan andò a cavallo verso il centro dell’arena.

Oggi era l’ultimo giorno della selezione.

Dopo le semifinali, rimanevano solo venti guerrieri dal Sangue Mortale.

I venti sfidanti erano estremamente nervosi. Questa competizione avrebbe deciso il loro futuro. Se avessero avuto successo, sarebbero stati come una carpa che balzava attraverso il portale del drago, mentre un fallimento significava che avrebbero solo sprecato le forze e avrebbero continuato a vivere poveri nelle vaste lande selvagge fino alla vecchiaia.

Era un fato troppo tragico e pensarci era deprimente.

“La terza fase della selezione del regno. L’argomento sarà…” Disse Zhang Tan mentre faceva trattenere il fiato alla folla…

“Combattere!”

La gente si entusiasmò sentendo questa parola.

“Combattere? Ahahah! Finalmente una prova pratica!”

“Giusto! Combattendo, si può capire subito chi è più forte e chi è più debole!”

“Ottimo! Non sono bravo in cose appariscenti come lo spirito, né a dimostrare la mia tecnica di coltivazione. Ma a combattere? Non ho mai temuto nessuno! Ho lottato contro esperti nella mia tribù da quando ero giovane. Dopo anni di pratica, ho superato così tante battaglie!”

I guerrieri che avevano superato le semifinali iniziarono a sfregarsi le mani con contentezza. Pensavano tutti che sarebbe dovuto accadere prima! Non avevano mai sentito delle prove che aveva fatto Zhang Tan, così come avrebbero potuto brillare?

Sarebbe stato facile se avessero messo alla prova le capacità combattive fin dall’inizio!

Era giusto e facile da capire! Che ca**o di utilità c’è nel mettere alla prova tutte queste cose inutili?

I partecipanti erano entusiasti e così lo era il pubblico.

Era uno spettacolo vedere un vero combattimento. Poteva anche rivelare il vero volto di chi era ricorso a dei trucchi. Non c’erano trucchi in un vero combattimento!

Tra i partecipanti, Lian Chengyu e Tao Yunxiao guardarono Yi Yun. Il primo sorrise cupamente, mentre l’altro rivelò un sorriso sardonico.

Avevano aspettato fin troppo a lungo di poter combattere davvero.

All’inizio non ci avevano sperato molto, ma Zhang Tan li aveva piacevolmente sorpresi.

Era finalmente il momento di mostrare le loro capacità!

“Bene, molto bene! Non vedo l’ora. Voglio farti a pezzi, piccolo bastardo, farti desiderare di essere morto!” Lian Chengyu mandò una trasmissione della voce nelle orecchie di Yi Yun.

Yi Yun guardò Lian Chengyu, ma dato che non sapeva come trasmettere parole silenziosamente, non si disturbò a rispondere.

Lo sguardo di Lian Chengyu ardeva di odio. Strinse i pugni come se non potesse aspettare un altro secondo. Voleva che Zhang Tan smettesse velocemente di rispondere per permettergli di affrontare Yi Yun!

In quel momento Zhang Tan stava ancora annunciando le regole. In questa battaglia sarebbe stato permesso l’uso di armi perché le armi facevano parte del potere combattivo di un esperto. Allenandosi con le armi, i guerrieri dovevano usare una grande quantità di energia spirituale, così se fossero state proibite, sarebbe stato ingiusto.

Per quanto riguardava il risultato, ogni scontro sarebbe andato avanti finché uno dei due contendenti non avesse ammesso la sconfitta o non fosse stato più in grado di combattere!

L’ordine delle battaglie fu deciso dalle truppe del Drago Brillante. Non ci furono estrazioni.

La classifica finale era stata decisa da loro e non c’era bisogno di spiegazioni.

Presto la prima fase fu sul punto di iniziare. Yi Yun e Tao Yunxiao, che avevano brillato durante le semifinali, non furono chiamati, ma Lian Chengyu sì.

Il suo avversario era una persona che aveva superato a stento le semifinali. Il suo avversario era al primo grado Giallo, così probabilmente non avrebbe superato la selezione del regno.

La forza di Lian Changyu era allarmante. La battaglia mancò di qualsiasi suspense e il suo avversario fu sconfitto facilmente.

Per quanto riguardava Yi Yun, entrò nella seconda fase senza combattere.

Questo fece arrabbiare molte persone che volevano vedere quanto fosse forte. Gli esaminatori del Drago Brillante erano troppo parziali.

“Può evitare la prima, ma non può evitare la seconda! Prima o poi verrà smascherato.” Lian Chengyu che aveva vinto facilmente era soddisfatto e sogghignò verso Yi Yun: “Gli altri possono non sapere delle tue origini, ma io so tutto! Hai allenato le arti marziali per solo tre mesi! La tua forza è sufficiente solo a surclassare persone come Zhao Tiezhu. Hai mai affrontato un vero esperto? Temo che tu non abbia nemmeno esperienza in combattimento!”

“Io invece ho fatto incontri con l’istruttore Yao da quando ero giovane. Sono al picco dello stadio di Raccoglitore di Qi. Sono già al limite. Cosa ti fa pensare di potermi affrontare!”

Lian Chengyu sapeva che Yi Yun era un genio, ma anche se Yi Yun aveva indotto un’aura viola durante la dimostrazione della sua tecnica e aveva un buono spirito, questo dimostrava solo che aveva talento. E anche se fosse stato talentuoso? Oggi ci sarebbe stato un vero combattimento. Un genio doveva crescere per instillare paura negli altri!

Voleva fare a pezzi Yi Yun, distruggere la sua sicurezza, in modo da ridurlo in polvere!

L’odio di Lian Chengyu scorreva senza fine come le acque del fiume orientale.

Yi Yun gli diede un’occhiata e disse: “Se vuoi affrontarmi, prima batti i tuoi avversari. Ci sono oltre dieci persone qui. Non sei il migliore qui, chissà, potresti venire sconfitto durante la prossima fase.”

Dopo aver sentito queste parole, Lian Chengyu rise: “Stai ancora provocando gli altri quando stai per morire, sei davvero stupido!”

Proprio mentre lo stava dicendo, Zhang Tan gridò all’improvviso: “Prossima fase, Yi Yun! Lian Chengyu! Entrate nell’arena!”

Questo scioccò molti contendenti. Si erano resi conto che Yi Yun e Lian Chengyu erano acerrimi nemici. Stavano aspettando di guardare uno spettacolo, ma sapevano che c’era la possibilità che non si affrontassero nemmeno.

Ma non si sarebbero mai aspettati che il primo incontro di Yi Yun sarebbe stato contro Lian Chengyu!

Era una coincidenza? O era stato predisposto deliberatamente?

“Forse Mille Case Zhang ha notato l’ostilità tra i due e l’ha fatto apposta?” Disse qualcuno, come poteva esserci una tale coincidenza?

“Non sta aiutando Lian Chengyu? Era tutto quello che desiderava.” La gente guardò Lian Chengyu e lo vide entusiasta. Sembrava un lupo affamato da un mese che aveva individuato un agnello. Pareva che il suo intero corpo stesse bruciando.

“Bene! Bene! Proprio come desidero! Perfino Mille Case Zhang mi sta aiutando, ahahah!” Lian Chengyu era eccitato. Guardò Yi Yun con gli occhi rossi per l’entusiasmo. Le persone tendevano a perdere la loro razionalità quando erano infuriate.

“Oggi sarà il giorno della tua morte!” Lian Chengyu trasmise la sua voce con un sorriso truce.



