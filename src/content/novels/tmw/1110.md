---
title: Capitolo 1110 - Seme del Fuoco del Dio Eretico
pubDate: 2025-09-29T06:11:08.875Z
tags:
    - tmw
---


Capitolo regolare,
8 capitoli in coda totali (8 Alessandro)
0/1 sponsorizzazioni 1 euro a capitolo,
-Schadenfreude


"Sono profondamente consapevole che la mia fine è vicina. Rimarrò in isolamento da questo giorno in poi in cerca dell'apice dell'alchimia.
Se avrò successo, potrei forse salvare Xiaoxiao. Non so quanto durerà il mio isolamento e potrei non uscirne mai. Ma è anche un mio desiderio essere cremato in una terra di raffinamento alchemica."


Quando Yi Yun lesse l'ultima riga del rotolo nero, capì finalmente che l'anziano esperto aveva istituito un’enorme formazione nel Mare di Sabbia della Sepoltura del Sole in modo da isolarsi nella morte.


Il suo isolamento era durato centinaia di milioni di anni. Tutto ciò che era rimasto nel tempio di pietra era probabilmente abbandonato da centinaia di milioni di anni. Dopo tutto quel tempo, probabilmente non era rimasto nulla dell'anziano maestro.


"Quell’esperto è andato in isolamento per salvare sua figlia, Ling Xiaoxiao. È lei la bambina che ho incontrato?"


Yi Yun abbassò il rotolo nero e alzò lo sguardo. Vide la ragazzina adorabile seduta sul calderone, sostenendosi il mento mentre lo guardava.


Questo lasciò perplesso Yi Yun. Era possibile che Ling Xiaoxiao avesse vissuto sola qui per centinaia di milioni di anni, o anche di più, dopo essere stata resuscitata?


Perché non era morta di vecchiaia dopo un così lungo periodo di tempo? A tal proposito, non era nemmeno cresciuta. Era possibile che l'alchimista divino alla fine fosse riuscito a raffinare sia l'Elisir della Resurrezione che quello dell'Immortalità?


Pensando a questo, Yi Yun scosse la testa. La leggenda diceva che l'immortalità era raggiungibile solo all'apice delle arti marziali. Non era semplice come bere un elisir o usare una reliquia.
Inoltre, l'alchimista divino aveva abbandonato la ricerca dell'Elisir dell'Immortalità, e invece si era dedicato a raffinare quello della Resurrezione. Anche solo l'Elisir della Resurrezione aveva consumato il suo ultimo briciolo di forza. Aveva anche riposto tutte le sue speranze nell'enorme formazione.


Risalire indietro nel tempo per decine di milioni di anni e resuscitare una persona morta in una particolare frazione di quel fiume del passato era praticamente un atto divino!


L'alchimista ci era riuscito davvero? Era possibile che la formazione che aveva creato avesse funzionato solo di recente dopo centinaia di milioni di anni? In tal caso, Ling Xiaoxiao era appena stata resuscitata e non le era stata data la possibilità di crescere?


A Yi Yun venne in mente questa ipotesi. Notò che la ragazzina lo guardava costantemente sopra il calderone. I suoi occhi scintillavano come splendide stelle. Sembravano gemme luminescenti nella notte oscura.


Forse, Ling Xiaoxiao era l'unica persona che sapeva dove si trovasse il Fuoco Divino in questo tempio di pietra.


Tuttavia, poiché il Fuoco Divino era un’eredità dell'alchimista divino, tecnicamente era stato lasciato per Ling Xiaoxiao. Yi Yun credeva che sarebbe stato piuttosto irragionevole rubarglielo.


Yi Yun aveva i suoi princìpi. Ling Xiaoxiao aveva una storia triste. Se lui l’avesse derubata del Fuoco Divino lasciatole da suo padre, come si sarebbe potuto definire un essere umano?


Proprio mentre Yi Yun stava ponderando la questione, vide improvvisamente la figura della ragazza lampeggiare. Era stata risucchiata nel massiccio calderone.


“Così anche questo calderone è un artefatto spaziale. È simile alla Torre dell'Avvento Divino."


La ragazza sembrava aver invitato Yi Yun ad entrare nel calderone con lei. Dopo un momento di esitazione, il giovane andò di fronte al calderone e vi appoggiò il palmo. Iniettò un filo di qi vitale e sentì un risucchio immediato.


Non resistette, lasciandosi trascinare. La scena di fronte a lui cambiò e all’improvviso si ritrovò di fronte ad un gigantesco lago.


Il lago era simile al bacino della cascata profonda che Yi Yun aveva visto precedentemente. Metallo fuso rosso ribolliva nel lago. Tuttavia, ciò che sentì soffiargli contro il volto non fu un gas caldo, ma aria gelida.


Yi Yun sapeva che ciò era dovuto alla teoria di come lo Yang non potesse esistere da solo, dando alla luce quindi estremo Yin. Le leggi di puro Yang potevano raggiungere un tale estremo solo dopo la fusione di Yin e Yang.


Nel mezzo del lago, Yi Yun vide il disco di una formazione. Guardando da lontano, vide Ling Xiaoxiao in piedi su di esso.


Sotto di lei bruciava lentamente una lingua di fuoco. Era di colore grigiastro e sembrava estremamente calma e quieta.


La fiamma emanava un’aura indescrivibile, instillando riverenza in Yi Yun. Era la stessa sensazione che aveva provato di fronte alle dodici Divinità Elfiche.


Poteva essere... che fosse il Seme del Fuoco del Dio Eretico!?


Yi Yun trattenne il respiro. Sebbene la ragione gli dicesse che la fiamma apparteneva a Ling Xiaoxiao, non poté fare a meno di sentirsi tentato alla vista di un tale tesoro.


Se avesse potuto assorbire questo Fuoco Divino, il suo potere sarebbe entrato nel suo corpo, aumentando drasticamente il suo livello di coltivazione. Anche l'Albero del Mondo nel suo corpo sarebbe anche cresciuto a un ritmo folle!


Allora, la sua forza sarebbe aumentata a un livello inimmaginabile!


Lo voleva veramente...


Yi Yun fu colto da un dilemma. Sebbene non volesse derubare Ling Xiaoxiao, non desiderava nemmeno lasciarla qui. Sarebbe stato troppo triste per una bambina rimanere in una formazione abbandonata..


Inoltre, il Seme del Fuoco del Dio Eretico avrebbe seguito Ling Xiaoxiao. Anche se non l'avesse preso, poteva ancora assorbire una porzione del suo potere divino e trarne grande beneficio.


Pensando a come stesse tramando contro una bambina di nove o dieci anni, Yi Yun si sentì un po' imbarazzato. Tuttavia... aveva davvero solo nove o dieci anni?


Perché sembrava illesa mentre stava sopra la fiamma? Inoltre, precedentemente era saltata nella cascata di puro Yang. Le sue intuizioni sulle leggi del puro Yang sembravano superare persino le sue.


Come poteva una bambina di dieci anni avere una tale intuizione nomologica? Era possibile che avesse ottenuto il riconoscimento del potere del puro Yang perché era stata resuscitata qui?


Proprio mentre Yi Yun stava ruminando, vide il grigio Seme del Fuoco del Dio Eretico trasformarsi improvvisamente in un filo fiammeggiante prima di fondersi nel corpo di Ling Xiaoxiao e scomparire.


Quanto alla bambina, la sua espressione non cambiò. Lo stava ancora guardando con i suoi occhi simili a gemme.


Yi Yun rimase sbalordito. Ling Xiaoxiao si era fusa con il Seme del Fuoco del Dio Eretico!?


Saltare nella cascata di puro Yang era già inconcepibile, ma fondersi direttamente con il Seme del Fuoco del Dio Eretico? Questo era...


Pensandoci attentamente, sebbene il calderone fosse pieno di gas di puro Yang, stava ancora bruciando dopo centinaia di milioni di anni.


Tuttavia, non erano rimaste erbe al suo interno. Se l'Elisir della Resurrezione fosse stato raffinato negli ultimi uno o due anni, anche se non fossero rimasti ingredienti intatti, avrebbe dovuto trovare almeno un po’ di scarti.


Era già straordinario che un calderone avesse raffinato un elisir per centinaia di milioni di anni. Qualsiasi tesoro impressionante probabilmente sarebbe stato ridotto in polvere nel frattempo.


In tali circostanze, la formazione creata dall'alchimista divino sarebbe stata ancora in grado di resuscitare sua figlia?


La formazione poteva avere successo solo dopo centinaia di milioni di anni. Quanto era probabile?


La prima impressione di Yi Yun della ragazzina... era che fosse la figlia dell’alchimista. Tuttavia... era veramente Ling Xiaoxiao!?


Arrivato a questo punto, Yi Yun fece alcuni passi indietro. Osservò la formazione sotto i piedi della ragazzina. Era chiaramente il nucleo della formazione. Il calderone aveva bruciato per centinaia di milioni di anni in questa terra di puro Yang.
Era già un tesoro inestimabile. E questa formazione aveva continuato a funzionare, radunando i poteri del puro Yang nel Mare di Sabbia della Sepoltura del Sole. L'intensità dell'energia del puro Yang era così elevata che nemmeno Yi Yun osava toccarla.


Tuttavia, la ragazza saltellava attorno al nucleo della formazione come se fosse in un giardino. Mentre guardava le forze del puro Yang simili ad un enorme oceano inondare il suo corpo, a Yi Yun venne un’idea…


"Sei tu il Seme del Fuoco del Dio Eretico!?"


Yi Yun capì improvvisamente che la fiamma grigia che aveva visto sul disco della formazione non era il Seme del Fuoco del Dio Eretico.


Sebbene la fiamma emanasse una potente aura simile ai gas del caos alla nascita dell'universo, sembrava troppo debole. Non se l’era immaginato così il Seme del Fuoco del Dio Eretico.


Inoltre, questo seme di fuoco grigio alla fine si era infuso nel corpo di Ling Xiaoxiao e non sembrava aver incontrato nessuna resistenza. Così Yi Yun non aveva più percepito l’aura della fiamma grigia.


Perciò a Yi Yun venne in mente un’ipotesi audace. Era possibile che la ragazzina fosse il vero corpo del Fuoco del Dio Eretico!?


Era l'unica spiegazione per cui sembrava ancora una bambina dopo centinaia di milioni di anni nell’enorme formazione. Non invecchiava né moriva. Spiegava anche perché sembrava divertirsi come se stesse giocando in un minuscolo ruscello d'acqua quando era entrata per la prima volta nella cascata di magma.


Yi Yun sapeva che fuoco divino di altissima qualità e tesori potevano trasformarsi. Dopo aver assorbito l'essenza del Cielo e della Terra, erano in grado di assumere forma umana o elfica dopo centinaia di milioni di anni. Non era nulla di sorprendente.


La ragazzina si limitò a guardare Yi Yun e, dopo un prolungato silenzio, disse con voce cristallina: "Stai cercando me? Mi vuoi?"


