---
title: Capitolo 1113 - La formazione trappola
pubDate: 2025-09-29T06:11:08.876Z
tags:
    - tmw
---


Capitolo sponsorizzato, ringraziamo Alessandro!
7 capitoli in coda totali (7 Alessandro)
0/1 sponsorizzazioni 1 euro a capitolo,
-Schadenfreude


"Attenti!"


Il viaggio nel sottosuolo aveva lasciato Liu Ruyi e gli altri tesi e nervosi. I mostri lì erano così potenti che anche uno solo di loro poteva spazzare via una grande setta. La ragazzina di fronte a loro era ovviamente anormale. Era persino possibile che non fosse umana.


"Ritiratevi! Attaccate non appena possibile!"


Liu Ruyi e i due bambini entrarono immediatamente in massima allerta. Nel frattempo, il maestro Tianxiao guardava la sua bussola con fare stordito. Forse a causa della comparsa della ragazza, la bussola iniziò a reagire in modo strano.


Che fosse…


Il Maestro Tianxiao guardò di nuovo Ling Xie’er. Era esperto di divinazione, quindi poteva percepire l’aura del Fuoco Divino dentro di lei.


Questo lo riempì di gioia.


"Vice del Palazzo Liu, la catturi!"


Esclamò improvvisamente il maestro Tianxiao.


Aveva scoperto qualcosa di estremamente speciale. Le persone ordinarie avevano una fortuna mondana, sia buona che cattiva, che scorreva nei loro corpi. Quella della ragazzina invece era completamente neutrale. Anche se sembrava viva, era qualitativamente differente.


Pertanto, il maestro Tianxiao era certo che la ragazza non fosse umana, ma un corpo spirituale che aveva assunto una forma.


Il fatto che si fosse manifestata in una terra del genere, combinata con l’aura del fuoco che emanava, significava molto probabilmente che fosse lo spirito Yang.


"È lo spirito Yang! I nostri sforzi sono stati ripagati!" Disse il Maestro Tianxiao con agitazione.


"È lei?"


Liu Ruyi e gli altri ne furono un po’ sorpresi. Ma immediatamente, i due vice del palazzo gemelli tesero le mani per afferrare Ling Xie’er.


"Indipendentemente da tutto, catturatela prima!"


"Catturatela e raffinatela. Quando torneremo al palazzo, avremo guadagnato un grande merito!"


Ling Xie’er impallidì leggermente quando vide due grandi palmi materializzarsi e protendersi verso di lei. All’istante, si trasformò in una lingua di fuoco e volò rapidamente verso il basso.


Vedendo questo, gli occhi di Liu Ruyi si illuminarono.


"È veramente lo spirito Yang! Inseguitela!"


Una lingua di fuoco corse accanto alla cascata fragorosa.


Liu Ruyi e gli altri la seguirono da vicino. Dal momento in cui erano arrivati nel mondo sotterraneo del Mare di Sabbia della Sepoltura del Sole, avevano incontrato solo terribili minacce. Ma ora, finalmente avevano trovato il tesoro che cercavano.


Quanto a Ling Xie’er, poteva percepire i quattro che la stavano inseguendo. Gettò lo sguardo in avanti.


In quel momento, anche se Ling Xie’er era un corpo spirituale, era sicura che avrebbe potuto intrappolare il gruppo se fosse stata attenta, perché si era fusa con l’enorme formazione.


Sou!


Ling Xie’er volò in una caverna.


"C’è una caverna qui." Liu Ruyi e gli altri raggiunsero istantaneamente l’entrata della caverna.


"Questo spirito Yang ci sta deliberatamente guidando dentro." Il maestro Tianxiao esitò per un momento prima di parlare.


Era già fuori di sé dalla paura per la stranezza e i pericoli del mondo sotterraneo. Anche se lo spirito Yang era nella caverna, stava diventando considerevolmente apprensivo.


"E anche se lo stesse facendo deliberatamente? Questo posto è già decaduto. Il suo padrone precedente non c’è più. Dobbiamo solo stare attenti quando entriamo." Disse uno dei vice signori del palazzo bambini.


"Maestro Tianxiao, divina il percorso e guidaci la strada." Disse Liu Ruyi. "Non fare brutti scherzi. Se otterremo lo spirito Yang, ti porteremo naturalmente fuori con noi e ti riattaccheremo braccia e gambe. In futuro, il tuo Capitolo dei Cieli Segreti potrà contare sul nostro Palazzo del Dao delle Sette Stelle."


Il maestro Tianxiao sbiancò mentre imprecava interiormente. I membri del Palazzo del Dao delle Sette Stelle erano spietati. Intendevano davvero fargli aprire la strada nonostante avesse perso tutta la sua forza.


Tuttavia, il maestro Tianxiao non osò rifiutare. Era stato lui a trovare lo spirito Yang ed era fuori combattimento. I tre vice del del Palazzo del Dao delle Sette Stelle potevano abbandonarlo in qualsiasi momento.


Il maestro Tianxiao divinò il percorso con la sua bussola, guidandoli verso il tempio di pietra.


"Non sembra esserci pericolo." Disse il maestro Tianxiao.


Il maestro Tianxiao stava calcolando la fortuna che avrebbe determinato la sua sopravvivenza. Se il posto fosse stato estremamente pericoloso, la sua fortuna sarebbe stata estremamente bassa, il che probabilmente significava che sarebbe morto.


Boom!


Dopo essere entrati, sentirono un forte boato dietro di loro.


Liu Ruyi e compagnia si girarono immediatamente e videro un’enorme portone di metallo chiudersi.


"Cosa?!"


Le rune sul portone di metallo luccicarono mentre Liu Ruyi alzava la spada per colpirlo, ma fu respinta da un fascio di luce.


E davanti a loro c’era un vicolo cieco.


"Siamo stati intrappolati." Disse con frustrazione uno dei vice del palazzo gemelli.


Liu Ruyi fissò il portone per un momento prima di girarsi a guardare la caverna.


"Non c’è bisogno di agitarsi. Lo spirito Yang è scomparso, quindi probabilmente c’è qualche trucco in questa caverna. Se cerchiamo in giro troveremo sicuramente una via d’uscita." Disse Liu Ruyi.


Non c’erano mostri umanoidi qui, né creature antiche. Non erano in pericolo qui.


Inoltre, con lo spirito Yang alla loro portata, presto avrebbero completato la loro missione.


"Maestro Tianxiao, sbrigati a divinare un percorso." Ordinò Liu Ruyi.


"La formazione in questa caverna dovrebbe essere in grado di intrappolarli. Sfortunatamente, non sono in grado di controllare le creature malvagie fuori dalla formazione. Se solo potessi attirarle nella caverna…"


Ling Xie’er mormorò tra sé e sé e tornò al lago per osservare Yi Yun che studiava la pergamena.


Era seduto lì in uno stato di alta concentrazione. Rune che sfarfallavano costantemente intorno a lui mentre usava le dita per disegnare a mezz’aria.


Yi Yun inizialmente pensava di studiare la formazione, ma via via che comprendeva di più il contenuto della pergamena, iniziò a impegnarsi nelle tecniche delle formazioni e nelle abilità alchemiche trascritte al suo interno.


L’alchimista divino aveva raggiunto l’apice della sua arte. Quindi la sua pergamena era un raro tesoro per Yi Yun.


Il tempo passava senza che lui se ne accorgesse.


Giorno dopo giorno, e presto era passato quasi un mese.


Un giorno, Ling Xie’er sedeva sulla riva del fiume di fuoco. Tuffava i piedi bianchi nel fiume, schizzando magma rosso attorno. Formava un contrasto netto con i suoi piedi simili a porcellana.


"Questo giovane è davvero persistente!"


Ling Xie’er inclinò la testa e guardò Yi Yun. Era rimasto seduto lì senza muoversi per un mese. Non sapeva se avesse capito qualcosa dai suoi studi. Aveva già finito di leggere la pergamena nera lasciata dall’alchimista divino, ma come poteva un membro della giovane generazione capire le note che aveva scritto l’esperto?


Mentre Ling Xie’er rifletteva sulla questione, udì improvvisamente un suono nitido, come se una barriera si fosse frantumata. Percepì subito ondate di trasmissioni spaziali.


"Oh? Si sono liberati dai vincoli della caverna?" Gli occhi di Ling Xie’er lampeggiarono. Era piuttosto scioccata; tuttavia, capì immediatamente che la caverna era esistita per centinaia di milioni di anni. Anche se la formazione era stata estremamente sicura in passato, ormai si era quasi disattivata dopo tutti questi anni. Naturalmente non sarebbe stata in grado di intrappolare completamente Liu Ruyi e gli altri.


Ling Xie’er lanciò un’occhiata all’immobile Yi Yun per poi scomparire nel lago e riapparire di fronte al tempio di pietra.


In quel momento, Liu Ruyi e compagnia erano stati trasportati fuori ed erano arrivati di fronte al tempio di pietra.


Si poteva dire che sembrassero in condizioni patetiche. Avevano consumato molta della loro energia dopo essere rimasti intrappolati nella caverna per un lungo periodo di tempo.


Videro immediatamente la ragazza in piedi di fronte al massiccio tempio di pietra.


"Lo spirito Yang!"


Gli occhi da bambino del vice lampeggiarono dopo aver rivisto lo spirito Yang dopo un mese.


Vedendo i quattro apparire, Ling Xie’er si girò e corse dentro il tempio.


"Ancora?"


Gli occhi di Liu Ruyi erano pieni di avidità, rabbia e cattiveria.


Entrarono rapidamente nel tempio di pietra, dove videro Ling Xie’er in piedi accanto a una statua.


"Lo spirito Yang!" Gli occhi di Liu Ruyi brillarono mentre tendeva la mano per afferrare la ragazza.


Improvvisamente, Ling Xie’er saltò all’indietro ed emise una luce fiammeggiante accecante. Il terreno del tempio di pietra rivelò immediatamente numerosi motivi runici esoterici.


Questi motivi runici erano stati incisi dall’alchimista divino. Ce n’erano anche alcuni che si erano formati naturalmente dopo che l’enorme formazione si era fusa con il resto del mondo.


In quanto nucleo della gigantesca formazione, Ling Xie’er era una cosa sola con essa Sebbene non rappresentasse una minaccia fisica, era in grado di controllare la formazione.


Vedendo i motivi runici rosso fuoco ai suoi piedi, Liu Ruyi ritirò immediatamente il suo attacco e arretrò.


Tuttavia, ogni runa si accese simultaneamente e, in risposta, l’intero tempio fu inondato da un inferno.


Il tempio si trasformò istantaneamente in un enorme calderono, intrappolando Liu Ruyi e gli altri nelle sue fiamme.


Boom! Boom!


I due vice del palazzo gemelli unirono le loro forze, ma non riuscirono a sfondare la barriera, impedendo loro di sfuggire all’inferno.


"Ahhhhh!" Il Maestro Tianxiao si lamentava costantemente. Fu sopratutto lui a risentirne. Il suo debole qi vitale non poteva proteggerlo. Anche i suoi capelli erano finiti bruciati, per non parlare della barba. Di questo passo, sentiva che sarebbe stato cotto a puntino.


Quanto a Liu Ruyi e agli altri due, potevano resistere alle fiamme. Per loro, era solo esasperante poter vedere lo spirito Yang, ma non poterlo ottenere perché erano rimasti intrappolati.


"Sì, così va bene. Quando Yi Yun si renderà conto di non poter decifrare la formazione, se ne andrà." Disse soddisfatta Ling Xie’er mentre batteva le mani con gioia.


Visto che faceva parte dell’enorme formazione, non aveva subìto alcun danno. Era libera di entrare e uscire dall’inferno come voleva.


Tuttavia, in quel momento, gli occhi di Liu Ruyi lampeggiarono in modo sinistro. Passò la mano sul suo anello interspaziale ed estrasse una frusta. Emettendo rune lampeggianti, sfrecciò verso Ling Xie’er.


L’espressione di Ling Xie’er cambiò drasticamente mentre tentava di trasformarsi in un filo di fuoco per fuggire dalla zona. Ma la frusta scomparve rapidamente e, in un batter d’occhio, apparì al suo fianco, stringendola saldamente.


"Naturalmente! Sei solo una proiezione senziente. Tutto ciò che hai è la tua senzienza e non il tuo nucleo. E questa mia frusta ha proprio la capacità di bloccare le proiezioni senzienti e i corpi spirituali." Disse con freddezza Liu Ruyi.


Nonostante sembrassero in pessime condizioni dopo essere stati intrappolati per un mese, avevano costantemente cercato di capire i punti deboli della ragazzina.


Ling Xie’er era pur sempre una creatura innocente. Sebbene controllasse i meccanismi nelle vicinanze, non poteva competere con Liu Ruyi e gli altri in termini di astuzia.


Ling Xie’er lottò ma, senza il suo vero corpo presente, non era alla pari di Liu Ruyi.


"Questa mia frusta Sigillo dell'Anima è fatta apposta per torturare le anime. Estrae l’anima dal corpo di una persona e la oblitera lentamente. Tu sei un semplice spirito Yang, eppure non hai cercato di scappare e invece ci hai intrappolati.
Finché annienterò il tuo corpo spirituale, perderai la tua coscienza, annullando gli effetti di questa formazione intrappolante."


"Se il tuo corpo spirituale è qui, anche il tuo vero corpo deve essere qui." Quando otterremo il tuo vero corpo e lo raffineremo, diventerai proprietà del Palazzo del Dao delle Sette Stelle." Mentre parlava, Liu Ruyi arricciò gli angoli delle labbra, rivelando un sorriso diabolico.


Quando Ling Xie’er sentì questo, il suo viso impallidì. Questa donna voleva obliterare la sua coscienza! Per il gruppo, era già sufficiente catturare la sua fonte di fuoco.


