---
title: Capitolo 1117 - Trenta metri tra la Vita e la Morte
pubDate: 2025-09-30T13:48:47.029Z
tags:
    - tmw
---


Capitolo sponsorizzato, ringraziamo Alessandro!
3 capitoli in coda totali (3 Alessandro)
0/1 sponsorizzazioni 1 euro a capitolo,
-Schadenfreude


"Ling Xie'er!"


All'improvviso, Yi Yun aprì gli occhi, rivelando fiamme grigie crepitanti nelle sue pupille.. Il buio dello spazio sotterraneo parve illuminarsi per il fuoco.


"Boom!"


La barriera della formazione sopra Yi Yun esplose immediatamente, sollevando un tumultuoso qi vitale che sfrecciò via come un tifone. Eppure, nemmeno un lembo dei vestiti di Yi Yun si mosse. La sua aura imponente era radunata in un unico punto, i suoi occhi erano pieni di un intento omicida denso come il sangue!


"Palazzo del Dao delle Sette Stelle! Liu Ruyi!"


Boom!


La spada spezzata del Puro Yang apparve nella mano di Yi Yun mentre lui svaniva sul posto!


Dopo aver essere avanzato allo stadio del Palazzo del Dao, la velocità di Yi Yun aveva raggiunto un livello terrificante!


Un Corvo Dorato gridò mentre un paio di gigantesche ali apparvero dietro la sua schiena. Mentre le ali sbattevano, il corpo di Yi Yun parve essere avvolto da una palla di fuoco. Si precipitò come una meteora verso Ling Xie'er.


Sebbene la terra mistica fosse uno spazio caotico, Yi Yun poteva percepire facilmente la posizione di Ling Xie'er dopo essersi fuso con il Seme del Fuoco del Dio Eretico. Sfortunatamente, la connessione tra lei e il seme era ormai quasi recisa…


…


Tra forti rimbombi, l'intero tempio di pietra stava crollando rapidamente. L'immensa formazione stava per collassare completamente e, di questo passo, il mondo sotterraneo sarebbe potuto finire per sempre sepolto sotto il deserto.


Liu Ruyi ebbe un pessimo presentimento. Come poteva una formazione del modno essere distrutta così facilmente?


"Ogni ulteriore ritardo potrebbe invitare guai. Fratelli maggiori, uniamo le forze e disperdiamo questa ragazza. Quanto a Yi Yun, la formazione sta crollando. Probabilmente non sarà in grado di sopravvivere qui sottoterra. E anche se fosse abbastanza fortunato da fuggire, finirebbe comunque nelle nostre mani." Disse Liu Ruyi guardando Ling Xie'er.


"Eheh, va bene." I due vice del palazzo dall'aspetto infantile si scambiarono un'occhiata e, uno dopo l'altro, iniettarono colpi di qi vitale.


Con Ling Xie'er già in uno stato così evanescente, sarebbe stata spacciata se fosse stata raggiunta dalle due ondate di qi vitale nella frusta Sigillo dell’Anima.


I due colpirono quasi simultaneamente e il loro qi vitale si collegò rapidamente.


Boom!


Quando il qi vitale fu iniettato nella frusta Sigillo dell'Anima, il corpo di Ling Xie'er tremò leggermente. Le sue ultime vestigia di forza di volontà si stavano dissolvendo mentre il suo corpo si offuscava. In quel momento, sembrava un fantasma in un sogno. Da un momento all'altro, poteva trasformarsi in innumerevoli punti di luce e svanire nel vento.


Allo stesso tempo, Yi Yun, che volava a gran velocità, ebbe un brutto presentimento. Il Seme del Fuoco del Dio Eretico nel suo dantian emanò un inspiegabile senso di malinconia. Fece quasi fermare il cuore a Yi Yun.


Haaaa!


Yi Yun ruggì mentre fiamme infernali si espandevano attorno come una tempesta. Tutte le barriere spaziali attorno a lui furono distrutte dall'immensa esplosione. Dopo aver rotto lo spazio distorto, Yi Yun si lanciò dritto verso Ling Xie'er!


Spaccati!


Crack!


Yi Yun squarciò l'ultima barriera spaziale e, in un istante, arrivò finalmente nel tempio di pietra.


La prima cosa che vide fu l'immagine illusoria di Ling Xie'er che stava svanendo. Lei era circa a trenta metri di distanza e a pochi istanti dal collassare in punti di luce. Poi vide la causa: la Frusta Sigillo dell’Anima che la teneva stretta come un tentacolo di un demone!


Un sinistro gas nero fluttuava attraverso la frusta e verso Ling Xie'er. Era il qi vitale prodotto da Demonio e Sangue Diabolico. Si radunò e prese la forma di un feroce fantasma sul punto di inghiottire completamente Ling Xie'er.


Una distanza di trenta metri, ma anche un istante, separava la vita dalla morte!


"Sparisci!"


Il fascio della spada brillò come un sole abbagliante mentre faceva a pezzi ogni ostacolo. Attraversò lo spazio e travolse l'incarnazione di qi vitale del feroce fantasma.


Peng!


Con un forte scoppio, l'incarnazione di qi vitale esplose! Il raggio di spada non perse il suo slancio, continuando la sua traiettoria verso Liu Ruyi e gli altri.


Le pupille di Liu Ruyi si contrassero mentre lei arretrava immediatamente. Allo stesso tempo, agitò la mano e colpì il fascio della spada.


Tuttavia, nel momento in cui il suo qi vitale entrò in contatto con il fascio della spada, la sua espressione cambiò drasticamente.


Il suo immenso qi vitale era come carta di fronte al fendente. Non poteva resistere affatto!


Lei non era l'unica. Anche Demonio e Sangue Diabolico rimasero sorpresi quando entrarono in contatto con il raggio di spada. Solo attraverso la forza combinata i tre di loro furono in grado di resistere al colpo.


Quanto al maestro Tianxiao, lui non toccò nemmeno il fendente. Solo vederlo venire verso di lui gli fece rizzare tutti i capelli. Un'intensa sensazione di morte e pericolo lo travolse.


Chi era!?


Quale terrificante avversario era apparso in questo momento!?


Erano entrate molte fazioni nel Mare di Sabbia della Sepoltura del Sole. Liu Ruyi e gli altri pensarono che un potente esperto di un'altra fazione avesse trovato il mondo sotterraneo e stesse tentando di rubare lo spirito Yang proprio sotto il loro naso.


Mentre il fendente cominciava a svanire, una palla di fuoco luminosa come un sole radioso atterrò di fronte a Ling Xie'er.


Sou!


Il raggio di spada lampeggiò di nuovo, e Liu Ruyi sentì un dolore lancinante nel suo mare spirituale. La sua frusta Sigillo dell'Anima emise un crepitio, come se fosse sotto sforzo per un carico pesante. Stava venendo spaccata in due dal colpo di Yi Yun.


Sebbene la Frusta Sigillo dell'Anima non fosse un tesoro supremo, era comunque di qualità eccellente. Ma contro il fendente, era morbida come il tofu.


Cha! Cha! Cha!


Il raggio della spada lampeggiò un'ultima volta, facendo sì che la frusta Sigillo dell'Anima, già rotta, venisse tagliata in innumerevoli segmenti!


Ling Xie'er cominciò a cadere come una piuma.


Questo era il suo corpo spirituale. Dopo essere stata torturata per così tanto tempo dalla frusta Sigillo dell'Anima, un oggetto malvagio fatto per tormentare le anime, stava già svanendo.


Yi Yun fece un passo e attraversò lo spazio. In un lampo, apparve di fronte a Ling Xie'er e la prese tra le braccia.


Nell'istante in cui la toccò, il cuore di Yi Yun si fece pesante. Non poteva sentire alcun peso dal suo corpo!


Gli occhi un tempo chiari e luminosi di Ling Xie'er avevano già perso il loro splendore. Guardò Yi Yun in uno stato stordito, ma c'era un accenno di soddisfazione.


Poteva percepire che la sua vera essenza era ormai nel corpo di Yi Yun. Uniti come uno, lui avrebbe finalmente potuto portare il suo vero corpo fuori da questa terra in futuro.


Mosse leggermente gli angoli della bocca, nel tentativo di rivelare un sorriso. Tuttavia, aveva perso tutte le sue forze. Lentamente, i suoi occhi si chiusero...


La sua fiamma della vitalità si era quasi estinta. Mentre Yi Yun abbracciava il corpo leggero come una piuma, sentì immediatamente un dolore straziante.


Visto che si era fuso con il nucleo del Seme del Fuoco del Dio Eretico, questo era un dolore che proveniva dalla loro connessione di sangue.


"Xie'er, ti risveglierò. Senz'altro." Disse Yi Yun a bassa voce. Tese la mano verso la fronte di Ling Xie'er. Con delicatezza, distese le sue sopracciglia aggrottate.


Allo stesso tempo, riniettò il puro qi vitale che l'Albero Divino del Legno Azzurro assorbito precedentemente nel corpo di Ling Xie'er attraverso la punta delle dita.


Dopo essere avanzato allo stadio del Palazzo del Dao, poteva riversare qualsiasi briciolo d’energia della formazione che non avesse completamente assorbito nel corpo di Ling Xie'er.


Era rimasta intrappolata qui per anni, il che la rendeva estremamente debole per cominciare. Poi aveva sopportato un tormento simile. E il danno all'anima o alla coscienza era difficile da trattare. Anche con il supporto dell'Albero Divino del Legno Azzurro di Yi Yun, che gli permetteva di iniettare costantemente qi vitale in lei, il corpo già traslucido di Ling Xie'er sembrò incapace di assorbire l’energia. La maggior parte di esso finì semplicemente per evaporare nel nulla...


