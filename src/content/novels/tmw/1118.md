---
title: Capitolo 1118 - Il Giorno del Giudizio del Maestro Tianxiao
pubDate: 2025-09-30T13:48:47.036Z
tags:
    - tmw
---


Capitolo sponsorizzato, ringraziamo Alessandro!
2 capitoli in coda totali (2 Alessandro)
0/1 sponsorizzazioni 1 euro a capitolo,
-Schadenfreude


Mentre Yi Yun cercava disperatamente di iniettare qi vitale in Ling Xie'er, Liu Ruyi e gli altri erano ancora sbalorditi. Il Maestro Tianxiao in particolare voleva proprio sbattere la testa contro il muro. Dopo aver sopportato per così tanti giorni e aver finalmente raggiunto la fine, un guerriero era apparso all'improvviso e aveva apertamente rubato lo spirito Yang dalle loro mani!


"Questo esperto..."


Il maestro Tianxiao stava proprio per esaminarlo quando percepì qualcosa che lo lasciò stordito.


"Tu..."


Il maestro Tianxiao percepì un'aura familiare. E quando alzò lo sguardo, quel senso di familiarità fu confermato.


"Yi Yun! Sei tu!"


A quel punto, Yi Yun era tornato al suo aspetto originale. Dopo aver sentito la voce del Maestro Tianxiao, alzò lo sguardo e lo fissò freddamente.


"Mi chiedevo chi fosse. Quindi è il piccolo bastardo!" Dopo aver riconosciuto Yi Yun, il maestro Tianxiao tirò invece un sospiro di sollievo. Sebbene in passato lo temesse, era perché doveva affrontarlo da solo.
Ora, aveva tre vice del Palazzo del Dao delle Sette Stelle al suo fianco, quindi cosa poteva fare un giovane come Yi Yun?


Yi Yun era decisamente la persona più debole che fosse mai arrivata fin qui. E ci era riuscito solo affidandosi alla bussola dei Segreti Celesti e all’abito funerario di giada. Se il maestro Tianxiao avesse incontrato una figura potente che fosse arrivata lì grazie ai propri meriti, avrebbe proprio pensato di suicidarsi per porre fine al suo lungo tormento.


"Quindi questo è il tuo aspetto. Eheh. Solo un ragazzo. Osare sottrarre qualcosa al mio Palazzo del Dao delle Sette Stelle, hai del coraggio!" Dissero contemporaneamente con freddezza Demonio e Sangue Diabolico.


Era venuto direttamente qui, chiaramente Yi Yun stava cercando la morte!


Ma il maestro Tianxiao rabbrividì sotto lo sguardo freddo di Yi Yun. Nonostante fosse in mezzo a un mare di fuoco, sentì sudore freddo gocciolare dal suo corpo.


Questo era l'effetto della manifestazione dell’intento omicida di Yi Yun!


Non era passato molto tempo dall'ultima volta che aveva incontrato il giovane, ma ora Yi Yun sembrava una persona completamente diversa. Fiamme grigie crepitavano nei suoi occhi freddi e austeri come se provenissero dall'abisso più profondo.


Il Maestro Tianxiao sembrò vedere mari di sangue infernale nel suo sguardo. Questa sensazione gli fece improvvisamente pensare a qualcosa di inaspettato. "Perché il suo livello di coltivazione..."


Il Maestro Tianxiao rimase scioccato nello scoprire che Yi Yun era avanzato allo stadio del Palazzo del Dao in un periodo di tempo molto breve.


Come poteva aver compiuto un tale balzo in avanti così rapidamente?


Ma anche se Yi Yun aveva raggiunto lo stadio del Palazzo del Dao, non era comunque alla pari con i tre vice. Era un'illusione per Yi Yun pensare di poter rubare loro il Seme del Fuoco Eretico!


Anche Liu Ruyi e i gemelli si erano resi conto della stessa cosa. Intento omicida balenò nei loro occhi, perché più Yi Yun dimostrava il suo talento mostruoso, più loro volevano ucciderlo immediatamente per neutralizzare qualsiasi minaccia futura.


Improvvisamente, Yi Yun tirò fuori la torre dell'Avvento Divino dal suo anello interspaziale. L'anziano della società commerciale dei Segreti Divini, così come Xin'er e Yue Xiao, apparvero nel tempio di pietra.


"Prendetevi cura di lei per me." Yi Yun consegnò l'evanescente Ling Xie'er alle due ancelle.


Xin'er e Yue Xiao afferrarono in fretta Ling Xie'er, ma quando videro i membri del palazzo del Dao delle Sette Stelle, i loro volti impallidirono.


Loro non sapevano chi fossero, ma il vecchio Ji poté capirlo immediatamente dai ricami sulle loro vesti.


"Il palazzo del Dao delle Sette Stelle!?"


Il vecchio Ji rimase scioccato e subito dopo vide anche il maestro Tianxiao. "Sei tu! Traditore! Sei diventato un lacchè del Palazzo del Dao delle Sette Stelle!"


"Umpf! Maledetto vecchio, sei chiaramente il vero traditore del Capitolo dei Segreti Celesti. Con i tre vice qui oggi, la tua morte è inevitabile. Potrai solo accompagnare questo piccolo bastardo a morire contando su di lui." Disse il Maestro Tianxiao con disprezzo. Si rifiutava di credere che Yi Yun potesse sopravvivere in questa situazione.


Il vecchio Ji si incupì. Non pronunciò altre parole di rabbia, perché poteva percepire le immense aure dei membri del Palazzo del Dao delle Sette Stelle. Erano straordinariamente potenti.


Eppure, in una situazione del genere, Yi Yun aveva consegnato loro una bambina. Possibile che volesse combattere contro quei tre?


In quel momento, Yi Yun si trovò di fronte alle persone del Palazzo del Dao delle Sette Stelle. Stava radunando continuamente energia brandendo la spada spezzata.


Non aveva altra scelta. Ling Xie'er era troppo debole, così debole che non osava nemmeno metterla nella torre dell'Avvento Divino. Il trasporto comportava distorsioni e tremori spaziali. Avrebbe potuto molto probabilmente causare una dissipazione ancora maggiore della coscienza di Ling Xie'er.


"Ahahah!" Demonio non poté fare a meno di ridere fragorosamente. "Perché? Credi veramente di poter combattere da solo contro tre vice? Sei appena avanzato allo stadio del Palazzo del Dao. Ai nostri occhi, sei meno di niente!"


Sangue Diabolico aggiunse freddamente: "Fratello maggiore, che senso ha perdere tempo a chiacchierare con lui? Quando lo cattureremo, useremo questo piccolo bastardo per raffinare pillole, tormentandolo al punto da farlo supplicare di morire... Oh?"


Prima che finisse la frase, Sangue Diabolico sentì un intenso intento omicida bloccarsi su di lui. In un istante, Yi Yun colpì!


Le mattonelle sotto i piedi di Yi Yun esplosero mentre il fendente partì come un fulmine abbagliante. Il raggio di spada era caldo come il fuoco e ridusse istantaneamente in cenere le piastrelle sul suo percorso. Anche lo spazio circostante ne fu distorto.


Un'ondata di calore terrificante si espanse mentre il Maestro Tianxiao sentì un dolore lancinante sul viso. Immediatamente, emise un grido acuto.


Liu Ruyi alzò le sopracciglia e mise il Maestro Tianxiao dietro di sé mentre estraeva una frusta.


Quando Sangue Diabolico e Demonio videro l’attacco, rimasero stupiti e e si infuriarono. Yi Yun era veramente deciso nelle sue azioni!


Allo stesso tempo, rivelarono un intenso intento omicida. Dovevano strappare via pelle e ossa da questo maledetto!


Sangue Diabolico e Demonio ruggirono arrabbiati mentre si lanciavano contro il fascio della spada da entrambi i lati. Dalle loro mani spuntarono lunghe unghie rosso sangue simili ad arti spettrali. Emettevano una densa aura sanguinaria mentre artigliavano il fendente.


"Ahhhh!" Il Maestro Tianxiao stava per rompersi tutte le ossa dalla caduta. Tremò mentre si toccava il viso, e immediatamente emise un grido più straziante.


"Il mio viso... il mio viso!" La sua faccia era stata sciolta dal fendente! Di questo passo, sarebbe finito come quella specie di creature umanoidi sfigurate.
Era già senza gambe e una mano. Ora, con le fiamme che gli bruciavano via il viso, non si sapeva quanti tesori sarebbero stati necessari per guarirlo. Quando sarebbe arrivato il momento, forse il Palazzo del Dao delle Sette Stelle non sarebbe stato nemmeno disposto a pagare quel prezzo.


"Yi Yun, vuoi morire! Una volta che ti catturerò, raffinermo lo spirito Yang e poi spazzeremo via la società commerciale dei Segreti Divini e la setta della Spada Pozza Limpida. Moriranno tutti a causa tua!" Gridò il maestro Tianxiao. Desiderava solo che Yi Yun finisse in uno stato diecimila volte più miserabile del suo.
Non aveva paura di lui. Visto che non avevano ancora trovato il vero nucleo del Seme del Fuoco del Dio Eretico ancora mancante, era ancora necessario per la ricerca. I tre vice lo avrebbero protetto, quindi la sua vita non era in pericolo.


"Boom!"


Il fendente di Yi Yun si scontrò con gli arti demonici di Sangue Diabolico e Demonio. All’istante, le piastrelle e le strutture circostanti furono polverizzate!


Con il raggio di spada bloccato, Yi Yun non esitò. In un batter d'occhio, si lanciò in avanti e colpì di nuovo!


Ma il suo bersaglio adesso era il maestro Tianxiao.


"Silenzio!" Lo sguardo freddo di Yi Yun sembrò penetrare il fascio della spada mentre atterrò sul maestro Tianxiao.


Il maestro Tianxiao, che stava ancora urlando, improvvisamente si ammutolì come se stesse soffocando. Mostrò un'espressione di terrore mentre gridava: "Vice del palazzo Liu, salvami!"


"Osi distrarti ad uccidere altri di fronte a noi?" Sangue Diabolico e Demonio si lanciarono immediatamente in avanti. In quel momento, ovviamente non potevano lasciar morire il maestro Tianxiao.


Simultaneamente, una frusta si avvicinò a Yi Yun in silenzio come un serpente mortale.


Yi Yun sembrava impassibile di fronte alle forze combinate dei tre vice del palazzo. Il suo raggio di spada continuò ad avanzare!


Spada del Tempo!


Il fendente squarciò lo spazio e il tempo, apparendo di fronte al maestro Tianxiao!


Boom!


Quando la frusta colpì il raggio di spada, Liu Ruyi cambiò drasticamente espressione. Sentì dolore al polso mentre riceveva un contraccolpo.


Quando Sangue Diabolico e Demonio attaccarono Yi Yun dai lati, i loro arti demoniaci colpirono spietatamente a mezz'aria. Una grande fenditura nera squarciò lo spazio e discese verso la testa di Yi Yun.


Yi Yun ignorò l'attacco sopra di lui, perché il suo fendente aveva già annientato ogni ostacolo per raggiungere il maestro Tianxiao!


Il minuscolo raggio di spada era come l'ingresso dell'inferno. Il maestro Tianxiao era sbiancato. Essendo stato ridotto praticamente a un moncherino umano, non aveva mezzi per resistere.


"Ah!"


Il Maestro Tianxiao emise un grido tragico mentre il suo corpo esplodeva in innumerevoli pezzi. Questi pezzi furono inghiottiti da fiamme del puro Yang fino a quando, alla fine, furono ridotti in cenere che si dissolse.


Il Maestro Tianxiao, che aveva istigato problemi nel Capitolo dei Segreti del Cielo e ne aveva quasi preso il pieno controllo, era morto senza lasciare nemmeno degli scarti.


Anche nel momento della sua morte, il Maestro Tianxiao trovò incredibile che nemmeno tre vice del Palazzo del Dao delle Sette Stelle fossero riusciti a proteggerlo.

