---
title: Capitolo 1119 - La Grande Formazione del Mondo
pubDate: 2025-10-01T14:54:20.425Z
tags:
    - tmw
---


Capitolo sponsorizzato, ringraziamo Alessandro!
1 capitoli in coda totali (1 Alessandro)
0/1 sponsorizzazioni 1 euro a capitolo,
-Schadenfreude


La morte del maestro Tianxiao sconvolse il vecchio Ji. Yi Yun era riuscito ad ucciderlo in una situazione così pericolosa. Il vecchio Ji aveva ardentemente desiderato uccidere personalmente quel traditore, e ora Yi Yun lo aveva fatto al posto suo.


Che tipo di giovane era? Era un talento assolutamente inaudito. Era persino difficile da immaginare.


"Nessuno di voi può impedirmi di uccidere chi voglio uccidere. Le vostre vite saranno presto mie." La voce di Yi Yun risuonò come se provenisse dai profondi abissi dell'oltretomba.


Sangue Diabolico, Demonio e Liu Ruyi mostravano tutti espressioni cupe, ma dopo aver sentito le parole di Yi Yun, la bocca della vice si contorse in un sogghigno.
Gettò un'occhiata fredda a Yi Yun e disse: "Non ti stai sopravvalutando? Credi che aver ucciso quella nullità ti assicuri la vittoria? Che importa se è morto? L'enorme formazione del Mare di Sabbia della Sepoltura del Sole è ormai sull'orlo del collasso. Non importa nemmeno se lui non è qui a divinare una via!"


La voce di Liu Ruyi si riempì improvvisamente di intento omicida. La sua aura divenne più sinistra mentre la frusta al suo fianco si agitava come un pitone gigante.


Il colpo di Yi Yun l'aveva solo fatta infuriare!


Dopo essere avanzato allo stadio del Palazzo del Dao, la sua forza era davvero aumentata drasticamente. Tuttavia sarebbe stato sciocco cercare di combattere contro tre di loro.


In una battaglia all'ultimo sangue, i membri del Palazzo del Dao delle Sette Stelle non avrebbero affrontato Yi Yun uno per volta. Accanto a Liu Ruyi, anche le aure di Sangue Diabolico e Demonio stavano diventando più intense. Non sembravano più bambini, ma diavoli.


"Giovane Maestro Yi..." Il vecchio Ji e le due serve osservavano con ansia la scena davanti a loro. Come poteva Yi Yun resistere all’attacco combinato dei tre del Palazzo del Dao delle Sette Stelle? Era già in inferiorità numerica.


Tuttavia, Yi Yun non mostrò un briciolo di panico. Rimase composto, brandendo la spada spezzata del Puro Yang.


‘I giovani sono avventati, quindi ovviamente non sa di essere sull'orlo della morte.’ Pensò sogghignando Demonio. Il Palazzo del Dao delle Sette Stelle possedeva una tecnica combinata. Con la loro forza, questa tecnica poteva spazzare via Yi Yun all'istante.


Ridicolo. Yi Yun credeva davvero di avere qualche possibilità di affrontarli da solo?


Tuttavia... non aveva fretta di uccidere Yi Yun. Era rimasto davvero sorpreso dalla forza dimostrata dal giovane. Prima di impiegare ogni mezzo per ucciderlo, voleva prima spingerlo ad esporre i suoi punti deboli!


"Muori!"


Demonio balzò improvvisamente in avanti. Un'aura demoniaca si agitò attorno a lui mentre colpiva con entrambi gli artigli, scatenando un'energia immensa!


Non stava mirando a Yi Yun, ma al vecchio Ji e alle altre dietro di lui!


"Ne hai ucciso uno dei miei davanti a me! Ora ucciderò uno dei tuoi davanti a te!"


Demonio sapeva che Yi Yun teneva tremendamente a Ling Xie'er. Altrimenti, non sarebbe venuto a salvarla nonostante il pericolo. Così, uccidendo Ling Xie'er, avrebbe potuto fargli perdere la calma. Oppure Yi Yun avrebbe tentato di nuovo di salvarla, mettendosi in una posizione vulnerabile!


Tuttavia, proprio mentre Demonio attaccava, rimase perplesso vedendo che Yi Yun stava sogghignando.


Improvvisamente sentì che qualcosa era estremamente strano. Tuttavia, prima che potesse lanciare l'allarme, la spada spezzata di Yi Yun si era già conficcata nel terreno.


Boom!


Come un fulmine che colpisce il suolo, il terreno già in rovina fu istantaneamente avvolto da una potente esplosione di qi vitale. Le piastrelle volarono via mentre la terra tremava!


Contemporaneamente, il gruppo di Liu Ruyi percepì che lo spazio attorno a loro stava cambiando. Tra le fluttuazioni nomologiche, potenti barriere spaziali iniziarono a intrappolarli!


"Che succede!?" L'attacco di Demonio colpì una barriera spaziale, ma la protezione si limitò a tremare, senza riportare danni.


Yi Yun disse: "Non sprecare le tue forze. È la formazione del mondo di questo posto."


"Formazione del mondo? Non è già collassata?" Sangue Diabolico guardò Ling Xie'er, che giaceva ancora debolmente tra le braccia delle serve Xin'er e Yue Xiao.


Lui e i suoi compagni si resero però conto che c'era strato dopo strato di barriere spaziali che li isolavano dal gruppo.


Il corpo spirituale del Seme del Fuoco del Dio Eretico era stato tormentato al punto da rischiare di svanire. Come poteva aver attivato l’enorme formazione decrepita?


"Ormai sarebbe dovuta collassare completamente." Disse Yi Yun con noncuranza. Aveva impiegato molto tempo a studiare gli appunti del divino alchimista, e aveva fuso le leggi della Distruzione e del Caos nel nucleo della grande formazione.
Infine, aveva assorbito il nucleo del Fuoco Eretico, dandogli il controllo della formazione del mondo. Perciò la conosceva estremamente bene.


Anche mentre la formazione del mondo stava per crollare, poteva ancora usarla.


Era proprio perché poteva usare adoperare le barriere spaziali per proteggere Ling Xie'er che non l'aveva messa dentro la torre dell’Avvento Divino. Altrimenti, l’avrebbe già nascosta, indipendentemente da quanto fossero violente le fluttuazioni spaziali del teletrasporto.


Ora, i poteri della grande formazione erano quasi esauriti. L’energia accumulata era affluita nel suo corpo e, consumandola, era stato in grado di attivare la barriera spaziale per un’ultima volta.


Tuttavia, una volta era più che sufficiente.


Boom!


La spada spezzata di Yi Yun brillò come una fiamma. Nei suoi occhi misteriosi e strani, danzava gentilmente un fuoco grigio.


"Ora potete morire tutti." Detto questo, Yi Yun apparve davanti a Sangue Diabolico. "Cominciamo con te."


"Tu..." L'espressione di Sangue Diabolico cambiò. Dentro la prigione spaziale, era isolato da Liu Ruyi e da Demonio.


Avevano pianificato di finire il nemico insieme, ma ora, Yi Yun aveva usato la formazione del mondo per costringerlo in un combattimento uno contro uno!


Ma presto, l'espressione di Sangue Diabolico divenne feroce. "Ridicolo. Credi di potermi sconfiggere in un duello?"


"Sì."


La spada colpì all'improvviso e istantaneamente attraversò la distanza tra i due combattenti. IN meno di un attimo, era apparsa davanti a Sangue Diabolico!


Il Dao della Spada di Yi Yun era indomabile. In quel momento, non voleva altro che uccidere!


Il corpo traslucido di Ling Xie'er era la prova della sofferenza che aveva patito. E tutto per colpa delle persone del Palazzo del Dao delle Sette Stelle!


"Muori!" Ruggì Yi Yun!


"Sarai tu a morire!" Urlò Sangue Diabolico mentre colpiva con due artigli demoniaci. Gas malvagi del sangue densi come l’acqua aleggiavano attorno ai suoi artigli. Tingevano lo spazio attorno di rosso e, nella foschia, risuonavano i deboli lamenti di moltissime persone.


Sangue Diabolico praticava tecniche demoniache e per padroneggiarle era necessario uccidere. Le sue mani si erano macchiate del sangue di decine di migliaia di guerrieri. Quanto a Yi Yun, sarebbe diventato la parte più fresca e deliziosa di quella mischia!


Ma in quel momento, la Ruota Karmica delle Miriadi di Demoni apparve sotto i piedi di Yi Yun. Il Dominio del Dao della Distruzione, un Dominio del Dao del Puro Yang e dello spazio-tempo apparirono simultaneamente.


La spada di Yi Yun ronzò come il ruggito di un drago mentre si abbatté come se volesse squarciare il cielo stesso. All'istante, il mondo sembrò assumere un altro colore, come se tutto fosse coperto da uno strato di polvere!


Boom!


Dopo il colpo, calò un silenzio tombale.


Sangue Diabolico era rimasto ammutolito. Guardò avanti e improvvisamente, sputò una bocca di sangue. I suoi artigli demoniaci erano stati tranciati!


