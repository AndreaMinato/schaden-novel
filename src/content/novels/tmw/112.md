---
title: Capitolo 112 - Dieci Crimini
pubDate: 2023-08-27T14:09:48.035Z
tags:
    - tmw
---


I membri del campo dei guerrieri della tribù Lian erano sbalorditi. Rimasero ad occhi spalancati per molto tempo.

L'invincibile maestro Lian era stato sconfitto in modo così miserabile da quello zoticone di Yi Yun?

“Cosa… significa?”

“Lian Chengyu non è al picco dello stadio di Raccoglitore di Qi?”

Alcuni dissero stupiti il livello di Lian Chengyu.

Tra i cinque stadi del Sangue Mortal, il picco del Raccoglitore di Qi era l’apice. Solo un guerriero dal Sangue Viola sarebbe stato in grado di batterlo!

“Non è possibile? Yi Yun è un guerriero dal Sangue Viola?” Dissero tremanti alcuni.

“Come può essere? Un guerriero dal Sangue Viola non avrebbe dovuto partecipare alla competizione del Sangue Mortale. Inoltre le truppe del Drago Brillante non l’avrebbero impedito. Inoltre quanti anni ha Yi Yun? Ha solo dodici anni, come può essere già allo stadio del Sangue Viola a dodici anni?” Qualcuno menzionò l’età del giovane e all’improvviso tutti si scambiarono occhiate senza parole.

Sì, Yi Yun aveva solo dodici anni, due in meno di Tao Yunxiao!

Il potere combattivo di un dodicenne poteva surclassare Lian Chengyu, che genere di mostro era?!

In quel momento, Yi Yun si stava avvicinando lentamente verso Lian Chengyu.

Le mani di Lian Chengyu stavano tremando e stava risalendo dalle rocce. Il suo viso era ricoperto di sangue e la sua espressione era feroce!

Yi Yun lo guardò truce.

“Ho detto che hai commesso dieci colpe! Mi devi dieci vite!”

“Ti picchierò una volta per ogni crimine, questa… era la prima!”

La voce sonora di Yi Yun si poteva sentire a miglia di distanza. Tutti la potevano udire chiaramente.

“Il primo crimine!”

“Cresci tirapiedi e governi opprimendo. Hai monopolizzato il cibo e le risorse della tribù. La gente comune lavora sodo ma le razioni che distribuisci non è sufficiente a riempire le loro pance. Gli abiti che distribuisci non sono sufficienti. Ogni anno la gente muore per la fame e per il gelo. Le tue mani sono macchiate con il sangue di molti membri del clan Lian!”

“Il colpo di prima era per loro! Questa vita era ciò che dovevi alla gente comune del clan tribale Lian!” Le parole di Yi Yun scioccarono tutti. Inizialmente Lian Chengyu aveva accusato il giovane di averlo derubato dell’essenza delle ossa della desolazione, inducendo gli altri a credere che Lian Chengyu fosse una vittima.

Ma in un batter d’occhio Yi Yun aveva addossato dieci crimini a Lian Chengyu!

Chiaramente la loro faida non era semplice come aveva detto Lian Chengyu!

“Vuoi giudicarmi per dieci crimini? Chi ti credi di essere?” Riuscì a dire a stento Lian Chengyu, odiava Yi Yun fino all’osso!

Dato che Yi Yun era in vantaggio assoluto, il ribaltamento della situazione era iniziato quando Lian Chengyu era stato sbattuto spietatamente a terra. Era stato colpito in modo così imbarazzante di fronte a così tante persone. Lo stava facendo impazzire.

Era facile che le persone fossero colte alla sprovvista di fronte ad un improvviso ribaltamento della situazione e una grande umiliazione.

Al momento Lian Chengyu era stordito. Aveva perso la capacità di pensare. Non poteva valutare con calma la differenza di forza tra lui e Yi Yun. Pensava solo a come farlo a pezzi!

“Muori!”

Lian Chengyu strinse gli occhi e balzò su Yi Yun!

“Artigli di tigre distruggono le rocce!”

Le dita di Lian Chengyu si sporsero mentre le sue ossa rimbombavano!

Lian Chengyu era un prodigio delle arti marziali nelle vaste lande selvagge. Aveva compreso l’essenza del pugno costola di tigre osso di drago insegnatogli da Yao Yuan.

Questi “Artigli di tigre distruggono le rocce” facevano risuonare sia le sue ossa che i suoi tendini. Usando il potere della sua vita e della sua spina dorsale, sembrava una vera tigre all’assalto.

Ma non c’erano dubbi sul risultato!

Yi Yun era troppo rapido, molto di più rispetto a Lian Chengyu. Allo stesso tempo, la sua vista acuta poteva valutare l’andamento dello scontro. Il fisico e la forza di Yi Yun adesso erano superiori a Lian Chengyu, così non importava che mossa avesse usato il nemico, Yi Yun avrebbe risolto facilmente la situazione!

“Pa!”

Yi Yun contrattaccò e bloccò il suo polso!

Con un crepitio di giunture, la stretta di Yi Yun fece subito sudare la fronte di Lian Chengyu, che era stato colto da un estremo dolore!

“Non credo di essere una persona così importante, ma ho i requisiti per farti pagare per i tuoi crimini solo perché sono più forte di te! In questo mondo, il debole viene schiavizzato e il forte viene considerato un signore!” Dicendo questo, Yi Yun portò le mani di Lian Chengyu giù, senza dargli possibilità di resistere.

Immediatamente Yi Yun fece un balzo in su e colpì Lian Chengyu al petto con una ginocchiata!

“Puah!”

Lian Chengyu sputò una boccata di sangue fresco. Circa otto costole si erano rotte e il suo corpo fu scaraventato via come un sacco rotto per poi cadere pesantemente a terra!

Yi Yun si asciugò il sangue dalle mani e disse freddamente: “Il secondo crimine!”

“Hai costretto la gente del clan Lian a salire per le montagne a raccogliere erbe. Tra di loro c’erano bambini. Eppure hanno dovuto scalare le rupi e scendere per le valli. Innumerevoli persone sono cadute e morte per questo! E tu sei rimasto indifferente nei confronti delle loro morti. Non hai dato nessun aiuto!”

“Un tempo anche io sono caduto dalle rocce mentre raccoglievo erbe ed ero finito sul letto di morte. Sono stato perfino seppellito. Sono riuscito a sopravvivere a quel disastro, ma allo stesso modo, nemmeno io ho ricevuto aiuto. Anche quando sono tornato a casa per mangiare quel porridge di riso sottile, è stata mia sorella a dover sacrificare il suo pasto per me! Non solo non ho ricevuto la compassione e il conforto della tribù, sono stato ridicolizzato dai tuoi sgherri, che pensavano non sarei vissuto ancora a lungo nonostante fossi sopravvissuto una volta.”

“Questa seconda vita è ciò che devi ai bambini che raccoglievano erbe per il clan Lian e anche a me!”

Dopo aver detto queste parole con indifferenza, Yi Yun si avvicinò di nuovo a Lian Chengyu.

“Tu… Tu…” Lian Chengyu lottò per rialzarsi. Dalla sua bocca iniziò a schiumare sangue, sembrava un pesce rosso rinsecchito.

I suoi occhi erano pieni di odio sconfinato.

Aveva superato dieci anni di affinamento e usato varie erbe. Le sue ossa e i suoi organi interni erano stati allenati ripetutamente. Così, anche dopo un colpo del genere, era ancora in grado di combattere.

“Ti ucciderò!”

Umiliazione, rabbia, rendersi conto della differenza tra ideali e realtà, insieme al fallimento nell’avanzare allo stadio del Sangue Viola, avevano fatto completamente impazzire Lian Chengyu.

Era un punto di non ritorno, non si sarebbe più potuto calmare.

Lian Chengyu era proprio in queste condizioni.

Caricò verso l’avversario e cercò di lanciargli un pugno in faccia!

Senza nessuna suspence, il pugno di Lian Chengyu fu deviato facilmente da Yi Yun.

Dopo Yi Yun colpì in faccia Lian Chengyu.

Gli avrebbe dato un assaggio della sua stessa medicina!

“Peng!”

Lian Chengyu emise un rumore terribile mentre veniva di nuovo scaraventato via.

Il suo viso era già macchiato di verde, di rosso, di viola e di nero da Yi Yun. C’era ogni colore.

Il suo naso era stato colpito, così come i suoi incisivi!

“Il terzo crimine, hai usato la selezione del regno come modo per lasciare le vaste lande selvagge, appropriandoti ingiustamente delle riserve di cibo del clan in cambio di un pezzo di osso della desolazione. Poi hai usato la gente per raffinarlo. Le persone sono state ingannate dalle tue menzogne astute, hai dato loro l’illusione che sarebbero state portate tutte in città. Visto che avevamo pochissimo cibo, negli ultimi mesi molti nel clan sono morti di fame o di freddo.”

“E mia sorella ha lavorato per tutta la notte per fare frecce per scambiarle per un pezzo di carne per me. Ma il giorno della distribuzione delle razioni, non solo non c’era carne, non erano rimasti nemmeno del grano decente. C’era solo una piccola borsa di grano grezzo. Era praticamente come mandarci a morire! Mia sorella ha cercato di opporsi, ma ha rischiato di venire picchiata dai tuoi seguaci!”

“Questa vita è quella che devi a chi è morto di fame nel clan tribale Lian, e anche a me e a mia sorella!” L’espressione di Yi Yun era fredda, ma il suo tono era sicuro. Annunciava i crimini di Lian Chengyu uno alla volta. Gli spettatori potevano solo guardare a bocca aperta.

Nessuno si sarebbe aspettato che lo scontro sarebbe arrivato a questo punto.

Così Yi Yun era stato quasi ucciso da Lian Chengyu. Era stato fortunato a sopravvivere.

Ma adesso era arrivato il momento di vendicarsi.

Se ciò che Yi Yun aveva detto era vero, allora era perfettamente giustificato che lo picchiasse!

Naturalmente era anche comprensibile che Lian Chengyu volesse uccidere Yi Yun per il furto dell’essenza delle ossa della desolazione!

La vendetta in sospeso tra i due era come l’incompatibilità tra il fuoco e l’acqua. In quel momento, non importava chi avesse ragione o chi fosse nel torto, il più forte avrebbe avuto ragione e il più debole avrebbe meritato la morte!

Queste erano le regole riguardo alle vendette del Regno Divino Tai Ah!

In quel momento, i membri del campo dei guerrieri erano sbalorditi. Fissarono storditi Yi Yun senza dire una parola, come se fosse un fantasma.

Lo scontro tra Lian Chengyu e Yi Yun era completamente unilaterale, come lo scontro tra un bambino e un adulto!

Si erano resi conto della possibilità che il loro maestro sarebbe finito in pessime condizioni oggi!

Lian Chengyu si rialzò di nuovo. Il suo spirito era sull’orlo del collasso!

Sì, in confronto alle ferite fisiche, era l’agonia mentale che lo rendeva insopportabile!

Arrivati a questo punto, si poteva rischiare di impazzire.

Lian Chengyu non era ancora diventato folle, ma era molto vicino a farlo.

Caricò di nuovo verso Yi Yun!

Non stava usando tecniche. Le prime tre mosse erano state posizioni del pugno costola di drago osso di tigre, ma adesso era solo forza bruta.

Ma anche questo colpo sarebbe stato inutile contro Yi Yun.

Lian Chengyu lanciò un pugno verso la pancia di Yi Yun, che però la contrasse e condensò il qi nel suo Dantian, ricevendo il colpo!

Yi Yun non avrebbe osato ricevere direttamente l’attacco se fosse stato attivato usando il pugno costola di drago osso di tigre, ma ora il potere d’attacco di Lian Chengyu era diminuito drasticamente visto che aveva ricevuto tre colpi consecutivi, così Yi Yun poteva riceverlo senza molta pressione.

Dopodiché, dopo aver ricevuto il pugno, emise un suono soffocato. Yi Yun non dovette nemmeno fare un passo indietro, stava guardando freddamente Lian Chengyu!

“Il quarto crimine, mi hai odiato per aver incitato la gente a rivoltarsi e mi hai attaccato di nascosto, portandomi di nuovo sull’orlo della morte. Devi a me questa vita.” Dicendo questo, Yi Yun gli diede un pugno in pancia.

“Peng!”

Lian Chengyu si arricciò come un gamberetto. Non importava come Lian Chengyu attaccasse, Yi Yun l’avrebbe ripagato con la stessa moneta!



