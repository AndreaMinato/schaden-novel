---
title: Capitolo 1123 - Legno Nutri-Anima
pubDate: 2025-10-06T08:14:47.359Z
tags:
    - tmw
---


Capitolo regolare,
24 capitoli in coda totali (24 Gae)
0/1 sponsorizzazioni 1 euro a capitolo,
-Schadenfreude


Videro un vortice che risucchiava la sabbia sotto di loro.


Il volto dell'uomo di mezz'età rivelò un'espressione di stupore. "Questo è... un fenomeno associato alla nascita di un tesoro!"


Non si sarebbero mai aspettati che l’avrebbero scoperto subito dopo aver deciso di partire! Era proprio un esempio di come anche in una situazione negativa si poteva trovare una speranza! Il fenomeno era apparso sotto i loro piedi! Gli altri guerrieri così non sarebbero riusciti a precederli.


"Questo fenomeno..." La donna vestita di nero guardò il vortice sotto di lei con stupore.


In effetti, una scena del genere assomigliava alla nascita di un tesoro.


Quanto ai giovani discepoli, il loro entusiasmo aumentò dopo la sorpresa iniziale.


"Ah? Un fenomeno?" Ru'er si coprì la bocca.


Il cielo doveva aver ascoltato le sue preghiere e aver concesso un colpo di fortuna all’oppressa setta del Calderone Rosso.


L’uomo di mezz’età prima avvilito recuperò le speranze.


Gradualmente il tremore si fermò, ma l'uomo di mezz'età aveva memorizzato la posizione del vortice.


Sondò attentamente il punto del vortice, ora silenzioso. Non sembrava nulla di straordinario. Quando lo colpì, non ci fu alcuna risposta.


"È sicuro. Il tesoro è probabilmente ancora sottoterra. Prendiamolo rapidamente prima che arrivino altri guerrieri.” Disse l'uomo di mezz’età.


Gli altri discepoli lo osservarono fare la verifica e, quando sentirono le sue parole, circondarono avidamente l’area.


"Tutti, uniamo le forze e dissotterriamo il tesoro.” Disse l'uomo di mezza età.


"Sì!"


Tuttavia, il sottosuolo emanò un’immensa forza risucchiante e attirò il gruppo nel vortice.


Non c'era bisogno che scavassero per il tesoro perché ci erano già caduti dentro loro stessi!


Urlando lungo la via, il gruppo della setta del Calderone Rosso cadde in un'enorme caverna vuota.


La sabbia attorno al vortice si radunò nel buco, seppellendo nuovamente l'ingresso terrificante. L’entrata era come un granello di polvere in un deserto sconfinato. Senza il vortice, non avrebbe attirato l'attenzione di nessuno.


"Ahhh!"


Tra le urla, Ru'er non aveva idea di quanto in basso fosse caduta. Sentiva solo il sibilo del vento alle orecchie mentre precipitava costantemente. Il calore terrificante bombardava incessantemente il suo qi vitale protettivo, impedendole persino di fermarsi.


Questo era un enorme vortice di qi vitale formato da poteri naturali. La forza risucchiante era irresistibile e impediva loro anche di volare.


Il qi vitale puro fuori dal Mare di Sabbia Sepoltura del Sole si era già indebolito, ma qui dentro era ancora estremamente forte.


"Secondo Zio Marziale, Sesta Zia Marziale!"


Gridarono alcuni dei giovani. Tuttavia, i due membri della vecchia generazione non erano più attrezzati di loro nel gestire la situazione.


L'uomo di mezz'età stava attivando il suo qi vitale con tutte le sue forze, ma poté solo ridurre la velocità della sua caduta. Quanto alla donna vestita di nero, era in una situazione simile.


Nelle loro condizioni, non avevano modo di salvare i giovani.


Gradualmente, Ru'er vide bagliori rossi di fuoco sotto di lei, come se stesse discendendo nell'inferno.


Non vedevano affatto il cosiddetto tesoro.


‘Finire risucchiati qui all’improvviso è una fortuna o una sfortuna? Potremo trovare qualche opportunità?’ Pensò con inquietudine Ru'er.


"Bang! Bang! Bang!"


Il suono dei discepoli che atterravano riecheggiò uno dopo l'altro mentre cadevano pesantemente.


Anche l'uomo di mezz'età e la donna vestita di nero atterrarono. Le loro espressioni erano cupe.


Sebbene avessero fatto del loro meglio per usare il loro qi vitale per aiutare i discepoli durante la caduta, il risucchio terrificante dell’energia stava facendo soffrire i loro discepoli.


Quando alzarono lo sguardo, non c'era alcun segno dell'ingresso della caverna, a parte un po' di sabbia che cadeva dall'alto.


Quanto a questo posto...


Ru'er si sentì intorpidita ovunque per la caduta. Quando si alzò e vide la scena di fronte a lei, il suo cuore sussultò.


C'era lava gorgogliante, massi bollenti e un terrificante potere di Puro Yang che costantemente scioglieva il loro qi vitale protettivo come se fosse ghiaccio. Non potevano rimanere qui a lungo o le tossine del calore avrebbero invaso i loro corpi, portandoli ad una morte straziante.


Pensando a come sarebbe finita disseccata nelle profondità della caverna, Ru’er rivelò un’espressione disperata. "Zio Marziale..."


"Non posso farci niente neanch'io." L'uomo di mezz'età la pensava allo stesso modo. Se fosse stato solo, avrebbe potuto tentare di risalire a fatica. Tuttavia, con così tanti discepoli sotto la sua guida, era completamente impossibile.


In quel momento, i discepoli guardavano lui e la donna vestita di nero nel panico. Tuttavia, non sapevano che anche la coppia provava grande inquietudine.


"Tutti, evocate le vostre barriere di qi vitale e camminate vicini. Risparmierete energia.. Camminiamo in giro e vediamo se c'è una via d'uscita." Disse la donna vestita di nero.


Sia lei che l'uomo di mezz'età dovevano conservare il loro qi vitale, quindi lasciarono la barriera solo sulla superficie della pelle. Un tale atto non poteva isolarli dal calore, quindi avrebbero sentito un dolore lancinante.


"Sì, con entrambi i nostri membri della generazione più grande qui, dovremmo essere in grado di uscire da questo posto, giusto?"


"Dovrebbe essere possibile. Chissà, potremmo persino trovare un tesoro."


Le conversazioni tra i giovani discepoli fecero sì che l'uomo di mezz'età e la donna vestita di nero si scambiassero un’occhiata, e notarono sguardi di amarezza uno negli occhi dell’altra.


Questo era un posto in cui persone molto più forti di loro avrebbero faticato a sopravvivere, figuriamoci il loro gruppo.


In profondità sottoterra, il fiume di lava scorreva incessantemente.


Ru'er si asciugò il sudore dalla fronte mentre procedeva lentamente con i suoi zii marziali, così come i suoi fratelli e sorelle maggiori.


Erano già rimasti bloccati sottoterra per tre giorni mentre seguivano il fiume di lava. Quello era l'unico 'sentiero' che avevano trovato.


Qui, nel mondo sotterraneo, solo i tunnel perforati dalla lava potevano essere considerati percorsi. La lava ardente era anche l'unica fonte di luce. Tuttavia, mentre procedevano, la loro speranza di uscirne vivi diminuiva.


"Sorella minore Ru'er.” Disse la sua sorella maggiore con uno sguardo spento. "Non credo che riusciremo a uscire vivi da qui. Non mi sarei mai aspettata che saremmo finiti sepolti qui. Non abbiamo nemmeno visto alcun cadavere qui.
E se non torniamo con un tesoro, anche la setta del Calderone Rosso cadrà in declino. Non possiamo salvare il maestro della setta privo di sensi nemmeno con il Legno Nutri-Anima."


"No, sorella maggiore Luo. Non arrenderti." Mentre parlava, Ru'er sollevò di nascosto la mano e si asciugò l'angolo dell'occhio.


In realtà, sapeva che era molto difficile per loro trovare una via d'uscita da questa caverna sotterranea. Erano precipitati chissà quanto in profondità, per almeno centinaia di migliaia di metri. Aspetto ancora peggiore, non sapeva nemmeno se stessero camminando verso la superficie. Inoltre i poteri Yang e le tossine del calore invadevano costantemente il loro qi vitale protettivo. Anche se fosse esistita un’uscita, forse non sarebbero stati capaci di arrivare così lontano.


Rendendosi conto che sarebbe morta presto, Ru'er non poté fare a meno di voler piangere. Non voleva morire.


Non era solo Ru’er ad avere questa sensazione. Anche il resto dei membri della setta del Calderone Rosso provava un'immensa disperazione. Inizialmente pensavano di aver visto la luce in fondo al tunnel, ma chi sapeva che sarebbe finita così?


La terra in cui si trovavano era come un inferno ardente che li divorava silenziosamente, e nessuno all'esterno avrebbe mai nemmeno saputo del loro destino.


L'uomo di mezz'età e la donna vestita di nero avevano espressioni cupe. Le leggi del Puro Yang qui erano ricche e mescolate con molte leggi caotiche. Queste impedivano loro di discernere in che direzione stessero andando e di fuggire perforando la massa terrestre.


Era veramente una terra pericolosa.


Boom! Boom! Boom!


In quel momento, sentirono a stento un tuono soffocato provenire da davanti a loro.


L'uomo di mezz'età alzò immediatamente lo sguardo. Il suono che avevano sentito assomigliava al rumore che avevano sentito prima di cadere.


Forse erano girati in tondo tutto il tempo ed erano tornati nella loro posizione originale?


"Andiamo a dare un'occhiata." Sussurrò la donna vestita di nero.


Erano caduti dalla superficie a causa del vortice che aveva causato questo problema. Ora che stavano per morire, non avevano davvero molto da temere, anche se il rumore provenisse da una calamità incombente.


Mentre procedevano, il fragore del tuono soffocato divenne più forte. Come potevano risuonare rumori del genere in profondità così estreme?


Presto, arrivarono in una caverna relativamente più grande. Videro rapidamente tutto nella grotta. C'era un lago di lava color oro scuro in tumulto. Il lago profondo era agitato e il calore che emetteva bruciava la loro pelle. Era impossibile avvicinarsi.


Immediatamente dopo aver osservato la scena, Ru'er spalancò gli occhi. Indicò il lago di lava e gridò: "Zio marziale, zia marziale, sorella maggiore! Guardate lì!"


Ru'er non poteva credere ai suoi occhi. Credeva che non ci sarebbe stato nessuno oltre alla setta del Calderone Rosso in questo posto dimenticato da Dio. Tuttavia avevano trovato qualcuno.


C'erano due persone. Una di loro era sdraiata su un masso accanto alla lava mentre l'altra persona era immersa nel lago profondo.


Infatti, l'uomo di mezz'età e la donna vestita di nero avevano notato istantaneamente le due figure quando erano entrati nella caverna.


Sfortunatamente, la figura sdraiata sul masso non mostrava alcun segno di vita. Quanto a quella nel lago profondo, come poteva una persona vivente esservi immersa?


L'uomo di mezz'età disse con un sospiro: “Quindi ci sono altri sfortunati come noi. Quella persona sdraiata lì sembra una ragazzina, ma sembra che sia già morta. Quanto a quello nel lago... mi chiedo quanto sarà straziante il dolore prima della sua morte."


La donna vestita di nero guardò le due figure e pensò che sarebbero andati incontro allo stesso destino.


Quanto a Ru'er, si sentiva abbattuta. Nelle loro condizioni attuali, non c'era modo che potessero avvicinarsi al lago, né recuperare i due cadaveri che avevano incontrato la sfortuna.


Fu allora che la figura immersa nel lago si alzò improvvisamente. Risuonò un tuono soffocato dal suo corpo, insieme ad un grido acuto!


L'uomo si girò e aprì gli occhi.


Era un paio di occhi calmi. E nel profondo delle sue pupille due fiamme grigie tremolavano in modo strano.


Il suo sguardo fece sobbalzare di paura le persone della setta del Calderone Rosso!


Era vivo!


E a giudicare dalle apparenze, era estremamente giovane. Non era molto più grande dei membri della giovane generazione della setta del Calderone Rosso.


Cielo, viveva in un posto del genere? Coltivava? Sembrava proprio che fosse lì da un bel po' di tempo.


E la ragazza di fronte a lui, quali erano le sue circostanze?


Proprio mentre il gruppo della setta del Calderone Rosso rabbrividiva di paura, il giovane parlò: "Di cosa stavate parlando prima? Legno Nutri-Anima?"


