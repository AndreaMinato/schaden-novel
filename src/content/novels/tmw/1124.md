---
title: Capitolo 1124 - Ru’er
pubDate: 2025-10-06T08:14:47.360Z
tags:
    - tmw
---


Capitolo regolare,
24 capitoli in coda totali (24 Gae)
0/1 sponsorizzazioni 1 euro a capitolo,
-Schadenfreude


Nota traduzione: ho scoperto ora che era un uomo il capo della setta, ho corretto i capitoli precedenti, ma segnalatemi pure eventuali errori.


"Hai appena detto che eravate bloccati in questa terra pericolosa: ‘E se non torniamo con un tesoro, anche la setta del Calderone Rosso cadrà in declino. Non possiamo salvare il maestro della setta privo di sensi nemmeno con il Legno Nutri-Anima.’ Non è così?"


Yi Yun guardò una ragazza vestita di rosso che sembrava avere vent'anni. Aveva un fisico prosperoso e il viso pallido. Yi Yun ricordò che Ru'er la chiamava sorella maggiore Luo.


La sorella maggiore Luo rimase stupefatta dalle domande di Yi Yun. Aveva effettivamente detto quelle parole a Ru'er, ma quasi dieci minuti prima.


Il giovane era riuscito a ripetere le sue parole alla lettera nonostante le tossine del calore e la lava che eruttava nel mondo sotterraneo.


La sua percezione era spaventosamente acuta.


Questo significava anche che aveva sentito i loro discorsi in cui lamentavano la sua tragica morte.


All'istante, l'uomo di mezz’età e i suoi compagni si inorridirono. Quel giovane si era immerso nella pozza di lava come se stesse facendo un bagno rilassante. La lava color oro scuro scorreva lungo il suo corpo, rivelando muscoli di qualità simile alla giada, privi di imperfezioni.


E in quel momento, doveva aver chiesto del Legno Nutri-Anima perché lo desiderava!


Il Legno Nutri-Anima era un tesoro fondamentale della loro setta del Calderone Rosso. Ora, da esso dipendeva la vita del loro capo ed era anche un segreto della loro organizzazione. Se non fossero rimasti intrappolati in questa terra nascosta con poche speranze di fuga, la Sorella Maggiore Luo non ne avrebbe parlato con tale noncuranza.


In quel momento, l'uomo di mezz’età fece un passo avanti e mise i giovani discepoli dietro di sé. Si fece coraggio e s'inchinò. "Anziano..."


Una persona in grado di immergersi in una simile pozza di lava non aveva decisamente la stessa età di Ru'er e gli altri. Molti vecchi mostri potevano mantenere un aspetto giovane, quindi non era niente di strano.


"Siamo incappati in questo luogo inavvertitamente. Anziano, non avevamo davvero intenzione di disturbare la sua coltivazione. Per questo, chiedo la tua comprensione." Disse l'uomo di mezz’età.


La donna vestita di nero esitò un momento per poi spiegare: "In realtà siamo stati risucchiati da un fenomeno della Mare di Sabbia della Sepoltura del Sole. Circa tre o quattro giorni fa, è risuonato un tuono soffocato dal terreno. Poi la sabbia è sprofondata e ha creato un vortice che ci ha risucchiatotutti. Così siamo rimasti intrappolati qui sottoterra a cercare una via d’uscita. Non avevamo davvero intenzione di disturbarla, Anziano.”


Yi Yun rifletté un momento e immaginò che, quando aveva terminato la sua coltivazione un po’ di tempo fa, aveva causato un bel trambusto. In effetti, coincideva con il periodo in cui questo gruppo di persone era stato risucchiato dal fenomeno.


Yi Yun si rese anche conto che erano rimasti intrappolati sotterra a causa sua. Quest'area radunava le ultime briciole di energia di puro Yang nel Mare di Sabbia della Sepoltura del Sole. Era estremamente benefica per lui e per Ling Xie'er, nata dal Seme del Fuoco del Dio Eretico. Tuttavia, per questi guerrieri, era decisamente un’insopportabile tossina di calore.


Yi Yun si alzò e uscì dalla pozza di lava. Il suo torso nudo e i suoi muscoli solidi dimostravano una splendida forza. Combinati con il suo imponente qi vitale, sprigionava una pressione dominante che impediva a chiunque di guardarlo direttamente.


Camminò in avanti con noncuranza, ma sotto i suoi piedi, le leggi del Yang puro si condensavano naturalmente insieme. I fili di energia di puro Yang formavano minuscoli Corvi Dorati, uccelli di fuoco che sembravano prostrarsi davanti a Yi Yun.


Una tale scena lasciò i discepoli della setta del Calderone Rosso a bocca aperta. Che tipo di persona era? L'intuizione nomologica e il Dao che coltivava superavano di gran lunga la loro immaginazione.


"Non avete risposto alla mia domanda. Cos'è questo Legno Nutri-Anima di cui avete parlato?"


L'uomo di mezz’età fu colto da un dilemma. Il Legno Nutri-Anima era ovviamente importante per la sua setta, ma se non avesse risposto onestamente, i discepoli sarebbero probabilmente morti lì.


Dopo essersi riordinato le idee, l'uomo strinse i denti e rispose: "La mia setta del Calderone Rosso è in realtà molto povera, ma un tempo abbiamo avuto la fortuna di ottenere una lastra di legno divino in una terra mistica. È completamente nera e può essere usata per nutrire l'anima. Coloro che hanno subito gravi ferite all'anima possono usarla per riprendersi, ma è inutile per la coltivazione".


Mentre parlava, l'uomo osservava costantemente la reazione di Yi Yun. Sperava che le sue parole avrebbero spento il suo interesse.


‘Legno Nutri-Anima... completamente nero. In effetti, è la preziosa erba registrata negli appunti dell'alchimista divino: la Radice del Ritorno dell'Anima! Questa setta del Calderone Rosso probabilmente non riconosce la Radice del Ritorno dell'Anima e la chiama Legno Nutri-Anima. In ogni caso, è piuttosto appropriato’.


Yi Yun guardò Ling Xie'er, che giaceva su un masso. Dopo un anno di iniezioni di energia di puro Yang, il corpo della ragazzina era diventato molto più consistente; tuttavia, non mostrava segni di risveglio.


Il danno all'anima non era qualcosa che poteva essere rimediato semplicemente usando energia di puro Yang. Tuttavia, la Radice del Ritorno dell'Anima aveva dato a Yi Yun un barlume di speranza.


"Dove si trova la vostra setta?" Chiese Yi Yun.


Il cuore dell'uomo di mezz’età si fece pesante, ma  strinse i denti e disse onestamente: "È nel Territorio Divino delle Miriadi. Siamo solo una piccola setta..."


L'uomo di mezz’età si riempì di amarezza. Finché uno avesse conosciuto il nome della setta del Calderone Rosso, sarebbe stato semplice trovarla. Di solito non c’era motivo di nascondersi. Tutto ciò che poteva fare era sottolineare quanto fossero poveri nella speranza che l’Anziano li risparmiasse.


Tuttavia, la probabilità che accadesse era troppo esigua. Nel mondo dei guerrieri, la forza era tutto. Finché uno fosse stato potente, poteva prendere tutto ciò che desiderava. Uccidere una persona per derubarla era una questione banale.
L’uomo di mezz’età conosceva bene il valore del Legno Nutri-Anima. Data la loro debolezza, non c’era modo di proteggerlo.


Una volta che altri l’avessero saputo, avrebbero fatto irruzione nella setta del Calderone Rosso e avrebbero portato via il Legno Nutri-Anima. Non sarebbe stato nemmeno strano se la persona avesse spazzato via l'intera setta per evitare che la notizia trapelasse!


"Territorio Divino delle Miriadi..."


Yi Yun conosceva quel posto. Negli appunti lasciati dall'alchimista divino, c'era una pergamena intitolata "Compendio Divino delle Varietà". Registrava i luoghi in cui l'alchimista divino aveva soggiornato per periodi di tempo prolungati.
Questi luoghi erano principalmente la voragine e il Cielo Empireo dello Yang Divino, ma uno di essi era il Divino Territorio delle Miriadi.


Per varie ragioni, l'alchimista era andato nel Divino Territorio delle Miriadi diverse volte. Una volta vi aveva persino soggiornato per decenni.


Yi Yun rifletté sulla questione quando, all'improvviso, una ragazza di quindici anni si fece avanti rapidamente dal gruppo della setta del Calderone Rosso. Si lasciò cadere a terra e si inginocchiò davanti a Yi Yun.


Il suo corpo minuto era prostrato contro i massi roventi, e sebbene il calore fosse insopportabile, rimase immobile.


"Ru'er, cosa stai facendo?" La donna vestita di nero fu colta dal panico.


"Ru'er! Non essere scortese!"


L'uomo di mezz’età cercò frettolosamente di trascinarla via, ma rifiutò di alzarsi. Disse: “Anziano, il Legno Nutri-Anima è l'unica speranza della nostra setta del Calderone Rosso. Se lo porta via, l'anima di mio padre sarà annientata in meno di tre giorni! Per salvare me e mia madre, mio padre è rimasto coinvolto in una battaglia con i miserabili della Via del Sangue di Giada. Hanno inflitto grandi danni alla sua anima e ora rimane in coma".


Quando Ru'er arrivò a quel punto, stava già stringendo le labbra. Le lacrime le rigavano gli occhi. E, visto che si era precipitata fuori dalla barriera protettiva dell'uomo di mezza età, le sue braccia erano state gravemente bruciate dalle tossine di calore.


"Mio padre è il capo della setta del Calderone Rosso. Per salvarmi, è rimasto in coma per dieci anni. È la persona più forte della Setta del Calderone Rosso. Se mio padre non si sveglia, e i nostri nemici vengono a sapere delle sue condizioni, la setta del Calderone Rosso forse non potrà conservare le nostre terre ancestrali.
Siamo venuti qui alla Mare di Sabbia della Sepoltura del Sole in cerca di una medicina per mio padre. Tuttavia, non abbiamo trovato nulla fino ad oggi e siamo finiti per entrare inavvertitamente nel suo luogo di coltivazione. Siamo rimasti intrappolati qui per tre giorni senza trovare una via d'uscita e non abbiamo più opzioni!"


"Anziano, so che ha un livello di coltivazione straordinario e la mia setta del Calderone Rosso ha solo una piccola lastra di Legno Nutri-Anima. Per lei non vale nulla, ma per noi è un oggetto che può salvare l'intera setta. Anziano, abbia pietà di noi! Se è disposto a lasciarci andare via da questa terra pericolosa, allora sarò disposta a diventare sua schiava per ripagare la sua gentilezza".


Ru'er aveva parlato in un solo fiato mentre le lacrime le scorrevano sul viso. Era davvero commovente.


Sembrava intenzionata a punirsi, perché si rifiutava di alzarsi nonostante le bruciature sulle braccia stessero peggiorando.


