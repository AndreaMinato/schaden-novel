---
title: Capitolo 1126 - Sistemarsi
pubDate: 2025-10-06T10:53:09.538Z
tags:
    - tmw
---


Capitolo sponsorizzato, ringraziamo Gae
22 capitoli in coda totali (22 Gae)
0/1 sponsorizzazioni 1 euro a capitolo,
-Schadenfreude


Quando Yi Yun aveva sentito il nome "Divino Territorio delle Miriadi", desiderò farci un salto.


Il "Compendio Divino delle Varietà" dell'alchimista conteneva informazioni sulla regione, perché lui stesso aveva viaggiato diverse volte per quelle terre. Questo perché era un’area estremamente vasta ed era collegata a molti altri territori del CIelo Empireo dello Yang Divino da un nodo spaziale. Si poteva dire che fosse un crocevia!


Condizioni così uniche avevano permesso al Territorio Divino delle Miriadi di diventare uno dei più grandi centri di scambio di tesori nel Cielo Empireo dello Yang Divino. Ed era anche il motivo dietro il suo nome.


Al confronto, il Territorio Divino dello Stato Centrale era solo una delle tante aree nel Cielo Empireo.


"Anziano, si senta libero di venire quando desidera. Dove dobbiamo aspettarla?" Chiese cortesemente l'uomo di mezz’età con educazione. Naturalmente, non osava sollevare obiezioni alle disposizioni di Yi Yun.


"Potete aspettare tutti qui."


La risposta noncurante di Yi Yun lasciò sbalorditi i membri della setta del Calderone Rosso. Qui c'erano intense tossine del calore. Come potevano aspettare lì?


"Non è che non mi fidi di voi, ma il Legno Nutri-Anima è troppo importante per me. Per sicurezza, tutti voi rimarrete qui finché non tornerò, per prevenire incidenti. Inoltre, pianterò dei marchi nei vostri corpi. Anche se dovesse accadere qualcosa, sarò in grado di accertare le vostre posizioni."


Mentre parlava, Yi Yun stese un dito, radunando un frammento di legge sulla punta che si trasformò in una piccola ruota grigia.


Questa era un sigillo condensato dalle sue leggi della Distruzione. A meno che non intervenisse un guerriero dalla forza di gran lunga superiore a quella di Yi Yun, sarebbe stato impossibile rimuoverlo.


Otto piccole ruote furono inviate nei corpi di tutti i membri della setta del Calderone Rosso.


Subito dopo, Yi Yun agitò una mano e fece circolare le leggi dimensionali dello spazio. Lo spazio che si estendeva per migliaia di metri si distorse notevolmente, formando uno spazio simile a un gigantesco uovo di gallina. Racchiuse tutti all'interno.


Boom!


Il terreno sotto i loro piedi crepitò mentre un sigillo sinuoso creò una barriera spaziale. Racchiuse tutti e affondò rapidamente più in profondità nel sottosuolo.


Assistendo a questa scena, tutti i discepoli della setta del Calderone Rosso si sentirono un po' inorriditi.


Continuò a precipitare per circa cinque minuti prima che la barriera spaziale finalmente si fermasse.


Poi Yi Yun alzò entrambe le mani e il terreno e la roccia contenuti all'interno della protezione iniziarono a muoversi e a modellarsi, formando tunnel e case di pietra, fino a quando non fu costruito un complesso in miniatura di palazzi sotterranei.


Yi Yun non si fidava completamente dei membri della setta del Calderone Rosso, quindi non decise di ospitarli nella torre dell'Avvento Divino. Invece, si prese la briga di costruire una città in profondità nel sottosuolo usando una barriera spaziale. Le possibilità che venissero scoperti da altri erano quasi zero ed era assolutamente sicuro.


Naturalmente, senza Yi Yun, era anche impossibile per loro andarsene.


Rendendosi conto di questo, i discepoli della setta del Calderone Rosso si preoccuparono. Se Yi Yun avesse infranto la promessa, non sarebbero rimasti intrappolati qui? Non sarebbe stato diverso dall'essere sepolti vivi in questo mondo sotterraneo profondo.


"Rimanete qui. Potrebbe volerci da sei mesi a diversi anni, ma tornerò per tutti voi."


Fino a diversi anni?


I discepoli della Setta del Calderone Rosso provarono amarezza. Sebbene i loro nuovi alloggi fossero certamente spaziosi e comodi, rimanere senza nulla da fare era un colpo piuttosto duro per loro.


Naturalmente, non osavano mettere in discussione la sistemazione che Yi Yun aveva predisposto per loro. Poterono solo annuire.


All'improvviso, Yi Yun toccò il suo anello interspaziale e tre forzieri volarono fuori.


“Pa!”


Gli scrigni si aprirono. Nel primo c'erano tavolette di giada e libri; il secondo era pieno di bottigliette di pillole e scatole di giada che contenevano reliquie e pillole; e infine, l'ultimo era pieno di armi e artefatti spirituali.


Yi Yun aveva ucciso molte persone nel corso degli anni e aveva setacciato tutti i loro anelli interspaziali alla ricerca di tesori. Di conseguenza, aveva accumulato molte tecniche di coltivazione, pillole e armi che per lui erano inutili.


Non avevano alcun valore per lui.


Tirò fuori con noncuranza i tre forzieri e disse ai discepoli della setta del Calderone Rosso: "Mangiate pure queste pillole. Sentitevi liberi di usare le tecniche di coltivazione e le armi. Ora me ne vado!"


Mentre parlava, la sua figura scomparve, svanendo all'istante dalla barriera spaziale.


I discepoli della setta del Calderone Rosso si scambiarono delle occhiate dopo la sua partenza veloce. Dopo un po', Ru'er si fece avanti e prese una bottiglietta di pillole da uno dei forzieri.


Quando lo aprì, rotolarono fuori alcune pillole verdi. Un aroma di erbe rinfrescanti e tranquillizzanti si sprigionò attorno, facendola sentire leggera. Non era forse una reliquia del Frutto del Dao?


Le Reliquie del Frutto del Dao erano usate dai guerrieri all'Ascensione Celeste per raggiungere la Manifestazione del Dao e condensare i loro Frutti del Dao…


Ru'er era sbalordita e continuò ad esaminarle frettolosamente.


"Zio marziale, zia marziale, venite a vedere, presto. Queste pillole e queste armi…"


Tutti i membri della Setta del Calderone Rosso si precipitarono immediatamente a esaminare gli scrigni.


Le loro indagini li lasciarono sbalorditi.


L'uomo di mezz’età aveva detto la verità. La setta del Calderone Rosso era davvero molto povera. Quindi, quando i loro discepoli uscivano per spedizioni di addestramento, era principalmente per cercare risorse e ricchezza.


Nell'ultimo decennio, i loro discepoli della setta del Calderone Rosso avevano intrapreso esplorazioni rischiose, ma avevano ottenuto poco in cambio. Tuttavia, Yi Yun aveva gettato via con noncuranza tutti questi oggetti.


Pensandoci, molti discepoli erano periti nelle numerose spedizioni pericolose intraprese dalla setta del Calderone Rosso nell'ultimo decennio. Tuttavia, sommando tutti gli oggetti che avevano ottenuto, non raggiungevano nemmeno un decimo del valore degli oggetti nei forzieri…


Ru'er si riempì di emozioni contrastanti. La differenza tra loro e l’Anziano era semplicemente troppo grande.


"Possiamo davvero usare questi oggetti come vogliamo?" Ru'er toccò pensierosa la bottiglietta della reliquia del Frutto del Dao. Medicinali simili avrebbero estremamente avvantaggiato la sua futura coltivazione. Tuttavia, aveva la sensazione che usarle liberamente fosse uno spreco stravagante.


L'uomo di mezz’età vide gli sguardi illuminati dei discepoli. Deglutì lievemente prima di dire: "Dato che l’Anziano le ha date con tanta disinvoltura, significa che per lui non sono nulla… Usiamole."


…


Boom! Yi Yun uscì direttamente dal terreno!


Xie'er era stata riposta nella Torre dell'Avvento Divino da Yi Yun. Nell'ultimo anno, sebbene Xie'er fosse rimasta priva di sensi, le sue condizioni si erano stabilizzate. Era in grado di tollerare alcune delle distorsioni spaziali durante un teletrasporto.


Dopo che Yi Yun apparve, trovò ancora guerrieri che cercavano tesori in un raggio di cento chilometri.


Tuttavia, prima che arrivassero, videro una figura scattare dritta verso l'orizzonte, svanendo in un batter d'occhio.


"Mi chiedo quale potente esperto sia…"


Quei guerrieri si fermarono. Non avrebbero osato offendere una figura simile.


Yi Yun andò dritto verso la formazione di teletrasporto di Splendore di Giada. Le guardie che sorvegliavano il passaggio sentirono improvvisamente un vento grigio soffiare contro di loro e ne furono scosse. Prima che potessero anche solo reagire, scoprirono che la formazione si era attivata da sola. Subito dopo, lampeggiò una luce e il vento grigio scomparve.


"Cos'è successo? Sembra che si sia attivata un momento fa?"


Le guardie rimasero perplesse. E un momento dopo, Yi Yun era arrivato in un punto a decine di migliaia di chilometri di distanza.


Dopo essere uscito dalla formazione di teletrasporto, usò le sue tecniche di movimento per volare rapidamente. Presto, trovò un nodo spaziale nascosto secondo un punto che aveva memorizzato. Grazie ad esso, percorse una distanza di centinaia di migliaia di chilometri, andando direttamente allo spazio interno della Setta della Spada della Pozza Chiara.


