---
title: Capitolo 1136 - Padiglione delle Miriadi
pubDate: 2025-10-09T11:02:40.714Z
tags:
    - tmw
---


Capitolo sponsorizzato, ringraziamo Gae!
12 capitoli in coda totali (12 Gae)
0/1 sponsorizzazioni 1 euro a capitolo,
-Schadenfreude


Phew!


Le vibrazioni di qi vitale di una formazione di teletrasporto si espansero attorno mentre apparivano le figure di Yi Yun e Ru'er.


"Anziano, proprio di fronte a noi c'è la città delle Miriadi." Disse la ragazza.


Yi Yun e Ru'er avevano finalmente raggiunto la loro destinazione dopo aver attraversato diverse formazioni di teletrasporto per andare dalla setta del Calderone Rosso all'area centrale del Territorio Divino delle Miriadi.


Era una regione vasta e al suo centro si trovava la città delle Miriadi.


Uscito dalla formazione di teletrasporto, Yi Yun guardò davanti a sé e osservò l'intera città delle Miriadi. Era costruita su un'enorme pianura e si vedevano file continue di padiglioni a perdita d'occhio. Inoltre, immense quantità di qi vitale fluivano verso il centro da tutta la pianura. Era un paesaggio che destava stupore e soggezione.


"Anziano, volare sopra la città delle Miriadi è proibito. Procurerò una carrozza per lei." Disse Ru'er.


"Va bene, vai pure." Yi Yun annuì.


Non sapeva nulla della città delle Miriadi, così Lin Tiancheng aveva offerto che Ru'er lo accompagnasse, perché lei aveva visitato la città delle Miriadi diverse volte. La conosceva come il palmo della sua mano, risparmiando a Yi Yun molti fastidi.


"In futuro, non continuare a chiamarmi anziano. Chiamami semplicemente per nome," disse Yi Yun.


Anche se non gli importava dell'equivoco riguardo alla sua età, trovava strano essere chiamato anziano tutto il tempo.


"Allora... Anziano, la chiamerò giovane maestro." Ru'er disse un po' imbarazzata. "Allora, Giovane maestro, per favore non mi chiami signorina Nangong. Chiamarmi semplicemente Ru'er andrà bene."


Ru'er aveva preso il cognome da nubile di sua madre e Yi Yun l'aveva chiamata signorina Nangong per tutto il viaggio. Questo lasciava questa giovane ragazza un po' intimidita e piena di riverenza.


"Va bene." Disse Yi Yun.


Ru'er procurò rapidamente una carrozza trainata da cavalli. I cavalli che trainavano la carrozza erano alti e maestosi. Emanavano qi vitale da tutto il corpo, apparendo magnifici e straordinari. Dopo che Yi Yun entrò nella vettura, si rese conto che l'interno era estremamente spazioso e lussuoso.


"Si dice che la città delle Miriadi raccolga tutti i tesori del Territorio Divino delle Miriadi o addirittura dell'intero Cielo Empireo dello Yang Divino. Non solo è piena di tesori, ma c’è ogni tipo di svago. Il padiglione Immortale delle Miriadi terrà anche un scambio generale ogni dieci anni. La comparsa dei tesori più preziosi del Territorio Divino delle Miriadi attira l’attenzione dell'intero Cielo Empireo dello Yang Divino e persino guerrieri da altri Cieli Empirei."


"Mancherebbero altri tre anni al prossimo scambio. Giovane maestro, sono sicura che sarà in grado di comprare tutto ciò che desidera a quello scambio. La sua varietà è il motivo della sua fama." Ru'er informò Yi Yun della situazione mentre sedeva all'interno della carrozza.


"Non c'è nulla di male ad aspettare tre anni. Staremo in città per il momento." Disse Yi Yun.


"Va bene, allora è necessario che facciamo un viaggio al padiglione delle Miriadi. È lì che si scambia la valuta nella città delle Miriadi, e si acquistano o si affittano proprietà per scopi residenziali." Disse Ru'er.


Yi Yun annuì. Durante il viaggio, la ragazza gli aveva detto che sebbene nella città delle Miriadi si commerciasse anche con Pietre del Mondo e Pietre del Caos, i veri tesori di prim'ordine si scambiavano usando “Rune Miriadi”.


Le Rune Miriadi erano emesse congiuntamente dalle dieci fazioni principali del Territorio Divino delle Miriadi. C'era solo un modo per ottenerle: mettere in pegno tesori a queste fazioni maggiori. Più preziosi erano i tesori, più rune si potevano ottenere in cambio. Quanto ai tesori di basso grado, nessuna delle dieci fazioni maggiori era disposta ad accettarli.


In breve, lo scambio commerciale era popolare nel Territorio Divino delle Miriadi. L'unica ragione per l'emissione di rune come valuta era quella di facilitare il calcolo del valore di un oggetto.


La carrozza si muoveva velocemente lungo le strade e, dopo essere entrati in città, Yi Yun vide due file di negozi animati. Le strade erano piene di gente ed era un centro molto più vivace delle capitali dei mortali.


Sulla strada apparivano di tanto in tanto aure potenti. I guerrieri che camminavano per le strade non erano deboli. Era molto difficile vedere riuniti così tanti esperti.


La città delle Miriadi, che era tipicamente piena di molti guerrieri, sarebbe probabilmente stata ancora più vivace durante lo scambio. Sarebbe stato un grande evento.


Anche se Yi Yun non era qui per acquistare ingredienti per raffinare la Pillola dell'Anima Cava, solo la visita gli aveva già ampliato gli orizzonti.


"Giovane maestro, siamo arrivati al padiglione delle Miriadi."


La carrozza si fermò davanti ad un enorme padiglione e c'era un grande flusso in entrata e in uscita di guerrieri.


Ru'er fece strada e presto un gestore del padiglione delle Miriadi si avvicinò.


"Signore, posso aiutarla?" Il gestore sorrise amichevolmente.


Yi Yun gli passò più di una decina di anelli interspaziali che aveva ottenuto uccidendo i suoi nemici.


"Mi aiuti a scambiare gli oggetti utili all'interno. Inoltre, mi aiuti a trovare una residenza adatta alla coltivazione." Disse Yi Yun.


"Va bene. Per favore, si goda il tè qui. Torno subito." Disse il gestore mentre prendeva gli anelli interspaziali.


Il padiglione delle Miriadi era sotto la giurisdizione della città. Gli esperti venivano qui per scambiare Rune Miriadi, quindi era naturale che l'attività non li truffasse nello scambio. Altrimenti, sarebbero già scoppiati scandali prima.


E mentre aspettava, il gestore aveva inviato un catalogo.


Quando Yi Yun aprì il catalogo, il suo sguardo si accese. Dentro c'erano i prezzi degli articoli dei vari grandi mercanti.


Usò la sua percezione spirituale per cercare all'interno e trovò rapidamente tesori che lo interessavano moltissimo.


Prima di ottenere gli appunti del divino alchimista, Yi Yun non avrebbe pensato molto a questi oggetti, ma ora questi tesori erano semplicemente troppo utili per lui.


Erano prezzati quasi tutti con Rune Miriadi e quelli etichettati con Pietre del Mondo erano estremamente pochi.


"Quanto sono costosi..."


Ru'er sentì dolere gli occhi quando guardò di lato. Non si sarebbe potuta permettere nemmeno un decimo dei tesori che costavano facilmente decine di migliaia di rune nemmeno vendendo l’intera setta del Calderone Rosso.


Quanto a Yi Yun, aveva adocchiato nel catalogo alcuni tesori che valevano centinaia di migliaia di rune.


"Oh? Hanno anche l'Erba Celeste della Desolazione qui, 900.000 rune. Questa è un'erba spirituale estremamente preziosa registrata negli appunti del divino alchimista. Sebbene sia leggermente inferiore in qualità alla Radice del Ritorno dell'Anima, può essere ottenuta soltanto con un colpo di fortuna.”


900.000 rune suonavano molto costose, ma Yi Yun non la pensava così. Confrontandola con i prezzi degli altri tesori, un gran numero di tesori che Yi Yun sentiva non valessero nemmeno un centesimo dell'Erba Celeste della Desolazione erano prezzati a 200.000-300.000 rune.


Era chiaramente un prezzo illogico.


Yi Yun si accarezzò il mento. A quanto pare, c'erano così tanti tipi di tesori nel mondo che persino il Territorio Divino delle Miriadi non era pienamente consapevole del valore di ogni oggetto.


Prendendo l'Erba Celeste della Desolazione come esempio, si diceva che fosse estremamente preziosa negli appunti del divino alchimista, ma molte delle ricette che la contenevano come ingrediente forse erano solo a sua disposizione o erano state perse nel corso del tempo. Questo faceva sì che molte persone non riconoscessero il valore dell'Erba Celeste della Desolazione. Altrimenti, Yi Yun non l'avrebbe trovata costosa nemmeno se fosse stata venduta per venti o trenta milioni di rune.


"Devo mettere le mani su questa Erba Celeste della Desolazione."


Mentre Yi Yun rimuginava, il gestore tornò.


"Signore, questo è il suo talismano di giada runico. Dopo averlo ispezionato, tutto ciò che deve fare è proiettare il suo marchio spirituale al suo interno e il talismano di giada non potrà essere utilizzato da altri." Il gestore era tornato con un disco di giada.


Yi Yun prese il talismano di giada e vi iniettò la sua energia spirituale. Immediatamente, la sua espressione si fece cupa.


Quanto sono povero...


Più di una decina di anelli interspaziali erano stati scambiati solo per 85.000 rune.


Con quello, come poteva permettersi perfino l'Erba Celeste della Desolazione? Yi Yun non poteva acquistare nemmeno una singola erba spirituale che aveva adocchiato.


Si sentì impotente al pensiero. Le persone che aveva ucciso in precedenza erano per lo più al massimo al livello del Palazzo del Dao. Gli oggetti conservati nell'anello interspaziale erano inutilizzabili per Yi Yun e i veri tesori che possedeva, come la Torre dell'Avvento Divino, il 'Canone Divino dei Diecimila Elfi', gli appunti del divino alchimista, ecc., ovviamente non potevano essere usati.


In effetti, la ricchezza che Yi Yun aveva al momento era piuttosto sostanziale. Tuttavia, allo scambio generale, i tesori che desiderava potevano solo valere di più. Le persone che effettuavano gli scambi erano vecchi Supremi mostruosi o persino Lord Divini che erano vissuti per milioni di anni!


Rispetto a queste persone, Yi Yun era povero.


"Signore, per quanto riguarda la residenza che desiderava, ho già trovato i terreni di coltivazione adatti. Signore, si senta libero di dare un'occhiata." Il gestore tirò fuori una mappa.


"Non c'è bisogno." Yi Yun rifletté per un momento prima di alzare lo sguardo e dire: "Ho cambiato idea. Mi trovi alcune vetrine piuttosto tranquille."


Il gestore esitò leggermente e immediatamente annuì con un sorriso. Disse: "Va bene, lasciatemi controllare le vetrine vuote."


C'erano molte persone che venivano alla città delle Miriadi per affari, quindi non c'era nulla di strano.


"Giovane maestro, perché ha scelto una vetrina?" Chiese Ru'er stupita.


"I prezzi delle erbe di cui ho bisogno sono piuttosto alti. Le rune che ho al momento sono un po' insufficienti rispetto agli importi richiesti. Inoltre, per assicurarmi di poterle ottenere, probabilmente ho bisogno di ancora più rune. Dal momento che voglio raffinare pillole e coltivare la mente nei prossimi tre anni, tanto vale aprire un negozio." Disse Yi Yun.


Yi Yun era passato dagli stadi intermedi della Manifestazione del Dao al Palazzo del Dao in un solo colpo. Era stato un aumento troppo netto e non importava quanto fossero elevate le sue intuizioni nomologiche, non poteva garantire che non ci fosse un problema.


Aveva bisogno di tempo per far consolidare la sua coltivazione. Tre anni in realtà non erano nemmeno sufficienti.


Così Yi Yun aveva intenzione di coltivare mentre studiava le note dell’alchimista divino e vendeva le pillole inutili che avrebbe raffinato. Dato che la città delle Miriadi aveva un’economia fiorente, avrebbe fatto sicuramente degli affari anche se avesse gestito un negozio situato in un luogo tranquillo.


Yi Yun era anche fiducioso nella qualità delle pillole che avrebbe raffinato. Anche senza le ricette delle pillole che aveva ereditato dal divino alchimista, i medicinali più ordinarie che Yi Yun raffinava sarebbero state di qualità notevolmente migliore.


