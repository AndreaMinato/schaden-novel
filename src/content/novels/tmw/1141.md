---
title: Capitolo 1141 - Il dao del guqin della Volpe Celeste
pubDate: 2025-10-13T11:50:55.685Z
tags:
    - tmw
---


Capitolo sponsorizzato, ringraziamo Gae!
37 capitoli in coda totali (7 Gae + 10 Alessandro + 20 Matteo)
0/1 sponsorizzazioni 1 euro a capitolo,
-Schadenfreude


Nonostante si fosse imbattuto in notizie di Lin Xintong in mezzo a un mare di persone, Yi Yun non aveva idea da dove cominciare la sua ricerca. Ma almeno sapeva che Lin Xintong era al sicuro.


"Grazie per avermi riferito la notizia, sua altezza. Sono già molto contento di sapere che è viva."


"Mi dispiace non poterti aiutare di più." Disse la principessa Volpe Bianca con un po' di senso di colpa.


"Sua altezza, non sentirti in colpa. Inoltre... riguardo a Luo Huo'er, sai dov’è andata?" Yi Yun era anche piuttosto preoccupato per Luo Huo'er. La ragazza vivace occupava un posto importante nel suo cuore.


Anche Xue Wuxia scosse la testa. "Non è stato facile per noi fuggire da quel piccolo mondo. Da allora, siamo state separate, quindi non so neanch'io dove sia Huo'er."


"Capito..."


Yi Yun non disse altro. Era prevedibile, quindi non c'era nulla di cui essere delusi. In effetti, aveva molte domande che voleva fare alla principessa Volpe Bianca, specialmente su questioni riguardanti quel piccolo mondo, così come le esperienze di Lin Xintong negli ultimi decenni.


Tuttavia, Yi Yun era scosso, incerto da dove cominciare. Pensò di salutare prima la principessa Volpe Bianca per incontrarla un'altra volta e discutere l'argomento con calma.


Ma proprio mentre Yi Yun stava per parlare, una figura apparì di fronte a lui. Zuoqiu Haoyu era volato giù dal palco di lusso al secondo piano.


Zuoqiu Haoyu fluttuava a mezz'aria, in alto sopra Yi Yun. Gli disse: "Dato che questo fratello è amico di fata Wuxia, è anche lei un ospite onorato della mia città delle Miriadi. Fratello, sembra una persona di talento e desidero fare amicizia con lei. Vorrei invitare entrambi nel mio palco. Mi chiedo se entrambi siete d'accordo?"


La voce di Zuoqiu Haoyu suonava molto educata, ma Yi Yun non era dell'umore per conversare con nessuno. Alzò lo sguardo e lanciò un'occhiata a Zuoqiu Haoyu. Naturalmente ricordava che questa persona aveva cercato di cacciarlo via pochi momenti prima.


A Yi Yun non importava una questione così banale, ma ora, nonostante lo sguardo umile e sincero di Zuoqiu Haoyu, Yi Yun poteva percepire disprezzo e denigrazione nascosti nei suoi occhi.


Chiaramente, Zuoqiu Haoyu voleva fare amicizia con la principessa Volpe Bianca.


La principessa Volpe Bianca aveva una maestra formidabile, conosceva il signore della città Qin ed era un grande talento. Ovviamente non sarebbe stato facile per Zuoqiu Haoyu invitarla. Per apparire meno imprudente, aveva ingoiato il suo orgoglio per invitare anche lui. Voleva usare Yi Yun come un tramite, eppure lo sminuiva. Così naturalmente Yi Yun non ebbe una buona impressione di lui.


Era già scosso, così non aveva intenzione di occuparsi della falsa cortesia di Zuoqiu Haoyu. Disse direttamente alla principessa Volpe Bianca: "Sua altezza, oggi non è un momento adatto per discorrere a lungo. Per ora la saluto. Ne parleremo nel dettaglio in un secondo momento. Rimarrò temporaneamente nella città delle Miriadi."


Detto questo, Yi Yun si girò e se ne andò. Non parlò nemmeno con Zuoqiu Haoyu.


Zuoqiu Haoyu era ancora sospeso a mezz'aria, guardando dall’alto Yi Yun. Quando Yi Yun si girò, il sorriso sul suo volto si irrigidì. Questa canaglia se ne stava andando così, proprio così?


Zuoqiu Haoyu rimase impalato a mezz'aria mentre il suo sguardo si riempiva di furia.


Poteva ignorare il contegno freddo di Xue Wuxia verso di lui, dopotutto era un grandissimo talento. Era solo normale che avesse una disposizione arrogante.


Ma chi diavolo era questa canaglia? Zuoqiu Haoyu pensava di ricoprire una posizione suprema. Aveva già mostrato rispetto scendendo dal suo palco per parlare appositamente con quella canaglia.


Anche i due guerrieri accanto a Yi Yun rimasero un po' sconcertati. Non si sarebbero mai aspettati che fata Wuxia avesse un rapporto profondo con Yi Yun. Inoltre, Yi Yun aveva ignorato Zuoqiu Haoyu di fronte a così tante persone. Non si era nemmeno preoccupato di rifiutare la sua richiesta e lo aveva completamente trascurato.


Zuoqiu Haoyu era uno dei giovani maestri dalla posizione piuttosto elevata tra la giovane generazione del padiglione delle Miriadi. Yi Yun aveva considerato le conseguenze di offenderlo in questo modo?


Vedendo la reazione stupita delle persone circostanti, l’espressione di Zuoqiu Haoyu sembrava immobile come l'acqua. Non disse un'altra parola e tornò tranquillamente nel suo palco lussuoso.


Diede un'occhiata profonda alla schiena di Yi Yun mentre intento omicida balenava nei suoi occhi. "Indaga su quest'uomo per me!"


...


"Ru'er." Yi Yun chiamò Ru'er.


"Sì... Sì!" Ru'er finalmente si riprese dalla sua trance. Si alzò in fretta e, prima di andarsene, non dimenticò di lanciare un'occhiata a Xue Wuxia prima di girarsi per inseguire Yi Yun.


Ru'er pensò: ‘Quella fata di prima era davvero splendida. Mi chiedo che rapporto abbia con il giovane maestro…’


Xue Wuxia guardò Yi Yun andarsene per poi sospirare senza darlo a vedere. Subito dopo, la sua figura si trasformò in un fumo bianco etereo mentre ritornava di fronte al palco di classe Celeste al secondo piano.


Diede un'occhiata alla Fata Youqin e al signore della città Qin, e si inchinò leggermente: "È stato un incontro con un conoscente. Mi scuso per l’impeto."


"Va bene." Disse sommessamente fata Youqin mentre un accenno di curiosità balenava nei suoi occhi.


Il signore della città rise invece. "Non mi aspettavo che tu avessi un amico qui. Tuttavia, oggi non c’è tempo visto che tu e fata Youqin state per fare un incontro amichevole. Così in futuro, se ne avrai la possibilità, presentami quel tuo amico."


"Sì, zio Qin." La principessa Volpe Bianca guardò fata Youqin. Lasciò andare il guqin trale sue mani, facendolo fluttuare a mezz'aria. Le sue dita morbide e impeccabili ne toccarono leggermente le corde.


"Vi prego di darmi le vostre indicazioni."


Zheng!


La melodia del guqin della principessa Volpe Bianca riecheggiò come l'ululato del vento, il picchiettare della pioggia tempestosa e lo stridio tonante di una fenice. Le persone che conversavano di nascosto nell'Arco dei Tesori Celesti istantaneamente si ammutolirono.


Tutto ciò che rimase nelle loro orecchie furono le melodie della principessa. Potevano solo guardare le dita agili della giovane.


Le rune sonore danzavano attorno alla principessa Volpe Bianca.


In quel momento, un occhio blu apparve improvvisamente dietro di lei.


Sembrò divorare ogni fonte di luce. Si ingrandì e avvolse la figura della principessa Volpe Bianca. In quel momento, lei era come una fata galattica che suonava melodie armoniose.


Occhio della Volpe Celeste!


Anni fa, la principessa Volpe Bianca aveva gareggiato con Yi Yun nel Cielo Empireo Primordiale e aveva evocato l'Occhio della Volpe Celeste. Tuttavia, l'Occhio della Volpe Celeste di allora era solo nella sua fase nascente. Non poteva essere paragonato a quello di ora.


Il clan della Volpe Bianca era abile nelle tecniche spirituali e dello spirito. Fondere la sua anima con il Dao del guqin era il dominio di competenza in cui la principessa Volpe Bianca era più esperta.


Ed era per questo motivo che era stata riconosciuta dalla sua maestra che stava facendo del suo meglio per addestrarla.


Anche il signore della città Qin annuì mentre si meravigliava. Naturalmente conosceva le sue origini. Gli umani non potevano competere con una potente stirpe di Antichi Elfi. La discepola del suo amico era davvero impressionante. Paragonata a fata Youqin del Capitolo del Paradiso, avevano ciascuna i propri pregi.


L'espressione della Fata Youqin rivelò un accenno di serietà. Poteva percepire che il talento della sua avversaria nell'anima era innato.


…


"Giovane Signore." Ru'er seguì Yi Yun con cautela. Poteva capire che sembrava piuttosto smarrito. Camminava con il cuore pesante.


Avendo ricevuto improvvisamente notizie di Lin Xintong, Yi Yun era contento ma era anche pieno di emozioni contrastanti.


Chissà dove si era aperta l'uscita di quel piccolo mondo. I dodici Cieli Empirei erano così immensi, quindi come poteva trovarla?


La ricerca era diventata ancora più difficile rispetto a prima. All’inizio Yi Yun pensava che Lin Xintong fosse nel Cielo Empireo dei Diecimila Elfi, ma ora poteva essere ovunque.


Dopo un po', Yi Yun si calmò.


"Non c'è fretta. Almeno, ora so che Xintong è al sicuro." Yi Yun scosse la testa.


Non aveva mezzi per trovarla. Poteva solo aspettare fino al momento in cui la sua forza fosse stata sufficiente per influenzare tutti i dodici Cieli Empirei. Una volta che il suo nome si fosse diffuso in tutti i dodici Cieli Empirei, Lin Xintong avrebbe naturalmente saputo dove si trovava.


Yi Yun temporaneamente non aveva intenzione di lasciare il Territorio Divino dei Miriadi. Ling Xie'er era stata quasi spazzata via a causa sua e Yi Yun aveva giurato di risvegliarla, quindi naturalmente non poteva arrendersi.


"Ru'er." Disse improvvisamente Yi Yun fermandosi. "Torniamo al negozio."


Indipendentemente da quanto fossero sconvolto, doveva procedere con lentezza e costanza.


Yi Yun aveva intenzione di rimanere nella città delle Miriadi. Aveva bisogno di ottenere le tre erbe nello scambio tra tre anni.


Finché fosse riuscito a raffinare la pillola dell'Anima Cava, sarebbe stato in grado di risvegliare Ling Xie'er dal suo sonno.

