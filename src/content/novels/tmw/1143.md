---
title: Capitolo 1143 - Il signore della città Qin
pubDate: 2025-10-13T07:30:43.359Z
tags:
    - tmw
---


Capitolo regolare,
37 capitoli in coda totali (7 Gae + 10 Alessandro + 20 Matteo)
0/1 sponsorizzazioni 1 euro a capitolo,
-Schadenfreude


"Si può comprare direttamente?" Yi Yun era sorpreso. "Dove?"


"Nella città delle Miriadi, ci sono tre grandi cliniche medicinali. La più grande è la Farmacia dei Doni Celesti. Lì ci sono alchimisti esperti nel raffinare le Reliquie del Ripristino Spirituale. Se ne hai bisogno, puoi comprarle lì."


"In tal caso..." Yi Yun rifletté un momento. Comprarlo direttamente poteva sembrare semplice...


"Yi Yun, sei a corto di Rune Miriadi?"


La principessa Volpe Bianca lo poté intuire dalla sua espressione. Le Rune Miriadi potevano essere scambiate solo con tesori. Era probabile che Yi Yun fosse appena arrivato nella città delle Miriadi, quindi probabilmente non ne aveva molte da parte.


Yi Yun sorrise con amarezza e annuì.


La principessa Volpe Bianca rifletté un momento prima di dire: "Giovane maestro Yi, per favore, resta qui un attimo."


Detto ciò, la figura della principessa Volpe Bianca guizzò via, svanendo proprio davanti a Yi Yun.


La tenuta del signore della città era piena di formazioni restrittive. La principessa Volpe Bianca era stata istantaneamente teletrasportata in un altro punto.


Presto, la sua figura riapparve. Questa volta, con lei c'era un uomo di mezz’età con sopracciglia simili a spade, occhi che brillavano come stelle e un portamento straordinario.


“Signore della città Qin..."


Yi Yun aveva visto l'uomo di mezz’età all'Arco dei Tesori Celesti.


"Zio Qin. Questo è il mio amico, Yi Yun." Disse la principessa Volpe Bianca inchinandosi leggermente.


Il viaggio della principessa Volpe Bianca nel Territorio Divino delle Miriadi aveva lo scopo di addestrare la sua anima e il suo Dao del guqin. C'erano sicuramente alcune spese che non potevano essere evitate. Il suo maestro, Qin Wuyin, le aveva detto che, se avesse avuto bisogno di Rune Miriadi, avrebbe potuto chiederle al signore della città Qin. Naturalmente, Qin Wuyin le avrebbe restituite in futuro.


La principessa Volpe Bianca sapeva che il suo maestro aveva rapporti molto amichevoli con il signore della città Qin. Non era una richiesta problematica. Tuttavia, le sue spese personali erano un conto, quelle di Yi Yun era un altro.


Per aiutarlo, doveva chiedere in prestito una grande somma di Rune Miriadi, una cifra che perfino la principessa Volpe Bianca trovava un po' eccessiva.


"Ci rincontriamo di nuovo, ragazzo."


Il signore della città Qin guardò Yi Yun con interesse. Già all'Arco dei Tesori Celesti, era stato incuriosito da lui. Apprezzava moltissimo Xue Wuxia e stimava molto un membro della giovane generazione come lei. Inoltre, Xue Wuxia trattava Yi Yun molto bene e aveva persino fatto una richiesta piuttosto impetuosa a causa sua.


Il signore della città Qin squadrò Yi Yun e disse annuendo: "Il tuo talento è molto buono. Sei amico di Wuxia e lei ha chiesto che ti presti 800.000 rune. Non mi opporrò, ma volevo incontrarti. Volevo vedere cosa avessi di così speciale da essere trattato così bene da Wuxia."


Il signore della città Qin tirò fuori una tavoletta di giada rosso scuro e la porse a Yi Yun.


Accanto, la principessa Volpe Bianca disse: "Giovane maestro Yi, ricordo che il prezzo delle Reliquie del Ripristino Spirituale è di 500.000 rune. Dovrebbe essere sufficiente. Sono venuta a città delle Miriadi senza molte rune, quindi ho potuto solo chiedere aiuto allo zio Qin. Ho preso questa decisione ardita per te, data la tua estrema ansia..."


Yi Yun fece un respiro profondo. Sapeva che la principessa Volpe Bianca aveva detto così perché temeva che lui non potesse accettare un favore simile. Tuttavia, non era il momento di essere orgogliosi. Yi Yun aveva assolutamente bisogno di questi soldi. Prese la tavoletta di giada e disse: "La ringrazio, signore della città Qin. La restituirò entro tre mesi!"


Tre mesi?


Il signore della città Qin rimase sbalordito. Ripagare 800.000 Rune Miriadi in tre mesi era qualcosa che nemmeno un membro della vecchia generazione avrebbe osato affermare, figuriamoci un giovane.


Il signore della città Qin aggrottò leggermente le sopracciglia. Aveva letto male questo giovane? In realtà era un ragazzino arrogante che parlava senza alcun pragmatismo?


In effetti, il Signore della città Qin era una persona piuttosto schietta e aperta. Non gli importava molto delle ricchezze, specialmente dei soldi che prestava. Per lui, erano come acqua. Se avesse recuperato qualcosa, sarebbe stata una piacevole sorpresa come se l'avesse raccolta da terra.
Se non avesse recuperato nulla, sarebbe stato solo normale. Se lo aspettava e poteva ignorarlo.


Tutti avevano un valore per il signore della città Qin. Alcuni suoi amici meritavano che lui si impegnasse al massimo. Tuttavia, a chi era ordinario sarebbero state concesse al massimo decine o centinaia di migliaia di rune. Non avrebbe fatto ulteriori prestiti.


In tali circostanze, Xue Wuxia aveva chiesto di prendere in prestito 800.000 rune. Naturalmente non era un problema. Anche se Yi Yun fosse scomparso da quel momento in poi, non avrebbe perseguito la questione. L'avrebbe considerato come usare 800.000 rune per mostrare a Xue Wuxia che tipo di amico fosse Yi Yun, per impedirle di soffrire in futuro.


Tuttavia, il signore della città Qin non si aspettava che Yi Yun facesse una promessa simile. Non sembrava affatto credibile.


"Ragazzo, devi solo coltivare con impegno, con i piedi ben piantati per terra. Ti ho prestato le rune Miriadi per via di Wuxia. Dovresti apprezzare la tua amicizia con lei. Spero che tu possa restituire le rune e senza requisiti di tempo. Fai semplicemente del tuo meglio."


Le parole del signore della città Qin erano piuttosto misurate. Dal suo punto di vista, con l'età e la forza di Yi Yun, sarebbe già stato impressionante se avesse ripagato il debito in cinquant'anni o addirittura cento anni.


Naturalmente Yi Yun capì cosa intendesse il signore della città Qin. Tuttavia, la vita di Xie'er era in pericolo. Non aveva tempo per spiegare oltre.


"La ringrazio, signore della città Qin. La ringrazio, Fata Wuxia."


Disse Yi Yun porgendo i suoi rispetti. Non disse nulla di superfluo. Prese nota di questo favore che gli era stato concesso.


"Ho faccende di cui occuparmi. Prendo congedo!"


"Non c'è bisogno di tutte queste formalità superflue. Vai pure se ne hai bisogno." Disse il Signore della città Qin facendo un cenno con la mano.


"Giovane maestro Yi, sbrigati." La principessa Volpe Bianca poteva capire che Yi Yun aveva qualcosa di molto importante a cui badare.


Una volta uscito dalla tenuta del signore della città, Yi Yun si diresse direttamente verso la Farmacia dei Doni Celesti.


La città delle Miriadi era davvero enorme. Era delle dimensioni di un piccolo paese di mortali. Poiché volare era proibito in città, Yi Yun corse per tutta la strada.


"Xie'er, resisti!"


...


Accanto al lago limpido come uno specchio della tenuta, il signore della città Qin guardò la principessa Volpe Bianca e disse: "Wuxia, la tua maestra è la mia migliore amica. Dato che ti ha mandato a città delle Miriadi per addestrarti, dovrei prendermi buona cura di te. Il tuo amico ha un'aura concentrata e un talento eccezionale. È un genio."


"Tuttavia... parla in un modo troppo pieno di sé. Farà solo sì che gli altri lo disprezzino. Se non deluderà la tua fiducia, potrò dargli qualche indicazione. Tuttavia, se dovesse deluderti, devi solo prendere le distanze da lui. Puoi anche considerarla una lezione per non credere facilmente agli altri."


Il signore della città Qin suggerì con zelo la principessa Volpe Bianca. Dal suo punto di vista, lei era troppo ingenua e avrebbe potuto soffrire per questo.


"Non accadrà. Yi Yun non è una persona che fa promesse a vuoto." Disse la principessa Volpe Bianca con un sorriso. Anni prima, che fosse nel Cielo Empireo Primordiale o durante le selezioni di Lord Pioggia Propizia, Yi Yun era stato strabiliante.


Per Yi Yun, ogni miracolo sembrava possibile.


"Se ci credi così tanto, non dirò altro. A proposito, la tua maestra ti ha mandato a città delle Miriadi, ma ha menzionato che parteciperà allo scambio tra tre anni?" Chiese il signore della città Qin mentre i suoi occhi lampeggiavano con uno sguardo caloroso.


La principessa Volpe Bianca scosse la testa e disse: "Al riguardo... non lo so neanch'io. Dopo avermi mandato qui, è partita per i suoi viaggi. Non so se verrà o meno."


"Questa è proprio la sua indole..." Il signore della città Qin guardò fuori verso il lago similed ad uno specchio. Rifletteva nuvole bianche e un vento gentile rinfrescava le persone lungo la riva.. Il signore della città Qin sospirò e non disse altro…


