---
title: Capitolo 1151 - Il Processo di Raffinamento
pubDate: 2025-10-19T15:50:22.202Z
tags:
    - tmw
---


Capitolo regolare,
32 capitoli in coda totali (2 Gae + 10 Alessandro + 20 Matteo)
0/1 sponsorizzazioni 1 euro a capitolo,
-Schadenfreude


"Posso guardarla?" Il maestro della setta Dong rimase sbalordito.


Salvo circostanze attenuanti, come quando Huyan Cang e Zuoqiu Haoyu avevano preteso che Yi Yun raffinasse pillole in pubblico, molti alchimisti proibivano di assistere al processo di raffinamento. Primo perché non volevano essere disturbati, secondo perché temevano che le loro tecniche di sigillo con le mani e segreti alchemici finissero per essere copiati da altri.


Dong Shaoqing non aveva fatto alcuna richiesta del genere, eppure Yi Yun lo aveva invitato spontaneamente ad assistere. Non poteva esserci una proposta migliore per lui.


"Giovane maestro Yi, non la disturberò se starò lì a fianco, a osservare?"


Yi Yun sorrise e disse: "Se avessi paura di essere disturbato, non sarei condannato al fallimento quando dovrò raffinare pillole in pubblico tra cinque giorni?"


"È vero." Dong Shaoqing si rallegrò. Anche se non era certo delle abilità di Yi Yun, era in parte convinto dalla sua risposta fiduciosa.


Se Yi Yun non fosse stato davvero capace, non avrebbe accettato di rendersi ridicolo in pubblico.


Yi Yun condusse Dong Shaoqing nel laboratorio alchemico e chiuse la porta. Ru'er rimase al suo fianco per assisterlo, sembrando un po' una aiutante.


In genere, il tempo impiegato dagli alchimisti per raffinare le pillole variava da diverse ore a diversi giorni. Quando la pillola superava di molto il suo livello, l'alchimista avrebbe dovuto preparare una grande formazione e impiegare anni per raffinarla. Potevano persino volerci secoli. Tuttavia, solo saggi alchimisti si sarebbero potuti preparare in questo modo, quelli ordinari ne erano completamente incapaci.


Nel caso della pillola della Purificazione del Corpo, ci sarebbero voluti circa tre o quattro giorni per raffinarla.


Se fosse stato in qualsiasi altro momento, tre o quattro giorni non sarebbero stati nulla per Dong Shaoqing. Era solo una singola sessione di meditazione. Ma ora, con il destino di sua figlia in bilico, non era dell'umore per meditare. Guardava intento il processo di raffinamento di Yi Yun.


Yi Yun tirò fuori un piccolo calderone grigio che fluttuò a mezz'aria. Era il calderone dell'Alchimia Divina che conteneva una formazione incompleta al suo interno.


"Fss!!!"


Yi Yun picchiettò con un dito, facendo sì che il calderone si accendesse mentre iniettava un filamento del Seme del Fuoco del Dio Eretico.


Il Seme del Fuoco del Dio Eretico si era fuso nella fiamma e rimaneva poco appariscente. Entrò nel calderone dell'Alchimia Divina in un batter d'occhio.


Il Seme del Fuoco del Dio Eretico poteva penetrare il mondo. I calderoni ordinari non sarebbero stati in grado di resistere, ma il calderone dell'Alchimia Divina aveva accompagnato il Seme del Fuoco del Dio Eretico per centinaia di milioni di anni, rendendoli armonioni come se fossero un'unica cosa.
Quando il Seme del Fuoco del Dio Eretico venne iniettato nel calderone dell'Alchimia Divina, scomparve completamente. La superficie dell’artefatto rimase semplice e poco sofisticata come se non fosse stato nemmeno acceso.


Vedendo questo, Dong Shaoqing rimase sbalordito. Aveva visto alchimisti raffinare pillole prima, ma la scena di fronte a lui era qualcosa di diverso.


Yi Yun guardò i materiali accanto a sé. Afferrò immediatamente un Fiore Strano dello Yang e lo gettò nel calderone dell'Alchimia Divina.


Il Fiore Strano dello Yang fu immediatamente avvolto dalle fiamme.


L'anima di Yi Yun attualmente era solo abbastanza forte da controllare un minuscolo filamento del Seme del Fuoco del Dio Eretico. Era già al suo limite.


Se avesse scatenato il Seme del Fuoco del Dio Eretico solo per distruggere, come quando aveva bruciato il palazzo del Dao delle Sette Stelle, avrebbe potuto usarlo per creare un inferno. Tuttavia il raffinamento di una medicina era una questione completamente diversa. Richiedeva una precisione estrema.


Poteva controllare facilmente un filamento di Seme del Fuoco del Dio Eretico. Se ne avesse manipolati due, sarebbe stato alquanto instabile.


Il fuoco consumò il Fiore Strano dello Yang, emettendo l'essenza medicinale. La vera estrazione e raccolta dell'essenza medicinale non si basava sulla forza mentale di Yi Yun, ma sul Cristallo Viola dell’Origine.


Il Cristallo Viola dell’Origine era il tesoro divino più prezioso di Yi Yun. Lo aveva aiutato a superare il periodo più difficile quando aveva iniziato a praticare le arti marziali. E nel Cielo Empireo Primordiale e nel Grande Mondo Legno Azzurro, Yi Yun non avrebbe compreso appieno il concetto di Distruzione, né ottenuto il riconoscimento dell'Albero Divino, guadagnandosi quattro frutti del Dao a nove foglie, se non fosse stato per il Cristallo Viola.


L’artefatto divino aveva il controllo assoluto sull'energia. Permise a Yi Yun di condensare l'essenza medicinale del Fiore Strano dello Yang nella sua mano senza alcuno sforzo.


L'intero processo durò meno di un minuto.


Dopo che l'essenza medicinale del Fiore Strano dello Yang fu estratta, Yi Yun non esitò a gettare il secondo materiale, l’erba smaltata dell’intreccio, nel calderone dell'Alchimia Divina.


Allo stesso modo, in meno di un minuto, ne estrasse l’essenza medicinale.


Subito dopo, gettò un'erba dopo l'altra nel calderone dell'Alchimia Divina. Yi Yun mantenne una velocità costante, ma questo servì solo a sbalordire Dong Shaoqing, che osservava da un lato.


Sebbene Dong Shaoqing non sapesse raffinare medicine, non era completamente all’oscuro di cosa fosse il processo di raffinamento.


L'estrazione dell'essenza medicinale dalle erbe era la fase più critica per gli alchimisti tipici. Bastava un piccolo errore e l'erba si sarebbe trasformata in cenere.


Molti alchimisti fallivano per questo. In realtà, il processo di formazione della pillola era relativamente più facile.


Pertanto, gli alchimisti erano estremamente cauti durante il primo passo.


Dong Shaoqing non aveva mai sentito, né tanto meno visto, qualcuno lavorare con la velocità e precisione di Yi Yun.


Perché è così veloce? Ci è voluto solo un minuto per gettare un'altra erba nel calderone. Era come una contadina che lava le verdure.


Presto, l'essenza medicinale di ogni ingrediente fu estratta.


Subito dopo, sotto il controllo di Yi Yun, l'essenza medicinale iniziò a fondersi insieme in una pillola.


Questo processo richiese a Yi Yun di iniettare vari sigilli del Dao.


Aveva già praticato la Divina Tecnica della Desolazione nel Cielo Empireo dei Diecimila Elfi. Grazie al controllo assoluto del Cristallo Viola sull'energia, non era difficile per lui produrre sigilli. Al banchetto dell'Imperatrice Xuan, Yi Yun era stato in grado di formare sigilli perfetti, impressionando la principessa Volpe Bianca.


Yi Yun produsse un sigillo dopo l'altro Yun senza commettere errori. Con il passare del tempo, la pillola della Purificazione del Corpo prese rapidamente forma.


Vedendo questa scena, Dong Shaoqing tirò un sospiro di sollievo. I sigilli di Yi Yun non erano assurdi come il suo metodo di estrazione dell'essenza medicinale, ma era comunque più veloce dell'alchimista tipico.


Stimò che fossero passate circa dodici ore. Il raffinamento della pillola della Purificazione del Corpo aveva raggiunto le fasi finali.


Quello che Dong Shaoqing non sapeva era che Yi Yun aveva deliberatamente rallentato il processo.


Quindici minuti dopo, Yi Yun diede un colpetto al calderone dell'Alchimia Divina, facendo volare via il coperchio, facendo uscire un raggio di luce verde che volò direttamente nella sua mano.


Yi Yun aprì il palmo, e rivelò tre splendide pillole verdi.


Con abbastanza ingredienti, un alchimista ordinario avrebbe creato un calderone di diverse pillole. Tuttavia, i materiali forniti da Dong Shaoqing erano limitati. In aggiunta al fatto che poche pillole della Purificazione del Corpo venivano prodotte dopo la formazione, raffinare tre pillole era già vicino al massimo.


Vedendo le tre pillole della Purificazione del Corpo, Dong Shaoqing si riempì di gioia.


Aveva visto pillole della Purificazione del Corpo prima d'ora. Con solo uno sguardo alle tre pillole, piene di colore con motivi che scintillavano sulla superficie, capì che dovevano essere di grado superiore.


Sarebbe stato già soddisfatto se ce ne fosse stata solo una, piacevolmente sorpreso se ce ne fossero state due. Non aveva mai nemmeno pensato di ottenerne tre.


“Le prenda tutte."


Yi Yun tirò fuori una scatola di giada e vi pose dentro le tre pillole.


"Giovane maestro Yi, granmaestro Yi... a me ne basta una. Le altre due sono state raffinate dalla straordinaria tecnica alchemica del granmaestro Yi. Dovrebbero rimanere a lei."


Dong Shaoqing era così eccitato che ora lo chiamava in modo differente.


Yi Yun scosse la testa. Sebbene la pillola della Purificazione del Corpo avesse valore per lui, non era così grande. Inoltre, aveva già ricevuto l'Erba della Rugiada Celeste che era estremamente rara. Sentiva di aver già approfittato di Dong Shaoqing, quindi Yi Yun naturalmente non voleva le pillole della Purificazione del Corpo in eccesso.


