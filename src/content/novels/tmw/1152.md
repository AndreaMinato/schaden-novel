---
title: Capitolo 1152 - Imprevisto
pubDate: 2025-10-19T15:50:22.203Z
tags:
    - tmw
---


Capitolo regolare,
32 capitoli in coda totali (2 Gae + 10 Alessandro + 20 Matteo)
0/1 sponsorizzazioni 1 euro a capitolo,
-Schadenfreude


"Ha intenzione di purificare il corpo di sua figlia, vero? Le faccia consumare una delle tre pillole ogni due ore. Porterà a effetti ancora migliori, ma il processo di purificazione del corpo sarà piuttosto doloroso."


Yi Yun gettò direttamente la scatola di giada nell'anello interspaziale che Dong Shaoqing gli aveva dato in precedenza, per poi restituirglielo.


"Questo..." Le mani di Dong Shaoqing tremarono mentre prendeva l'anello interspaziale. Non sapeva nemmeno come ringraziare Yi Yun.


Aveva affrontato ogni sorta di difficoltà, e con grande sforzo, per trovare un singolo filo d'Erba della Rugiada Celeste. Ora teneva in mano tre pillole della Purificazione del Corpo, ed era come un sogno.


"Non dimenticherò mai il favore del Granmaestro Yi per tutta la vita."


Dong Shaoqing tenne l'anello interspaziale e fece un profondo inchino a Yi Yun.


Non rifiutò ulteriormente. Naturalmente, tre pillole erano più efficaci di una. Inoltre, avrebbe rimosso le impurità nel corpo di sua figlia, potenziando il suo talento. Se fosse accaduto, la setta Onda di Giada avrebbe avuto speranze di prosperare.


"Con abilità alchemiche simili, la Galleria Yun Xin del Granmaestro Yi potrebbe probabilmente diventare la farmacia numero uno della città delle Miriadi."


Dong Shaoqing augurò sinceramente che la Galleria Yun Xin di Yi Yun fiorisse.


Tuttavia, Yi Yun scosse la testa. Non era così semplice raggiungere il primo posto. Per farlo sarebbe stata necessaria una potenza impareggiabile


Diventare più forte era una priorità per Yi Yun.


Riflettendo attentamente, si rese conto che aveva bisogno di rafforzare le sue fondamenta, potenziare la sua anima, cercare i materiali per la Pillola dell'Anima Cava, familiarizzare molto con gli appunti dell'alchimista divino e aumentare il suo livello di coltivazione. Veramente non aveva molto tempo.


"Granmaestro Yi, per ora le dico addio. Riguardo al raffinamento delle pillole, mi permetterebbe di promuovere i suoi servizi agli altri?"


Chiese Dong Shaoqing a Yi Yun con cautela.


Yi Yun capì immediatamente che Dong Shaoqing voleva fare pubblicità alla Galleria Yun Xin.


A Yi Yun non importava. Sarebbero stati Zuoqiu Haoyu e Huyan Cang, due figure illustri della città delle Miriadi, a fargli veramente pubblicità. Inoltre, non gli avrebbero fatto pagare nulla, e anzi, lo avrebbero perfino pagato per l’onore. Che affare.


Quanto al fatto che Dong Shaoqing si vantasse così tanto da spingere Zuoqiu Haoyu e Huyan Cang a prendere in considerazione il ritrattare, Yi Yun non l'aveva mai considerata una possibilità. C'erano stati molti testimoni quando l'accordo era stato fatto. Era assolutamente vincolante. A meno che la Farmacia dei Doni Celesti non volesse continuare a fare affari, avrebbero sicuramente rispettato l'accordo.


"Faccia come preferisce. Basta che non sia troppo esagerato nella promozione." Disse con noncuranza Yi Yun, senza preoccuparsene più di tanto.


Dong Shaoqing lo ringraziò ancora una volta prima di lasciare la Galleria Yun Xin.


In effetti, la notizia si diffuse più velocemente di quanto Yi Yun avrebbe potuto immaginare.


In solo mezza giornata, quasi ogni negozio del tè e taverna della città delle Miriadi era in fermento a parlare della Galleria Yun Xin. Yi Yun potrebbe essere una figura insignificante nella città delle Miriadi, ma stava diventando piuttosto famoso. Giorni prima, era stato riconosciuto come un amico di fata Wuxia all'Arco dei Tesori Celesti. 
Non solo avevano rapporti stretti, ma Yi Yun aveva addirittura rifiutato direttamente l’invito di Zuoqiu Haoyu. Aveva anche litigato con Zuoqiu Haoyu e Huyan Cang. C'erano sempre ficcanaso che spettegolavano dopo i pasti.


Naturalmente, era inevitabile che la notizia raggiungesse le orecchie di Zuoqiu Haoyu e Huyan Cang.


"Cosa? Quel buono a nulla di Dong ha addirittura detto che Yi Yun è riuscito a raffinare tre pillole della Purificazione del Corpo?"


Zuoqiu Haoyu rimase scioccato quando sentì la notizia. Quanto era assurdo se fosse vero? Non significherebbe che Yi Yun possedeva le abilità di un alchimista di altissimo livello?


Huyan Cang si accigliò leggermente. Disse immediatamente con un sogghigno freddo: "Quel maledetto vecchio Dong buono a nulla. Ha deliberatamente diffuso informazioni false nel tentativo di vendicarsi di me. Pensa che mi ritirerò per la paura e rinuncerò all'accordo con quel ragazzo, ammettendo la sconfitta prima ancora che la sfida abbia inizio?"


"Oh? Alchimista Huyan, cosa intendi?" Chiese immediatamente Zuoqiu Haoyu quando capì che c'era qualcosa che non andava.


Huyan Cang bevve un sorso di tè e disse lentamente: "Ad essere onesti, mi interessava la splendida figlia di quell’inutile del Vecchio Dong. Tuttavia, ha reagito come un gatto a cui è stata calpestata la coda. Voleva litigare, così l'ho cacciato via, e poi è andato alla Galleria Yun Xin."


"Ho visto con i miei occhi gli ingredienti che quel buono a nulla del vecchio Dong ha preparato. Anche se facessi del mio meglio, potrei al massimo produrre due pillole della Purificazione del Corpo. Eppure, lui ne ha fatte tre?
Come può essere così facile!? Inoltre, ha messo piede nella Galleria Yun Xin meno di dodici ore prima che la notizia delle tre pillole della Purificazione del Corpo si diffondesse. Una tale velocità di raffinamento mi ha proprio seminato! Se quel moccioso può davvero raffinare pillole della Purificazione del Corpo in dodici ore, mi mangio questo tavolo qui di fronte."


Disse con sicurezza Huyan Cang. Zuoqiu Haoyu tirò un sospiro di sollievo quando sentì queste parole.


"In tal caso, quel buono a nulla del Vecchio Dong sta cercando di vendicarsi di te spaventandoci per farci ritirare, facendoci perdere la nostra reputazione?"


"Non mi viene in mente un’altra possibilità. Che idea ingenua." Disse Huyan Cang con presunzione.


"Quindi è così. Mancano ancora quattro giorni. Quando arriverà il momento, ci presenteremo all'ora stabilita, smascherando Yi Yun per quello che è."


"Hahaha! Non c'è nemmeno bisogno di aspettare così a lungo. Se queste pillole della Purificazione del Corpo sono genuine, quell’inutile Vecchio Dong le darà sicuramente a sua figlia. Potremo vederne gli effetti. Sono sicuro che sua figlia non guarirà."


In effetti, la storia di Dong Shaoqing lasciò molti dubbi. Dopotutto, non l’avevano visto con i loro occhi. Data la comprensione della maggior parte delle persone riguardo l'alchimia, trovarono difficile credere alle parole di Dong Shaoqing. Era troppo irrealistico.


Tuttavia, alcuni ci credettero. Dopotutto, Dong Shaoqing era il maestro di una setta. Anche se era un’organizzazione minuscola, il maestro di una setta non avrebbe sparato menzogne senza pensare. Avrebbe solo danneggiato la reputazione della sua organizzazione.


Pertanto, alcune persone andarono effettivamente alla Galleria Yun Xin per tentare la fortuna. Volevano vedere se Yi Yun poteva raffinare le pillole che desideravano.


"Ehi, dov'è il tuo capo? Sono qui per fargli raffinare della medicina."


Tre uomini grossi apparvero nella sala della Galleria Yun Xin, gridando a Ru'er con un tono cupo.


Ru'er era una ragazza obbediente. Indipendentemente dall'atteggiamento dei clienti, serviva rispettosamente il tè prima di informare Yi Yun di scendere.


I tre uomini sbatterono la ricetta sul tavolo mentre si sedevano con una postura ampia e aperta.


"Wow! Tè dei Sette Fiori della Nebbia Astrale. È del buon tè. Dammene ancora qualche tazza."


Uno sguardo felice lampeggiò negli occhi di un uomo quando vide l'aromatico Tè dei Sette Fiori della Nebbia Astrale. Un tale tè era estremamente utile per il proprio livello di coltivazione.


Immediatamente prese un'altra tazza e stava per berla quando sentì dolore alla fronte. Quasi fece cadere la tazza di tè a terra.


"Cento rune a tazza. Se vuoi bere il tè, pagalo."


Una voce fredda risuonò improvvisamente.


L'uomo si spaventò. "Cosa? Sono qui per darvi affari, ma voi volete farmi pagare per bere il tè? E cento rune a tazza? Perché non mi derubate e basta!?"


Disse l'uomo arrabbiato. Alzò lo sguardo, e in piedi contro la ringhiera del secondo piano c'era Yi Yun.


Yi Yun indossava un abito color azzurro e teneva in mano una pergamena nera, il che lo faceva sembrare uno studioso mortale. "Se vuoi che io raffini pillole, indipendentemente dalla qualità, si parte da 50.000 rune. Se la difficoltà è più alta, 100.000 rune. Tutti gli ingredienti che hai non arrivano a mille rune. Eppure, vuoi che io raffini pillole per te?"


Yi Yun aveva visto chiaramente la pergamena nella mano dell'uomo.


C'erano più di dieci ricette elencate. Erano tutte pillole economiche e di bassa qualità. Gli ingredienti usati erano così economici che Yi Yun non si sarebbe nemmeno preoccupato di raccoglierli se li avesse visti.


Le ricette richiedevano ingredienti minori di poco valore. Sommati, valevano solo poche centinaia di rune. Sebbene non fossero difficili da raffinare, erano estremamente tediosi.


Yi Yun intuì le intenzioni di queste persone. Avevano sentito dal maestro della setta Dong che sapeva raffinare medicine, ed erano venuti qui per tentare la fortuna e guadagnare. Avevano deliberatamente portato alcuni ingredienti economici in modo da non subire una grande perdita se la raffinazione fosse fallita. Tuttavia, se il raffinamento fosse riuscito, avrebbero fatto un affare.


Yi Yun non aveva tempo per intrattenere uomini così meschini che usavano piccoli schemi profittevoli.


"Tu..."


I tre uomini erano furiosi. Quasi passarono all'attacco ma, quando lo sguardo di Yi Yun si posò su di loro, sentirono un inspiegabile senso di paura.


"Sparite. Dovreste essere grati per le regole della città delle Miriadi, sennò non sareste riusciti ad andarvene illesi da qui.”


Alla fine, i tre uomini se ne andarono sconfitti.


"Ru'er, chiudi la porta. Andrò in isolamento."


Yi Yun decise di usare l'Erba della Rugiada Celeste che aveva ottenuto per caso per raffinare le pillole Nutri-Anima della Rugiada Celeste. Potenziare le proprie capacità era la priorità, ovviamente avrebbe dovuto sfruttare questo tesoro.


Se avesse tenuto il negozio aperto, sarebbero entrati per lo più ladri e furfanti. Yi Yun non aveva tempo per occuparsi di loro.


"Sì, signore."


Ru'er chiuse immediatamente la porta, lasciando fuori quelli che erano venuti alla Galleria Yun Xin sperando di tentare la fortuna.


I tre uomini che erano stati cacciati via da Yi Yun erano furiosi. Di conseguenza, iniziarono a screditare Yi Yun sfrenatamente, biasimandolo e gettando fango sulla Galleria Yun Xin.


Immediatamente, la gente dubitò ancora di più di Yi Yun.


Questo fu inaspettato per Dong Shaoqing. Non aveva mai pensato che la sua promozione avrebbe avuto effetti negativi.


Yi Yun era il suo benefattore, quindi come poteva permettere che la situazione peggiorasse?


Yi Yun era in isolamento e non poteva disturbarsi ad occuparsi della questione. Tuttavia, lui non poteva rimanere inattivo. Aveva le pillole della Purificazione del Corpo in mano, prove inconfutabili che non potevano essere messe in dubbio.


Mostrò a molte persone le sue autentiche pillole della Purificazione del Corpo e somministrò le tre pillole a sua figlia a intervalli di due ore.


Questa dimostrazione attirò l'attenzione di molte persone. Volevano sapere quali fossero gli effetti delle pillole della Purificazione del Corpo.


Logicamente parlando, dopo aver consumato le pillole della Purificazione del Corpo, il suo fisico avrebbe espulso le tossine e il suo talento sarebbe migliorato.


La gente aspettava di vedere se ci fossero stati cambiamenti nel corpo di Dong Xiaoyu.


Tuttavia... Dong Shaoqing non si sarebbe mai aspettato che, dopo aver consumato le perfette pillole della Purificazione del Corpo, Dong Xiaoyu si sarebbe indebolita gradualmente.


Dopo trenta minuti, il viso di Dong Xiaoyu divenne bluastro-violaceo. Le sue labbra impallidirono mentre il suo corpo gradualmente diventava freddo. Anche il suo respiro si fece debole.


Quando sentì il polso di Dong Xiaoyu, si rese conto che era irregolare. Non c'era modo di regolarlo. Era come se fosse oltre ogni cura.


Dong Shaoqing era allarmato. Si costrinse a rimanere calmo e si convinse che era possibile che sua figlia non potesse tollerare le tre pillole della Purificazione del Corpo di alta qualità, risultando in effetti collaterali.


Tuttavia, con il passare del tempo, le condizioni di Dong Xiaoyu peggiorarono. Anche le sue fiamme vitali gradualmente si affievolirono, rendendo Dong Shaoqing ansioso.


Non era assolutamente un effetto collaterale delle potenti essenze medicinali delle pillole della Purificazione del Corpo. Invece, Dong Xiaoyu si stava indebolendo ed era pericolosamente vicina alla morte!


Perché era successo? Aveva chiaramente mangiato pillole della Purificazione del Corpo di alta qualità. Cos'era successo?


Dong Shaoqing era in uno stato di totale stupore.

