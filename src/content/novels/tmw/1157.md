---
title: Capitolo 1157 - Prova della Pillola
pubDate: 2025-10-21T12:23:31.203Z
tags:
    - tmw
---


Capitolo sponsorizzato, ringraziamo Gae!
27 capitoli in coda totali (7 Alessandro + 20 Matteo)
0/1 sponsorizzazioni 1 euro a capitolo,
-Schadenfreude


Cosa? Pillole false?


Tutti si voltarono verso la persona che aveva gridato. Non era altri che Huyan Cang.


Dopo aver attirato con successo l'attenzione di tutti, Huyan Cang disse con toni audaci: "Non fatevi ingannare dall'aspetto bellissimo di queste pillole. In realtà sono false!"


"Alchimista Huyan, ne è sicuro?"


Nel momento in cui Zuoqiu Haoyu vide Yi Yun formare le pillole, era sbiancato. Dopo l’affermazione di Huyan Cang però, ebbe la sensazione di aver trovato la sua ancora di salvezza.


"Le vere pillole del Supremo Palazzo Cuore di Ghiaccio sono di colore verde. Quelle di qualità eccellente sono di uno splendido colore verde smeraldo. Le ‘pillole del Supremo Palazzo Cuore di Ghiaccio' che abbiamo qui sono di colore blu. Questo ragazzo sta usando pillole false per ingannarci. Non dimentichiamo che Dong Xiaowan è ancora in fin di vita a causa alle sue pillole!"


Quando Huyan Cang disse queste parole, tutti guardarono Zuoqiu Bo.


Anche Zuoqiu Bo annuì e disse: "Le pillole del Supremo Palazzo Cuore di Ghiaccio certamente sono di colore verde. Anche un saggio produrrebbe pillole del Supremo Palazzo Cuore di Ghiaccio di colore verde. Non ho mai visto prima queste pillole color blu ghiaccio."


Mentre parlava, Zuoqiu Bo tirò fuori una bottiglietta di pillole dal suo anello interspaziale. Quando la aprì, fece rotolare fuori alcune pillole verde smeraldo fragranti.


"Queste sono pillole del Supremo Palazzo Cuore di Ghiaccio che ho raffinato alcuni anni fa. Avanti, tutti, date un'occhiata."


La gente si meravigliò del fatto che Zuoqiu Bo portasse casualmente con sé pillole del Supremo Palazzo Cuore di Ghiaccio. In quanto alchimista di alto livello, aveva molti medicinali a portata di mano. Nemmeno pillole rare come quelle del Supremo Palazzo Cuore di Ghiaccio facevano eccezione.


La gente guardò il palmo di Zuoqiu Bo, e infatti c'erano due pillole che erano completamente di colore verde smeraldo. Erano estremamente diverse da quelle nella mano di Yi Yun.


Zuoqiu Bo disse: "Le pillole del Supremo Palazzo Cuore di Ghiaccio sono destinate a fortificare l'anima e ringiovanire il sangue, potenziando anche il livello di coltivazione e nutrendo il dantian. Possono essere usate per salvare la vita di coloro che sono gravemente feriti, quindi è naturale che ne porti alcune con me."


"Ahahahaha!"


Assistendo alla dimostrazione, Zuoqiu Haoyu rise in modo fragoroso. "Yi Yun, cosa hai da dire in tua difesa? Portate la mannaia. Ti taglierò le mani di persona!"


Visto che Zuoqiu Bo aveva dato il suo parere, Zuoqiu Haoyu si sentì fiducioso. Aveva sicuramente vinto la scommessa.


Ma nonostante l’evoluzione della situazione, Yi Yun rimase imperturbabile.


Disse: "Che una pillola sia raffinata correttamente o meno non è necessariamente determinato dai metodi impiegati dalla maggioranza. Zuoqiu Haoyu, dal momento che insisti che le pillole che ho raffinato sono false, osi alzare la posta? Scommetteresti altri tre milioni di rune, insieme anche alle tue gambe e ai tuoi occhi?"


"Tu..."


Zuoqiu Haoyu esitò. Non si era mai aspettato che Yi Yun continuasse ad avere idee così folli. Era pazzo?


Vedendo Yi Yun così composto, Zuoqiu Haoyu era incerto. Chi era onesto aveva paura di una persona irragionevole, mentre la persona irragionevole temeva l’avventato che non pensava alla propria vita. Tuttavia, l’avventato avrebbe avuto paura di un folle.


Dal suo punto di vista, Yi Yun era un pazzo. Cosa stava facendo, alzando la posta così tanto?


"Cosa? Preferiresti non correre il rischio?"


Zuoqiu Haoyu guardò Zuoqiu Bo. "Sesto prozio, io..."


Zuoqiu Bo aggrottò leggermente la fronte. Non era sicuro da dove derivasse la fiducia di Yi Yun. Fece alcuni passi avanti e tese la mano verso Yi Yun. "Giovane uomo, posso provare le pillole?"


In quanto alchimista di alto livello della città delle Miriadi, Zuoqiu Bo aveva naturalmente i suoi metodi per valutare le pillole.


Yi Yun scosse la prova e disse: "Non c'è bisogno. Abbiamo già qualcuno che è pronto a provare le pillole. Maestro della setta Dong!"


Yi Yun guardò Dong Shaoqing: "Le dispiace lasciare che sua figlia provi le pillole?"


Dong Shaoqing fu colto di sorpresa. "Mia... mia figlia?"


"Non si preoccupi. Le condizioni di sua figlia possono solo migliorare dopo aver assunto le pillole del Supremo Palazzo Cuore di Ghiaccio."


Le pillole del Supremo Palazzo Cuore di Ghiaccio e le pillole della Purificazione del Corpo erano diverse. Le pillole della Purificazione del Corpo depuravano il fisico, ma una volta che la sua essenza medicinale non era stata in grado di espellere l'entità malvagia nel corpo di Dong Xiaowan, aveva finito solo per stimolarla.


Quanto alle pillole del Supremo Palazzo Cuore di Ghiaccio, aumentavano la forza spirituale, ringiovanivano il sangue e prolungavano la vita mentre nutrivano il dantian.


Visto che Dong Xiaowan aveva un'entità malvagia in agguato dentro il suo corpo, le sue fiamme vitali erano particolarmente deboli. La sua anima e il suo dantian erano sigillati dall'entità malvagia, e questo la metteva in punto di morte.


Se avesse consumato le pillole del Supremo Palazzo Cuore di Ghiaccio, poteva non guarire, ma la sua anima e la sua vitalità si sarebbero rafforzate. Sarebbe stato di grande aiuto per resistere all'entità malvagia. Questa era la ragione sottostante del suggerimento di Yi Yun.


Tuttavia, questo suggerimento causò immediatamente un vespaio di discussioni tra la gente.


Il colore delle pillole che Yi Yun aveva raffinato era problematico, per cominciare. Eppure, stava pianificando di provarle su una persona viva. Yi Yun era semplicemente troppo audace!


"Yi Yun! Dong Xiaowan è nella sua attuale condizione dopo aver assunto le pillole della Purificazione del Corpo che hai raffinato. E tu vuoi ancora usarla per provare le tue pillole del Supremo Palazzo Cuore di Ghiaccio? Sarai soddisfatto solo con la sua morte!?" Zuoqiu Haoyu lo rimproverò a gran voce.


Yi Yun lo ignorò e guardò Dong Shaoqing, "Maestro della setta Dong, si fida delle mie pillole?"


"Mi fido di lei, giovane maestro Yi!”


Dong Shaoqing fece un respiro profondo. Il costo delle pillole del Supremo Palazzo Cuore di Ghiaccio era da cinque a dieci volte quello delle pillole della Purificazione del Corpo. Inoltre, erano medicine divine salvavita.
Se Dong Xiaowan avesse potuto consumare una pillola del Supremo Palazzo Cuore di Ghiaccio, sarebbe stata un'opportunità molto fortunata per lei. Inoltre, se Dong Xiaowan non avesse ricevuto alcun trattamento medico, era improbabile che sopravvivesse oltre tre giorni. Se le avesse consumate, almeno ci sarebbe stata qualche speranza.


"Maestro della setta Dong, lei..."


Zuoqiu Haoyu era sbalordito. Dong Shaoqing si fidava davvero del pazzo di Yi Yun. Anche Dong Shaoqing era pazzo? La vita di sua figlia era uno scherzo per lui?


"Maestro Zuoqiu, le dispiace se una delle sue pillole del Supremo Palazzo Cuore di Ghiaccio viene usata come confronto?" Chiese Yi Yun a Zuoqiu Bo.


Zuoqiu Bo rise. "Sei veramente sicuro di te. Naturalmente non mi importa."


Mentre parlava, Zuoqiu Bo mosse un dito. Una delle pillole del Supremo Palazzo Cuore di Ghiaccio nel suo palmo si trasformò in un flusso di luce che volò nella bocca di Dong Xiaowan.


La pillola del Supremo Palazzo Cuore di Ghiaccio si sciolse nel momento in cui entrò nella sua bocca. Si trasformò in un flusso di qi vitale estremamente puro che iniziò a nutrire i meridiani e il corpo della giovane.


Gli effetti medicinali della pillola del Supremo Palazzo Cuore di Ghiaccio erano molto miti. Dopo aver consumato la pillola, Dong Xiaowan non fremette nemmeno di dolore. Stava calmamente assorbendo l'essenza medicinale.


Zuoqiu Bo usò anche la sua percezione per seguire il percorso dell'essenza medicinale. Tuttavia, fu scioccato nello scoprire che, dopo essersi trasformata in scie d’energia vibranti, l’essenza medicinale entrò nel dantian di Dong Xiaowan e si sciolse rapidamente come ghiaccio esposto alla luce del sole.


Il corpo della giovane assorbì l'essenza medicinale come se fosse affamato. Tuttavia, non sembrò effettivamente diventare più vivace. Invece, l'essenza medicinale svanì come se fosse affondata in un oceano...


Questo...


Zuoqiu Bo era allarmato. Le pillole del Supremo Palazzo Cuore di Ghiaccio erano di grado superiori. Erano più che sufficienti per salvare un Supremo, figuriamoci un giovane nelle fasi finali della Manifestazione del Dao.


Ma oggi, le sue pillole del Supremo Palazzo Cuore di Ghiaccio avevano avuto a malapena qualche effetto! Cosa non andava in questa ragazza? Se era avvelenata, quanto era letale il veleno?


"Maestro Zuoqiu, vuole continuare a usare la sua medicina?" Chiese Yi Yun.


Zuoqiu Bo fece un respiro profondo e scosse la prova. "Non c'è bisogno."


Sebbene farle consumare più pillole avrebbe comportato effetti benefici minimi, era ancora molto lontano dal salvare effettivamente Dong Xiaowan.


"Allora, è il mio turno."


Yi Yun afferrò una pillola del Supremo Palazzo Cuore di Ghiaccio. Questo tipo di medicinale ovviamente erano di colore blu ghiaccio, altrimenti perché si sarebbero chiamate così?


Dieci giorni fa, Yi Yun aveva scoperto le differenze tra la ricetta della pillola del Supremo Palazzo Cuore di Ghiaccio che Zuoqiu Haoyu gli aveva dato e quella registrata negli appunti del divino alchimista.


Visto che molti alchimisti erano molto gelosi delle loro tecniche, le loro ricette sarebbero andate perdute lentamente nel corso di lunghi periodi di tempo. Era anche possibile che le ricette cambiassero.


Così, quando Yi Yun aveva raffinato le pillole del Supremo Palazzo Cuore di Ghiaccio, aveva seguito principalmente gli appunti del divino alchimista. I medicinali risultanti fortificavano l'anima, ringiovanivano il sangue e nutrivano il dantian, proprio come quelle prodotte dagli alchimisti moderni. Tuttavia, gli effetti erano più significativi.


Per quanto riguardava la possibilità che la pillola del Supremo Palazzo Cuore di Ghiaccio potesse salvare Dong Xiaowan, Yi Yun pensava che fosse impossibile. Era, tuttavia, molto fiducioso che potesse almeno permetterle di riguadagnare un po' della sua vivacità.


"Whoosh!"


La pillola del Supremo Palazzo Cuore di Ghiaccio si trasformò in un flusso di luce blu e volò verso Dong Xiaowan. Non volò nella sua bocca ma andò dritta verso il suo addome.


Quando la pillola entrò in contatto con la carne di Dong Xiaowan, si trasformò immediatamente in essenza medicinale pura che si infuse nel suo dantian.


Yi Yun era stato molto attento riguardo alla posizione che aveva scelto. Attraverso la visuale d’energia del Cristallo Viola, era stato in grado di localizzare chiaramente dove si trovava l'entità malvagia. Il punto in cui aveva consegnato la medicina aveva evitato la sua influenza.


Quando l'essenza medicinale entrò nel suo dantian, in realtà non lo nutrì, ma lo usò come punto di partenza. Scorse lungo i meridiani di Dong Xiaowan e nelle sue membra, nutrendo tutto il suo corpo.


Yi Yun scelse di evitare il problema principale e invece si concentrò sul rafforzare il sangue vitale e il fisico di Dong Xiaowan. Dopotutto il suo dantian adesso era occupato dall'entità malvagia. Visto che quella presenza scatenava il caos, qualsiasi essenza medicinale che fosse passata di lì sarebbe stata grandemente sprecata.


Mentre l'essenza medicinale si fondeva con il suo corpo, l'energia di Dong Xiaowan sembrò ghiaccio che incontrava la primavera. Pezzo per pezzo, si sciolse in correnti per poi riversarsi attraverso i suoi meridiani.


Dopo pochi minuti, il viso di Dong Xiaowan che era bianco come un lenzuolo si tinse di un bagliore rossastro. Le sue ciglia tremolarono gentilmente come se stesse per aprire gli occhi da un momento all'altro.


"Xiaowan!"


Vedendo sua figlia mostrare finalmente segni di vita, Dong Shaoqing si riempì di gioia.


Si avvicinò rapidamente al suo fianco. Sfortunatamente, non riuscì mai ad aprire gli occhi.


Tuttavia, il suo sangue vitale era molto più vibrante. Anche la forza della sua anima era stata potenziata. Il suo respiro e il suo battito cardiaco era stabile e robusto. Invece di morire, sembrava più che stesse dormendo.


"Sta funzionando! Sta funzionando!" Disse entusiasta Dong Shaoqing mentre teneva la mano di sua figlia.


Erano passati tre giorni. Finalmente, riuscì a sentire un senso di calore proveniente dalla sua mano. Prima la sua pelle sembrava gelida come l’acqua.


"Grazie, giovane maestro Yi. Ricorderò il favore del giovane maestro Yi per tutta la mia vita."


Dong Shaoqing fece un profondo inchino a Yi Yun.


Assistendo a questa scena, Zuoqiu Haoyu rimase in trance. Era come se avesse perso la sua anima, perché non riuscì a reagire nemmeno dopo un lungo periodo di tempo.

