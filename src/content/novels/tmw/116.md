---
title: Capitolo 116 - Cavaliere del Regno
pubDate: 2023-08-31T14:09:48.036Z
tags:
    - tmw
---


Zhang Tan fu soddisfatto dalle risposte di Tao Yunxiao e di Yi Yun. “Bene, tra trenta minuti inizierete a combattere. Se Tao Yunxiao vincerà, verrà designato come membro d’élite delle truppe del Drago Brillante.”

Sentendo questo, Tao Yunxiao rimase sbalordito e si riempì di gioia.

Membro d’élite delle truppe del Drago Brillante.

Normalmente solo i guerrieri dal Sangue Viola eccezionali sarebbero stati introdotti come membri d’élite. Ad esperti in questa categoria sarebbe stato dato l’accesso a più strutture e sarebbero state concesse loro più risorse. Avrebbero avuto un futuro brillante.

All’inizio Zhang Tan aveva promesso questo trattamento al primo posto della competizione del Sangue Mortale e, visto che Yi Yun aveva vinto le prime due fasi, Tao Yunxiao aveva pensato di avere poche speranze di conquistare questo premio. Inaspettatamente però la situazione si era volta a suo favore e Zhang Tan gli aveva promesso che sarebbe potuto diventare un membro d’élite delle truppe del Drago Brillante sconfiggendo Yi Yun.

Come poteva Tao Yunxiao non provare entusiasmo?

Fortunatamente aveva ricevuto l’artefatto ancestrale. Con l’arma ad aiutarlo, la sua potenza sarebbe raddoppiata e non sarebbe stato difficile per lui battere Yi Yun.

In quel momento, non solo Tao Yunxiao, anche tutti gli Anziani e il Grande Anziano della tribù si agitarono. Se Tao Yunxiao fosse potuto diventare un membro d’élite delle truppe del Drago Brillante, sarebbe stato di grande aiuto nel portare il loro clan fuori dalle vaste lande selvagge.

Ma ciò che disse dopo Zhang Tan scioccò tutti quanti. Il loro entusiasmo evaporò e rimasero senza parole per molto tempo.

Zhang Tan continuò: “Indipendentemente che vinca o perda, Yi Yun diventerà un membro d’élite delle truppe del Drago Brillante. E se vincesse, gli verrà conferito il titolo di cavaliere del regno.”

Queste parole scioccarono tutti.

Venire sconfitti significava diventare un membro d’élite delle truppe del Drago Brillante.

Vincere non solo avrebbe garantito la condizione di prima, ma avrebbe permesso di diventare un cavaliere del regno.

Cos’era un cavaliere del regno per Tai Ah? Al di sotto del divino imperatore c’erano i nobili, che erano divisi in sette categorie: principe, duca, marchese, conte, visconte, barone e cavaliere.

L’ultima categoria era proprio il “cavaliere del regno”.

Anche se i cavalieri del regno rientravano nell’ultimo grado della nobiltà, non erano da trascurare. Tutti i nobili del Regno Divino Tai Ah venivano canonizzati dalla casata reale.

Il Regno Divino Tai Ah era un paese vasto. L’imperatore fondatore del Divino Regno Tai Ah era un saggio, così era arduo capire la quantità di territori che governava.

Le vaste Lande Selvagge della Nuvola erano solo un luogo remoto nella parte settentrionale del Regno Divino Tai Ah e avevano poco valore.

Per quanto riguardava il clan tribale Tao, erano solo una delle molte tribù nelle Lande Selvagge della Nuvola. Il loro territorio ricopriva solo mille miglia.

Ricevere un titolo nobiliare dalla casata reale di un impero così vasto, anche in nome, sarebbe stato un grande onore.

Il titolo nobiliare non era solo una parola vuota. La differenza tra nobili e plebei era enorme in qualsiasi paese nelle vaste lande selvagge.

Precedentemente, i tirapiedi di Lian Chengyu spesso avevano esclamato di come il loro padrone sarebbe diventato un cavaliere del regno, e Lian Cuihua e altre donne avevano diffuso informazioni su quanto fosse potente un Cavaliere del Regno tra i membri della tribù. Questo aveva dato l’impressione che Lian Chengyu sarebbe riuscito ad ottenere questa carica, ma in realtà superare la selezione del regno era ben diverso dal ricevere un titolo così nobile.

Normalmente, per diventare un Cavaliere del Regno, bisognava aver reso meriti in battaglia o almeno avere un talento sbalorditivo tale da venire notato dai superiori.

Prendendo solo le truppe del Drago Brillante come esempio, al 99% di loro non era stato conferito un titolo. La loro posizione era la stessa di una persona comune e non di un nobile.

Perfino Zhang Tan, un Mille Case delle truppe del Drago Brillante, era solo un “Cavaliere del Regno”.

Quindi, in termini di nobiltà, Yi Yun sarebbe stato allo stesso livello di Zhang Tan.

Zhang Tan non aveva l’autorità per conferire un titolo del genere a Yi Yun, ma dopo che il giovane aveva indotto un’Aura Viola dall’Est, significava che era destinato ad avere un futuro brillante e sarebbe diventato un duca o un princìpe.

Che importava se avessero dato il titolo di cavaliere del regno ad una persona destinata a diventare un duca?

Così, per conferire quel titolo a Yi Yun, Zhang Tan si era consultato con i superiori delle truppe del Drago Brillante. Solo dopo aver ricevuto il loro permesso aveva potuto farlo.

In seguito sarebbero dovuti entrare nella capitale per approvarlo, ma sarebbe stata una formalità visto che era stato accettato dai superiori delle truppe del Drago Brillante. Andare nella capitale per ricevere l’approvazione faceva solo parte del processo.

“Finché Yi Yun batterà il giovane maestro Yunxiao, diventerebbe un Cavaliere del Regno.” I guerrieri del clan tribale Tao sapevano bene cosa significava. Non potevano credere che un povero ragazzino di una piccola tribù potesse diventare un nobile prestigioso.

Giorni dopo, avrebbero dovuto inchinarsi di fronte a lui quando lo vedevano.

Sarebbe stato molto umiliante per loro.

“Tsk, questo succederà solo se batterà il giovane maestro Yunxiao. Il giovane maestro Yunxiao ha ottenuto il permesso di usare l’artefatto ancestrale del nostro clan tribale. Con l’artefatto ancestrale, il giovane maestro Yunxiao avrà successo qualsiasi cosa farà.” Dissero con indignazione i guerrieri della tribù. Avevano difficoltà ad accettare che una persona comune di un piccolo clan potesse ricevere un titolo del genere. Erano estremamente orgogliosi, ma Yi Yun aveva calpestato la loro dignità.

“Esatto, per ottenere quel titolo, Yi Yun deve affrontare il nostro giovane maestro. L’artefatto ancestrale del nostro clan ha ucciso moltissime antiche bestie della desolazione, Yi Yun potrà affrontarlo?”

Il titolo di Cavaliere del Regno riempiva tutti di invidia, perché questo titolo non rappresentava parole vuote, era qualcosa che avrebbe garantito veri benefici.

I Cavalieri del Regno avrebbero ricevuto risorse dal Regno Divino Tai Ah annualmente. Non solo, avrebbero ricevuto un pezzetto di terreno nel cuore del regno, dove avrebbero potuto costruire la loro casa.

Per la gente delle vaste lande selvagge era un’idea incredibilmente allettante.

Tipicamente, un Cavaliere del Regno era abbastanza ricco. E visto che era forte, aveva una posizione rispettabile. Così molti avrebbero cercato rifugio da un Cavaliere del Regno, rinunciando a molti dei loro averi per diventare un suo servo.

Molte splendide giovani avrebbero lottato per vendere il loro corpo ad un Cavaliere del Regno e per servirlo. Se fossero state fortunate e fossero state notate dal loro padrone, sarebbero potute andare a letto con lui o sarebbero diventate delle concubine. Sarebbe stata una grande benedizione per loro.

Era così la situazione di questo mondo caotico. La gente comune conduceva una vita difficile. Appoggiandosi ad un grande albero, anche se avessero condotto una vita di servitù e priva di libertà, le loro vite sarebbero state facili.

Era questo a cui si era riferito Lian Chengyu quando aveva parlato di un clan. Se fosse diventato un Cavaliere del Regno, avrebbe potuto ottenere un pezzetto di territorio. Avrebbe potuto accettare servi e bellezze, godendosi splendide ricchezze.

Questa vaga promessa aveva entusiasmato i membri del clan tribale Lian. Per queste persone sofferenti, poter seguire Lian Chengyu nelle terre centrali del Regno Divino Tai Ah, sarebbero sopravvissuti offrendo i loro servigi senza aver paura della fame, delle pestilenze o degli attacchi delle bestie. Giorni del genere sembravano un paradiso.

Ora i sogni di Lian Chengyu erano stati distrutti come il suo corpo. Non si sarebbero mai realizzati.

Ironicamente i suoi obiettivi ambiziosi erano stati resi realtà da Yi Yun.

Una volta che Yi Yun fosse diventato un Cavaliere del Regno, avrebbe potuto portare un gruppo di persone nelle terre centrali. Avrebbe potuto costruire le loro case, accettare servi e diventare un vero signore della nobiltà.

Il pensiero di un nobile dodicenne rese gelose molte persone. Lo aspettava proprio un futuro brillante.

Contando anche il fatto che Yi Yun aveva un bell’aspetto, se fosse diventato un Cavaliere del Regno, perfino molte ragazze del clan tribale Tao avrebbero finito con l’ammirarlo. I sostenitori di Hu Ya e di Tao Yunxiao avrebbero potuto voltare loro le spalle e seguire Yi Yun. Questo era il potere del titolo di Cavaliere del Regno.

Tao Yunxiao traboccava d’invidia.

All’inizio pensava che sconfiggere Yi Yun e diventare un membro d’élite delle Truppe del Drago Brillante sarebbe stato un grande onore.

Ma in un batter d’occhio, la promessa di Zhang Tan a Yi Yun aveva distrutto spietatamente il suo orgoglio.

Anche se Yi Yun avesse perso, sarebbe comunque stato un membro d’élite delle truppe del Drago Brillante. Se avesse vinto, sarebbe diventato Cavaliere!

Le ambizioni di Tao Yunxiao erano simili a quelle di Lian Chengyu. Anche lui voleva ricchezze e concubine, grande potere e gloria. Tao Yunxiao era ancora più ambizioso.

Al momento non aveva ancora realizzato nemmeno uno dei suoi sogni, ma Yi Yun aveva già fatto il primo passo. Questo lo rendeva geloso.

’Cavaliere del Regno? Come potrei permetterti di diventare un Cavaliere del Regno? Smettila di sognare, ti sconfiggerò.’ Pensando a questo, Tao Yunxiao strinse i denti e i pugni.

Voleva diventare un membro d’élite delle truppe del Drago Brillante e non voleva assolutamente che Yi Yun ricevesse il titolo di Cavaliere del Regno. Doveva vincere quest’ultima battaglia.



