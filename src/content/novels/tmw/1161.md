---
title: Capitolo 1161 - Giovane Maestro Baifeng
pubDate: 2025-10-27T09:37:59.679Z
tags:
    - tmw
---


Capitolo regolare,
24 capitoli in coda totali (4 Alessandro + 20 Matteo)
0/1 sponsorizzazioni 1 euro a capitolo,
-Schadenfreude


"Maestro della setta Dong." Yi Yun notò che Dong Shaoqing esitava a parlare, lanciando un'occhiata furtiva a Dong Xiaowan. Il suo respiro era debole e il suo corpo minuto e gracile. Non poté fare a meno di sospirare. Non sapeva come una ragazza come Dong Xiaowan sarebbe finita in una situazione così strana.


"Entrate pure. Tuttavia, potrei non avere soluzioni."


"Grazie, giovane maestro Yi."


Dong Shaoqing aiutò Dong Xiaowan a entrare nel laboratorio alchemico di Yi Yun.


Dong Xiaowan non aveva una corporatura alta. Si sedette con cautela su un banco in roccia, mostrandosi alquanto riservata.


"La mano." Disse Yi Yun, tendendo la sua.


Dong Xiaowan arrossì leggermente mentre si rimboccava le maniche, rivelando i polsi bianchi come la neve. Il suo braccio era simile a quello di una tredicenne, piccolo ed esile. Mentre Yi Yun le tastava il polso, attivò la sua visuale d’energia e osservò i flussi di energia dentro il suo corpo.


Sebbene l'entità malefica fosse in remissione, era ancora radicata nel dantian di Dong Xiaowan. Era come se stesse tentando di fondersi con esso.


Probabilmente era il motivo per cui la ragazza non riusciva ad aumentare il suo livello di coltivazione, non importava quanto si allenasse.


Yi Yun ebbe la sensazione che, una volta che l'entità malefica si fosse completamente fusa con il dantian, Dong Xiaowan probabilmente sarebbe stata spacciata.


Era forse una specie di vecchio mostro che tentava di possederla?


Pensò a questa eventualità, ma pensandoci, scartò la possibilità. Una possessione sarebbe iniziata dal mare spirituale e non dal dantian.


Inoltre, sebbene l'entità malefica somigliasse a un volto umano, non dava la sensazione di essere un’anima.


Yi Yun esitò un momento per poi concentrare le leggi dimensionali dello spazio nelle sue mani, formando motivi del Dao di puro Yang.


Yi Yun li incanalò nel corpo della giovane, sigillando i percorsi dei meridiani vitali attorno al suo dantian. Il puro Yang era l'ideale contro le entità malefiche. Con questi motivi del Dao di Puro Yang in posizione, era improbabile che l'entità malefica potesse mettere in pericolo la vita di Dong Xiaowan; tuttavia, non era una soluzione a lungo termine.


"Non coltivi per il momento, né dovrebbe usare il tuo qi vitale. Se al maestro Dong non dispiace, suggerirei che Dong Xiaowan rimanga qui con me. Cosa ne pensa?"


"Giovane Maestro Yi, è troppo gentile. Lei ha salvato la vita di Xiaowan, così perché mai dovrei oppormi?"


Non solo Dong Shaoqing non si preoccupò sentendo la proposta, ma si riempì di gioia. Voleva che sua figlia rimanesse con lui così che Yi Yun potesse salvarla un giorno.


"Va bene." Yi Yun annuì.


"Allora… io me ne vado. Xiaowan, verrò a trovarti di nuovo." Dong Shaoqing porse i suoi saluti e se ne andò.


Non era preoccupato di lasciare sua figlia, troppo debole per opporre resistenza, con Yi Yun. Sia per la gratitudine nei suoi confronti, sia per il fatto che avesse salvato sua figlia senza compenso, poteva capire che Yi Yun era una persona di alti principi morali.


E da una punto di vista più ampio, anche se Yi Yun avesse avuto qualche interesse per sua figlia, Dong Shaoqing avrebbe potuto chiudere un occhio. Yi Yun era diverso da Huyan Cang. Huyan Cang era già a metà strada per la tomba, eppure voleva portarsi a letto delle ragazze. Quanto a Yi Yun, era giovane e aveva un futuro promettente. Se sua figlia fosse finita per essere la compagna di Yi Yun, come poteva essere negativo?


Dopo che Dong Shaoqing se ne andò, Yi Yun entrò in isolamento. Nel tempo libero, controllava l'entità malefica nel corpo di Dong Xiaowan. Con il passare del tempo, la comprensione di Yi Yun dell'entità malefica divenne più profonda.


E Dong Xiaowan seguì le orme di Ru'er, diventando una delle assistenti della Galleria Yun Xin. Dong Xiaowan aiutava Ru'er se necessario. Insieme, mantenevano la Galleria Yun Xin in buon ordine.


Nel frattempo, la reputazione di Yi Yun si diffuse rapidamente in tutta la città delle Miriadi.


Era tutto dovuto al fatto che aveva tagliato le braccia di Zuoqiu Haoyu e le aveva ridotte in cenere con fiamme di Puro Yang.


E nonostante fosse solo un membro della giovane generazione, era stato in grado di raffinare le pillole del Supremo Palazzo Cuore di Ghiaccio e risvegliare Dong Xiaowan, che aveva una malattia misteriosa e letale. La qualità dei suoi medicinali superava persino quella di Zuoqiu Bo!


Ognuna di quelle due storie suscitava una reazione di assoluto stupore in coloro che le ascoltavano.


Nella città delle Miriadi, gli alchimisti godevano di estremo prestigio. Anche se era risaputo che Yi Yun aveva offeso il Padiglione Immortale delle Miriadi, c'erano ancora molte persone che venivano per usufruire dei servizi di raffinamento di Yi Yun o per stringere amicizia con lui.


"Cosa? Il giovane maestro Baifeng vuole vedermi? Chi è?"


Yi Yun fu informato da Dong Xiaowan appena dopo aver terminato la meditazione.


"Giovane maestro Yi, il giovane maestro Baifeng si chiama Zhou Baifeng. Proviene dalla famiglia Zhou della città delle Miriadi. La famiglia Zhou non è una setta, ma è una fazione molto potente. È al terzo posto tra tutte le fazioni della città delle Miriadi! Sebbene sia inferiore al Padiglione Immortale delle Miriadi, non lo è di molto. Zhou Baifeng stesso è molto stimato all'interno della famiglia Zhou.
Ha potere decisionale su molte delle questioni di famiglia."


"Il giovane maestro Baifeng è già fuori." Aggiunse Dong Xiaowan.


Yi Yun rifletté un momento prima di annuire. Disse: "Fallo entrare."


Dato che il giovane maestro Baifeng era ricco sfondato, Yi Yun poteva alzare il prezzo se era lì per le pillole. Yi Yun aveva bisogno di guadagnare grandi somme di rune nei prossimi tre anni, quindi naturalmente voleva accettare affari quando se ne presentava l'occasione.


Dopo che Dong Xiaowan passò il messaggio, due uomini entrarono rapidamente.


Uno degli uomini indossava una camicia azzurra a maniche lunghe. Sorrideva da lontano mentre salutava calorosamente Yi Yun: "Deve essere il maestro Yi. Ho sentito parlare molto di lei. Sono Zhou Baifeng e questo è il giovane maestro Zhang Zhiyuan, che è un ospite distinto della mia famiglia Zhou. Maestro Yi, forse non conosce la reputazione del giovane maestro Zhang Zhiyuan dato che è nuovo qui. È un famoso giovane talento nella città delle Miriadi."


Zhang Zhiyuan si stava facendo vento con un ventaglio di giada. Aveva un'aura incisiva e sembrava straordinario.


Yi Yun posò lentamente la sua tazza da tè e disse con tono leggero: "Posso sapere quale medicina il giovane maestro Baifeng intende raffinare? Il Giovane Maestro Baifeng dovrebbe sapere che i miei prezzi non sono economici."


"Questo lo so naturalmente. Tuttavia, non sono qui per i servizi del Maestro Yi. Piuttosto, sono qui per invitarla a diventare un ospite distinto della famiglia Zhou. La mia famiglia Zhou ha una notevole influenza nella città delle Miriadi.
Tutti gli ospiti distinti della famiglia Zhou sono geni. Se il Maestro Yi ci acconsentirà di accoglierla, persino il Padiglione Immortale delle Miriadi ci penserebbe due volte prima di darle fastidio." Il giovane maestro Baifeng parlava con molta sicurezza e ostentava un'espressione piuttosto presuntuosa.


La famiglia Zhou era considerata una fazione piuttosto grande, che attirava perfino geni famosi come Zhang Zhiyuan. Il giovane maestro Baifeng aveva voluto portare Zhang Zhiyuan appositamente per rendere la sua proposta più convincente.


Sebbene Zhang Zhiyuan fosse inferiore a fata Youqin e a fata Wuxia, era pur sempre un genio di una certa reputazione.


"Una volta, il giovane maestro Zhang Zhiyuan aveva offeso una grande setta a causa di una donna. Tuttavia, dopo essere diventato un ospite distinto della mia famiglia Zhou, quella setta ha potuto solo reprimere il proprio sdegno." Disse il Giovane Maestro Baifeng.


"Il giovane maestro Baifeng ha ragione. Yi Yun, il giovane maestro Baifeng è qui oggi per salvarla. Senza la famiglia Zhou, sarà solo. Ed è difficile fare qualsiasi cosa da soli." Zhang Zhiyuan lanciò un'occhiata a Yi Yun, ma si sentiva un po’ insoddisfatto.


Yi Yun non si era alzato dal momento del loro ingresso. Quando Zhang Zhiyuan era diventato l'ospite distinto della famiglia Zhou, era stato estremamente educato quando aveva preso l'iniziativa per accettare il loro patronato.


Questo tipo di trattamento preferenziale, e la differenza di atteggiamento, aveva già reso scontento Zhang Zhiyuan. Inoltre, l'arroganza di Yi Yun lo irritava.


"Volete che mi unisca a voi? Mi dispiace, ma non sono interessato." Yi Yun rifiutò immediatamente. "Sono indisciplinato per natura, e quindi non sono abituato a essere governato da altri. Quanto al fatto che il Padiglione Immortale delle Miriadi cercherà di attaccarmi, o che abbia bisogno della protezione della famiglia Zhou..."


"Se dovessi vendermi a una fazione per qualcosa di banale come cercare protezione, allora avrei coltivato inutilmente." Mentre parlava, Yi Yun spostò lo sguardo su Zhang Zhiyuan.


Gente come i giovani maestri Zhou o Zhang non significavano nulla per lui.


