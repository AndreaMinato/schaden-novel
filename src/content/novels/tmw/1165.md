---
title: Capitolo 1165 - Un'Aggressività Implacabile
pubDate: 2025-10-27T09:37:59.681Z
tags:
    - tmw
---


Capitolo sponsorizzato, ringraziamo Gae!
22 capitoli in coda totali (2 Alessandro + 20 Matteo)
0/1 sponsorizzazioni 1 euro a capitolo,
-Schadenfreude


Il Palazzo Immortale delle Miriadi era uno dei territori del loro padiglione. Il fatto che Qin Wufeng avesse scommesso le proprie braccia in un momento così delicato, e avesse perso, insospettiva la gente.
Era molto probabile che Si Yusheng avesse fatto tendere una trappola a Qin Wufeng da altri, in modo da vendicarsi di Yi Yun per aver tagliato le braccia di Zuoqiu Haoyu.


Anche se Qin Wufeng era un buono a nulla, come avrebbe reagito il Lord della città Qin quando avrebbero mozzato le braccia di suo figlio?


Tutti volsero lo sguardo verso il governatore della città.


"Questo giovane maestro Si è davvero prepotente. E pensare che osa fare una cosa del genere.” Disse fata Pioggia Viola coprendosi la piccola bocca con una mano.


In quel momento, il Lord della città Qin aveva appoggiato entrambe le mani sui braccioli e fissava intensamente Si Yusheng. Chiese con tono profondo: "Si Yusheng, mi stai minacciando?"


La sua voce profonda e grave risuonò come il rintocco di una campana. Un'aura terrificante si sprigionò all'improvviso dal signore della città, mentre un'opprimente intento omicida si concentrò su Si Yusheng.
In quel momento, si formarono increspature sulla superficie del lago e nuvole nere si addensarono in modo prepotente, come se stesse per scoppiare una tempesta.


Che aura potente!


Yi Yun ne fu scosso. Aveva percepito un'aura simile solo in esperti come il Lord Pioggia Propizia, il Lord Divino Occhio Demoniaco e altre potenti figure.


Tuttavia, il livello di coltivazione del Lord della città Qin sicuramente era leggermente inferiore a quello di Lord Pioggia Propizia.


Forse, al signore della città Qin mancava poco per diventare pienamente un Lord Divino. O forse era arrivato a quel livello, ma non si era ancora fuso completamente con un Sigillo Reale del Lord Divino.


In passato, nella torre dell’Avvento Divino lasciata dal Lord dello Yang Azzurro, Yi Yun aveva appreso per la prima volta dell'esistenza del Sigillo Reale del Lord Divino. In ogni Cielo Empireo esistevano solo 72 Sigilli Reali.
Erano oggetti divini generati dalle leggi del mondo. C’era una netta differenza tra un Lord Divino che si fondeva con un Sigillo Reale e uno senza.


In quanto signore indiscusso di un'area e sovrano di città delle Miriadi, il Lord della città Qin stava facendo sperimentare a Si Yusheng le fiamme della rabbia di un Divine Lord!


Si Yusheng impallidì leggermente e fece un passo indietro.


Si Yusheng represse il tumulto della propria energia vitale del sangue e disse: "Sto solo consegnando il messaggio del giovane maestro Wufeng, come può essere una minaccia? Tuttavia, visto che il Lord della città Qin ha già detto di ammettere la sconfitta e di rispettare le regole della scommessa, non posso che riportare queste parole al giovane maestro Wufeng senza alterazioni".


Si Yusheng teneva Qin Wufeng nel Palazzo Immortale delle Miriadi, ed era appoggiato da tutta la potenza del Padiglione Immortale delle Miriadi. Sebbene Qin Zhengyang fosse estremamente potente, Si Yusheng non temeva che il signore della città lo avrebbe attaccato.


Non era Zuoqiu Haoyu, ma il successore del Padiglione Immortale delle Miriadi!


L'espressione del Lord della città Qin si fece cupa. Si diceva che un padre potente come una tigre non avrebbe generato un figlio cane, ma Qin Zhengyang era l'antitesi di quel proverbio. Nemmeno uno dei suoi figli era promettente.


Aveva avuto un totale di sei figli. Due di loro perirono prima che si fossero fatti un nome. Ognuno dei restanti quattro era peggiore del precedente. Aveva ripetutamente disciplinato il figlio minore, Qin Wufeng, ma Qin Wufeng non era un genio nelle arti marziali. Era affondato nella degenerazione ed era un frequentatore abituale di posti di dubbia moralità come l'Arco dei Tesori Celesti e il Palazzo Immortale delle Miriadi.
Ora che era caduto in una trappola e veniva usato per tenerlo a bada, come poteva Qin Zhengyang non essere adirato?


Tuttavia, in quanto signore della città di città delle Miriadi, doveva essere imparziale e trattare tutti allo stesso modo.


"Si Yusheng, a prescindere da chi sia suo padre, deve rispettare le regole di città delle Miriadi. Se scommette con altri, deve ammettere la sconfitta e rispettare le regole. Deve assumersi la responsabilità delle proprie azioni". Ogni singola parola del Lord della città Qin riecheggiò in tutto il lago simile ad uno specchio!


Bisognerebbe essere fuori di testa per pensare di poter usare suo figlio per fargli compromettere la propria coscienza!


Yi Yun ne fu visibilmente commosso. Il Lord della città Qin era davvero un gentiluomo coraggioso e schietto, con un forte senso della cavalleria.


Tuttavia, sapeva anche di essere la causa principale del conflitto di oggi. Anche se Qin Wufeng era un perdigiorno, non sarebbe caduto in quella trappola insidiosa se non fosse stato per lui.


Sebbene il Lord della città Qin fosse un uomo di grandi principi, Yi Yun non poteva rimanere con le mani in mano mentre le braccia di suo figlio venivano tagliate.


"La ringrazio, Lord della città Qin, ma questa faccenda è di mia responsabilità. Non c'è bisogno che lei si esponga per un membro della giovane generazione come me". Detto questo, Yi Yun si girò verso Si Yusheng e disse: "La questione non ha nulla a che fare con il Lord della città Qin. Avete teso una trappola al giovane maestro Wufeng solo perché prendevate di mira me. Fatevi avanti!"


"Ahahahah!" Si Yusheng rise fragorosamente. "Ora paghi le conseguenze delle tue decisioni avventate. Quando mai io, Si Yusheng, ho subito una perdita? Rispettavo il tuo talento e ho parlato in modo amichevole con te prima, ma tu hai cercato di approfittartene. Ora vuoi firmare il contratto di prima? Troppo tardi!"


Si Yusheng rise sinistramente mentre estraeva di nuovo un contratto dal suo anello interspaziale. Lo lanciò direttamente a Yi Yun.


Era venuto preparato. Aveva fatto le necessarie cortesie. Se Yi Yun non avesse capito cosa era meglio per lui, lo avrebbe represso. Era stato anche corretto, così nessuno avrebbe potuto biasimarlo.


Tutti guardarono il contratto lanciato a Yi Yun con espressioni piene di emozioni contrastanti.


Yi Yun non afferrò la pergamena. Con un leggero movimento della mano, il contratto si fermò e rimase sospeso davanti a lui.


Dopo averne esaminato il contenuto, Yi Yun rise. "Seicento anni sono diventati seimila anni. Inoltre, le risorse di coltivazione non sono fornite gratuitamente. E devo consegnare pillole, tecniche di coltivazione e altre ricchezze in cambio dei punti contributo del Padiglione Immortale delle Miriadi? Solo allora potrei scambiarli con le risorse di coltivazione del vostro padiglione?"


"Sono davvero ottime condizioni!"


Tutti rimasero sbalorditi sentendo queste parole. Finalmente capirono che Si Yusheng aveva pianificato di usare questo contratto fin dall'inizio. Quanto al primo, era stata una finzione per salvare le apparenze.


Il secondo contratto era terribilmente restrittivo per Yi Yun!


Un giovane alchimista in grado di raffinare una versione potenziata delle pillole del Supremo Palazzo Cuore di Ghiaccio si sarebbe sviluppato in qualcosa di impressionante. Non sarebbe stato nemmeno inverosimile per lui diventare un saggio alchimista di una generazione!


Una persona del genere sarebbe naturalmente ambita dal Padiglione Immortale delle Miriadi. Forse la questione di Zuoqiu Haoyu per loro era solo una scusa per intervenire.


Si diceva che un alchimista dei tempi antichi avesse eccezionali abilità alchemiche. Tuttavia, la sua forza era limitata ed era finito per essere imprigionato e costretto a raffinare pillole!


Forse il Padiglione Immortale delle Miriadi aveva tali intenzioni per Yi Yun.


Il contratto menzionava seimila anni, ma solo il cielo sapeva come avrebbero trattato Yi Yun quando fosse andato al Padiglione Immortale delle Miriadi.


Tutti rivolsero lo sguardo su Yi Yun mentre aspettavano la sua reazione.


E in quel momento, Yi Yun continuava a sorridere lievemente. Guardò i motivi del Dao scintillanti nel contratto di fronte a lui e sollevò gradualmente il dito, per poi fare un semplice cenno.


Whew!


Fasci di spada di Puro Yang lampeggiarono mentre riducevano a brandelli l’intero contratto. Subito dopo, fu consumato dalle fiamme e incenerito!


"Ottenere punti contributo da scambiare per risorse? Come posso io, Yi Yun, considerare gli oggetti che avete al Padiglione Immortale delle Miriadi? Ridicolo!"


Mentre vedeva la cenere grigia disperdersi a terra, il volto di Si Yusheng si contorse con intento omicida. "Sembra che tu voglia proprio morire. Bene! Esaudirò il tuo desiderio!"


L'aura di Si Yusheng esplose mentre ruggiva furiosamente ed estraeva la spada che aveva sulla schiena.


"Sei solo un misero alchimista e osi comportarti in modo così arrogante. Oggi, ti prenderò entrambe le mani!”


Gli alchimisti senza mani erano praticamente menomati.


Il Padiglione Immortale delle Miriadi non avrebbe permesso a nessun nemico che rappresentasse una minaccia per loro di maturare. Yi Yun aveva un futuro promettente e un conto in sospeso con il Padiglione Immortale delle Miriadi. Si rifiutava di giurare loro fedeltà, quindi doveva essere ucciso!

