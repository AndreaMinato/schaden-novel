---
title: Capitolo 1167 - Sotto il Monte Kunhua
pubDate: 2025-10-28T08:21:00.880Z
tags:
    - tmw
---


Capitolo sponsorizzato, ringraziamo Alessandro!
20 capitoli in coda totali (0 Alessandro + 20 Matteo)
0/1 sponsorizzazioni 1 euro a capitolo,
-Schadenfreude


Sebbene la città delle Miriadi fosse grande, il gruppo di persone camminava come se avesse il vento sotto i piedi. Attraversarono molto rapidamente intere zone della città.


Le strade erano piene di gente, che si fermò subito mentre passava il corteo. Vedendo il talentuoso alchimista più famoso scortato dalla persona numero uno della giovane generazione della città delle Miriadi, insieme al signore della città Qin, a fata Youqin, fata Wuxia e all’élite di varie grandi fazioni, quasi metà della popolazione cittadina fu allarmata da questa adunata.


La gente iniziò a informarsi sulla situazione e rimase sbalordita quando apprese la verità.


Alcuni lodarono Yi Yun per il suo coraggio e si rammaricarono di come il cielo fosse invidioso dei talentuosi.


Altri gongolavano e anticipavano il bello spettacolo che stava per iniziare.


Lungo il percorso dalla tenuta del Lord della città fino alle porte cittadine, il numero di persone nel corteo aumentò. Arrivarono a essere migliaia mentre si avvicinavano alla formazione di teletrasporto del Palazzo Immortale delle Miriadi, situato circa cinque chilometri oltre l’ingresso.


La formazione di teletrasporto del Palazzo Immortale delle Miriadi era costruita in cima al Monte Kunhua. Bastava entrarci per raggiungere il Palazzo Immortale delle Miriadi.


"Yi Yun, prendi la formazione di teletrasporto ma non avere fretta. Una volta raggiunto l'altro lato, ti 'intratterrò' io." Si Yusheng rise con un tono canzonatorio. In quel momento, Yi Yun era completamente alla sua mercé.


Questo era il risultato dell’essere arrogante pur non avendo alcun appoggio. Dopo che Yi Yun fosse stato costretto a firmare un contratto di servitù per debiti, Si Yusheng aveva sognato ogni sorta di modo per vendicarsi di lui.


"Devi essere davvero grato per le tue abilità alchemiche, senza di esse saresti stato fatto a pezzi e dato in pasto alle bestie elfiche non appena avremmo raggiunto il Palazzo Immortale delle Miriadi." Disse Si Yusheng con un sogghigno.


Una volta raggiunto il Palazzo Immortale delle Miriadi, nemmeno il signore della città Qin avrebbe potuto proteggere Yi Yun.


In quel momento, Zuoqiu Bo aveva già attraversato la formazione di teletrasporto e l'aveva attivata. Si Yusheng si voltò, preparandosi a varcarla. Allo stesso tempo, le due persone che tenevano Yi Yun lo spinsero verso la formazione.


Ma Yi Yun si fermò improvvisamente per poi voltare la testa.


"Cosa stai aspettando! Avanti, cammina!" I due sottoposti di Si Yusheng lo rimproverarono.


Yi Yun li guardò, uno sguardo canzonatorio gli brillò negli occhi. "Quando avrei detto che sarei andato al Palazzo Immortale delle Miriadi con voi?"


"Oh?"


I due sottoposti rimasero sbalorditi. Anche Si Yusheng fu colto alla sprovvista. Non capiva perché Yi Yun stesse dicendo tali assurdità a questo punto. Che potere aveva di decidere dove sarebbe andato?


"Volevo solo che il signore della città Qin restasse fuori da questa faccenda e lui l'ha fatto. In cambio, voi avete promesso di rilasciare Qin Wufeng. Sono venuto con voi fuori dalla tenuta e dalla città.
Tutto questo non ha nulla a che fare con il signore della città Qin. Il Lord della città Qin potrebbe astenersi dall'agire, ma io non ho mai detto che sarei stato in vostro potere. Ora che siamo fuori, non sono più legato dalle leggi della città delle Miriadi." Disse con tranquillità Yi Yun.


Tutti i presenti rimasero stupefatti dopo averlo ascoltato. Cosa intendeva Yi Yun? Stava forse ancora pianificando di agire in queste circostanze?


Ora che era alla formazione di teletrasporto con il suo qi vitale sigillato dalle catene di Ferro Nero, cosa poteva fare?


Inoltre, di fronte a lui c'era il numero uno della giovane generazione della città delle Miriadi, Si Yusheng.


Si Yusheng coltivava da più di settecento anni ed era un guerriero all'ottavo piano del Palazzo del Dao. Un secolo prima, era stato considerato invincibile tra chiunque fosse al di sotto di un Supremo!


Inoltre, Si Yusheng aveva portato con sé quattro sottoposti che erano guardiani del Padiglione Immortale delle Miriadi. Nel Padiglione Immortale delle Miriadi, era necessario avere un livello di coltivazione superiore al sesto piano del Palazzo del Dao per poter ricoprire un ruolo simile. Inoltre, la loro forza era di gran lunga superiore a quella dei guerrieri allo stesso livello di coltivazione.


Yi Yun era impazzito dichiarando che poteva attaccarli in tali circostanze? Voleva forse che gli dessero una lezione?


"Ahahaha!" Un guardiano vestito di viola che scortava Yi Yun rise fragorosamente. "Come osi rimanere arrogante in una situazione del genere? Sei solo un miserabile sciagurato. Se vuoi davvero soffrire un po', posso esaudire il tuo desiderio!"


Mentre parlava, il guardiana vestito di viola si avvicinò a Yi Yun con un ghigno sinistro.


Tuttavia, nel momento in cui fece un passo avanti, si fermò di colpo. Poté solo guardare impotente mentre le catene di Ferro Nero su Yi Yun venivano avvolte da una luce grigia. Subito dopo, le rune nomologiche su di esse si dissiparono in strati di polvere nera come una scultura di sabbia erosa dal tempo.


Sembrava fossero state dissolte da una forza invisibile!


In pochi secondi, le rune nomologiche sulle catene di Ferro Nero svanirono completamente. Si trasformarono in catene ordinarie che, nonostante la loro eccellente qualità, non furono in grado di resistere alla forza di Yi Yun.


Yi Yun serrò i pugni e, con un'improvvisa scossa, scaricò tutto il suo qi vitale!


"Ka-cha!"


L'esplosione che ne seguì frantumò tutte le catene di Ferro Nero in innumerevoli frammenti di metallo che schizzarono in ogni direzione.


Yi Yun si stiracchiò e guardò le quattro guardie di fronte a lui. Mostrò gradualmente un sorriso, rivelando una fila di denti bianchi.


Cosa!?


Il volto del guardiano vestito di viola sbiancò. Come avevano fatto le catene di Ferro Nero degli Abissi a perdere improvvisamente i loro motivi nomologici, permettendo a Yi Yun di fuggire?


"Vuoi farmi soffrire? Prima, lascia che ti insegni io cosa significa soffrire.”


Intento omicida apparì negli occhi di Yi Yun mentre muoveva improvvisamente un passo avanti e lanciò un pugno verso il guardiano vestito di viola!


"Ah!"


Il sottoposto esclamò spaventato mentre indietreggiava rapidamente. Allo stesso tempo, incrociò le braccia di fronte a sé per parare l’onda d’urto del colpo.


Ma in quell'istante, 999 sciabole volanti apparvero intorno a Yi Yun. I raggi delle lame sfrecciarono verso di lui come lampi.


Cha! Cha! Cha!


I raggi di sciabola avanzarono come una tempesta di neve impetuosa, con ghiaccio affilato come rasoi che poteva fare a pezzi ogni ostacolo. I vestiti del guardiano vestito di viola furono fatti a brandelli mentre la sua carne veniva lacerata dai fendenti, facendo schizzare una foschia di sangue.


Il guardiano vestito di viola gridò dal dolore, e fu quasi smembrato in un istante!


Bam!


Il sottoposto cadde pesantemente a terra mentre gemeva incessantemente. Respirava ancora, ma il suo corpo era coperto di tagli profondi. Il suo sangue si mescolava al fango mentre il dolore gli arrivava dritto al cuore. Dal modo in cui respirava, emettendo più aria di quanta ne inspirasse, era praticamente già morto.


Yi Yun richiamò le mille sciabole volanti delle nevi e guardò Si Yusheng mentre un intenso intento omicida gli lampeggiava negli occhi.


"Cos'è successo? Non era stato neutralizzato dalle catene di Ferro Nero!?"


"Cosa sta succedendo!?"


Molti degli astanti erano sbalorditi. Yi Yun era sfuggito alle catene e aveva affrontato un guerriero al sesto piano del Palazzo del Dao, che era anche un guardiano del Padiglione Immortale delle Miriadi. Com'era possibile che fosse stato sconfitto all'istante da Yi Yun al primo scontro?


Si Yusheng guardò i frammenti delle catene di Ferro Nero intorno a Yi Yun. Finalmente aveva perso la sua espressione arrogante e impudente.


"I motivi del Dao sono stati cancellati. Come ha fatto…?" Si Yusheng si accigliò. In una frazione di secondo, le catene di Ferro Nero erano state avvolte da una nebbia grigia. Cos'era quella nebbia grigia?


Infatti, nemmeno Zuoqiu Bo avrebbe identificato la foschia grigia, figurarsi Si Yusheng. Le leggi della Grande Distruzione avevano già superato ogni loro comprensione.


Quindici minuti prima, prima di venire legato, Yi Yun aveva già attivato i poteri della Grande Distruzione e iniettato dei marchi, infusi con la Ruota Karmica delle Miriadi di Demoni, nelle catene di Ferro Nero.


Questi segni della Distruzione contenevano il potere annientante dell'universo. Cancellare i motivi nomologici del Dao sulle catene di Ferro Nero non era affatto un problema.


Fin dall'inizio, Yi Yun aveva pianificato di resistere con la forza. Visto che Qin Wufeng era parte dell'equazione, non voleva che il Lord della città venisse coinvolto.


"Non attacco se non sono attaccato. Si Yusheng, oggi volevi mandarmi a morte certa, quindi perché mai dovrei tornare pacificamente con te al Palazzo Immortale delle Miriadi?"

