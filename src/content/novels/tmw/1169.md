---
title: Capitolo 1169 - Sfidare di nuovo un Supremo
pubDate: 2025-10-29T13:37:21.208Z
tags:
    - tmw
---


Capitolo sponsorizzato, ringraziamo Matteo!
18 capitoli in coda totali (18 Matteo)
0/1 sponsorizzazioni 1 euro a capitolo,
-Schadenfreude


Huala, Huala!


Ghiaia e pietre del Monte Kunhua rotolarono giù incessantemente, rivelando Si Yusheng, sanguinante, che giaceva tra le rocce.


Era ancora vivo, ma il suo viso era pallido come la carta cerata, mentre emanava l’aura di un cadavere. Il dantian di questo talento dal potenziale illimitato era stato distrutto, facendolo tornare ad essere un semplice mortale. Come poteva sopportare un tale colpo?


"Giovane maestro…"


Ru'er e Dong Xiaowan divennero estremamente ansiose vedendo questa scena. Erano felici che Yi Yun avesse sconfitto Si Yusheng, ma sapevano che il Padiglione Immortale delle Miriadi non avrebbe semplicemente accettato che il loro successore più promettente fosse stato reso un invalido.


"Piccolo bastardo, tu… tu…" La voce di Zuoqiu Bo tremava. Sebbene fosse stupito dal talento di Yi Yun, era anche infuriato. Quel Yi Yun che aveva di fronte era davvero un membro della giovane generazione? Come poteva essere così forte?


In quanto Supremo, era una delle persone più forti del Padiglione Immortale delle Miriadi. Tuttavia, non era riuscito a salvare il successore in tempo perché credeva che Si Yusheng avrebbe vinto facilmente. Non si sarebbe mai immaginato che sarebbe finita così.


Quanto all'attacco di Yi Yun, era stato troppo terrificante. Non aveva dato a Zuoqiu Bo il tempo di salvare Si Yusheng. Yi Yun era stato estremamente spietato e aveva distrutto il dantian di Si Yusheng in un solo colpo!


"Piccolo bastardo, hai osato fare del male a Yusheng. Oggi morirai in modo orribile!" Un'immensa rabbia e feroce intento omicida riempirono gli occhi di Zuoqiu Bo.


In quel momento, Yi Yun sferrò un fendente con la spada spezzata del Puro Yang.


"Attenzione!"


I discepoli del Padiglione Immortale delle Miriadi presenti furono colti dal panico. Pensarono che Yi Yun li avrebbe attaccati mentre si ritiravano in fretta. Tuttavia, il raggio di spada non era diretto a loro, ma invece alla formazione di teletrasporto del Palazzo Immortale delle Miriadi!


Crack!


Il fendente esplose mentre un terrificante qi di spada avvolse l'area, distruggendo immediatamente la formazione!


Il Palazzo Immortale delle Miriadi era lontano dalla città. I loro membri avrebbero potuto facilmente raggiungere il luogo della battaglia attraverso quel passaggio. Così, se si fosse verificata una battaglia prolungata, Yi Yun non sarebbe mai stato in grado di fuggire. Ora il suo colpo aveva ostacolato l’arrivo dei rinforzi dal Padiglione Immortale delle Miriadi!


"Ti ucciderò!" Ruggì Zuoqiu Bo mentre la sua figura si librava in aria come un vecchio avvoltoio!


Allo stesso tempo, un grande calderone di bronzo apparve dietro di lui. Era estremamente pesante e dalla forza devastante mentre si lanciava contro Yi Yun!


Come poteva Zuoqiu Bo risparmiarlo dopo che il giovane aveva mutilato Zuoqiu Haoyu e distrutto la formazione di teletrasporto!?


I migliaia di spettatori guardarono a occhi spalancati. Questo era l'attacco di un potente Supremo. Naturalmente era di gran lunga superiore all’attacco di Si Yusheng.


I Supremi di solito si preoccupavano della loro posizione. Raramente attaccano i giovani, ma, in quel momento, Zuoqiu Bo non poteva curarsi della sua reputazione. Voleva mutilare Yi Yun. Altrimenti, come avrebbe dovuto rendere conto alla setta del fatto che Si Yusheng era partito con lui ma era tornato con il dantian distrutto?


Anche di fronte all'attacco di un Supremo, Yi Yun rimase calmo. Quando aveva preso d’assalto il Palazzo delle Sette Stelle, si era scontrato anche con un Supremo. Sebbene Yi Yun non fosse necessariamente all'altezza del Lord del Palazzo, era stato in grado di ritirarsi illeso. Un Supremo non rappresentava una minaccia immediata per lui.


Se non ne fosse stato sicuro, Yi Yun non avrebbe attaccato Si Yusheng in primo luogo.


“Clang!”


La spada spezzata del Puro Yang emise un trillo che somigliava al ruggito di un drago mentre infilzava il grande calderone di bronzo.


In quell'istante, un’aura di spada indescrivibile avvolse l’intera zona. I migliaia di guerrieri presenti il cui livello di coltivazione era inferiore a quello di Supremo sentirono il qi premere sulle loro fronti solo guardando il fendente. Fece rizzare loro i capelli.


Anche le loro stesse lame tremavano in risposta. Era come se fossero state istigate dall’aura di Yi Yun e stessero per scattare fuori dai loro foderi!


Cuore della Spada!


La gente si rese conto immediatamente che anche Yi Yun aveva ottenuto intuizioni sul Cuore della Spada. Inoltre, il suo era persino più forte di quello di Si Yusheng.


Si vociferava che avesse un'età simile a quella di fata Youqin e di fata Wuxia. Era inimmaginabile che fosse riuscito a ottenere un'intuizione così tremendamente potente del Cuore della Spada.


Il talento che possedeva era più sovrumano di quello di Si Yusheng. Non c'era da meravigliarsi che lo avesse sconfitto!


Dang!


Riecheggiò un forte boato mentre il grande calderone di bronzo vibrava vigorosamente. Era stato deviato da Yi Yun con un solo colpo!


La psiche di Zuoqiu Bo era connessa al calderone, quindi sentì istantaneamente il suo sangue vitale agitarsi freneticamente mentre si ritirava.


Dopotutto, era solo un alchimista. In termini di forza, era uno dei Supremi più deboli. Non riuscì a mantenere alcun vantaggio su Yi Yun in uno scontro diretto.


In che tipo di realtà un guerriero al primo piano del Palazzo del Dao poteva competere con un Supremo?


"Non possiamo lasciarlo andare, o le ripercussioni sarebbero inimmaginabili!"


Se avessero solo offeso un geniale alchimista, sarebbe stato problematico ma non avrebbe scosso le fondamenta del Padiglione Immortale delle Miriadi. Tuttavia, se avessero offeso un genio impareggiabile con un talento completamente inaudito, Yi Yun avrebbe potuto assediare il Padiglione Immortale delle Miriadi in poche centinaia di anni e sterminarli tutti!


Zuoqiu Bo spaccò improvvisamente un talismano di trasmissione della voce per avvertire il Padiglione Immortale delle Miriadi. Allo stesso tempo, evocò di nuovo il suo grande calderone per attaccare Yi Yun!


"Zuoqiu Bo, non esagerare!"


Con un freddo grido, Qin Zhengyang fece un passo avanti. Apparve istantaneamente di fronte a Zuoqiu Bo, investendolo con un'enorme ondata di forza opprimente. Fece sobbalzare Zuoqiu Bo che si fermò di colpo.


"E pensare che tu, in quanto Supremo, stia attaccando un membro della giovane generazione con tutta la tua forza. Stai davvero degenerando con il passare degli anni!"


Precedentemente, quando Si Yusheng aveva attaccato, Qin Zhengyang era rimasto in disparte. Tuttavia, come poteva permettere a Zuoqiu Bo, che era vissuto per decine di migliaia di anni, di attaccare seriamente un ragazzino più giovane di cento anni?


"Qin Zhengyang, ti stai opponendo al mio Padiglione Immortale delle Miriadi?" Zuoqiu Bo si sentiva sia ansioso che arrabbiato. Poteva solo guardare impotente mentre Yi Yun evocava una piccola pagoda che si materializzava roteando.


Era proprio la torre dell’Avvento Divino.


Vedendola, il cuore di Zuoqiu Bo sobbalzò. Era molto esperto e poteva capire immediatamente che era un'abitazione mobile di eccellente qualità!


Ignorando il fatto che Yi Yun fosse un giovane al Palazzo del Dao, persino lo stesso Zuoqiu Bo non aveva ottenuto una dimore mobile di così alta qualità nei suoi anni di pratica alchemica nella città delle Miriadi.


"Xiaowan, Ru'er. Non opporre resistenza! Entrate."


Yi Yun fece un cenno con la mano mentre la torre dell'Avvento Divino volava via. Dong Xiaowan e Ru'er rimasero obbedientemente al loro posto, lasciandosi risucchiare nella torre dell'Avvento Divino.


Dopo aver mutilato Si Yusheng, Yi Yun sapeva che il Padiglione Immortale delle Miriadi non avrebbe tollerato ulteriormente la sua esistenza. Doveva andarsene. Naturalmente, nemmeno Ru'er e Dong Xiaowan potevano rimanere in città, altrimenti sarebbero state attaccate dal Padiglione Immortale delle Miriadi.


E prima di recarsi all’esibizione del guqin, aveva già posto Ling Xie'er nella torre dell'Avvento Divino. Aveva offeso il Padiglione Immortale delle Miriadi, quindi come poteva sentirsi sicuro a lasciare Ling Xie'er da sola nella Galleria Yun Xin?


"Te ne stai andando?" Qin Zhengyang capì che Yi Yun stava fuggendo. In quel momento, l'unica cosa che Yi Yun poteva fare era andarsene.


"Io, Yi Yun, non rinuncerò alla città delle Miriadi. Tornerò. Lord della città Qin, se le capitasse di imbattersi in una Radice del Ritorno dell’Anima, per favore, la acquisti per me. Gliene sarò estremamente grato in futuro!"


Mentre parlava, Yi Yun entrò nella torre dell'Avvento Divino, che si trasformò in un flusso di luce che volò in lontananza!


Zuoqiu Bo guardò impotente la pagoda sfrecciare via, incapace di fermarla.


Ignorando Qin Zhengyang, non aveva nemmeno la forza di fermare Yi Yun.


Sebbene avesse inviato una trasmissione della voce la formazione di teletrasporto era già distrutta. Quando il Padiglione Immortale delle Miriadi avrebbe ricevuto la notizia e si sarebbe precipitato in suo aiuto, Yi Yun sarebbe stato a decine di migliaia di chilometri di distanza.

