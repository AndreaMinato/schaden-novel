---
title: Capitolo 117 - Yi Yun VS Tao Yunxiao
pubDate: 2023-09-01T14:09:48.036Z
tags:
    - tmw
---


Ci sarebbe stata una pausa di trenta minuti prima dell’incontro finale. Il clan tribale Tao colse l’occasione per tenere un rituale e una preghiera prima di portare allo scoperto l’artefatto ancestrale.

Sacrificarono una mucca. Due streghe si pitturarono la faccia con il sangue della bestia e danzarono mentre cantilenavano.

Una strega tirò fuori la componente femmina dell’artefatto ancestrale e la lavò con il sangue.

Questo era un rituale necessario per sfoderare l’artefatto ancestrale. Non era necessario durante un allenamento o una dimostrazione, ma, se fosse stata usata contro un nemico e avesse visto sangue, bisognava tenere un rituale per onorare le anime degli antenati che risiedevano nell’artefatto.

Poteva essere definito strano perché, quando la componente femmina della spada fu immersa nel secchio di rame pieno di sangue di mucca, il sangue iniziò a ribollire e in poco tempo svanì. Pareva che la spada lo avesse assorbito!

“Quella spada… è un po’ maligna…” Yi Yun si accigliò lievemente. All’inizio pensava che il rituale fosse dovuto alle superstizioni delle vaste lande selvagge e che fosse irrilevante. Ma non si aspettava che la componente femmina dell’artefatto ancestrale avrebbe assorbito il sangue.

Dopo aver banchettato, la lama femmina sembrava più rossa. Pareva che una forza invisibile circolasse nell’arma. L’artefatto ancestrale della tribù Tao sembrava straordinario!

Dopo che l’artefatto ancestrale assaporò il sangue, la strega del clan tribale Tao asciugò con attenzione la spada per poi passarla a Tao Yunxiao.

Tao Yunxiao si chinò su un ginocchio e alzò entrambe le braccia sopra la sua testa per accettare la spada femmina.

Dopo averla ricevuta, si sentì pieno di energia. Guardò Yi Yun con uno sguardo pieno di spirito combattivo.

“Yi Yun! Avanti! Disse Tao Yunxiao balzando nell’arena.

Yi Yun esaminò la spada femmina per poi entrare nell’arena.

Il sole stava iniziando a tramontare, il suo bagliore brillante tingeva di rosso l’orizzonte occidentale.

Yi Yun e Tao Yunxiao erano a trenta piedi di distanza. C’erano decine di migliaia di persona a guardarli. Stavano tutti trattenendo il respiro, attenti. Non volevano perdersi nemmeno un momento dello scontro.

Tao Yunxiao avrebbe usato l’artefatto ancestrale del clan in questa battaglia!

Era una questione importante, molti nella tribù non lo avevano nemmeno mai visto, nemmeno i vecchi. Altri non sapevano nemmeno che aspetto avesse.

Oggi avrebbero potuto vederne il potere. Come potevano non essere entusiasti?

“Il giovane maestro Yunxiao di sicuro vincerà! Lunga vita al clan tribale Tao!” Gridò qualcuno tra il pubblico. Questo urlo diventò un coro, ogni coro era più forte del precedente.

Era una battaglia che avrebbe determinato il loro futuro!

Yi Yun voleva diventare un Cavaliere del Regno perché sapeva che i migliori Cavalieri sarebbero potuto entrare nella capitale reale e godere delle risorse di coltivazione del regno, allenando la Sacra Tecnica Tai Ah!

Diventare un Cavaliere del Regno era un passo importante nel percorso delle arti marziali.

Non solo, un Cavaliere del Regno aveva un suo territorio, così Yi Yun avrebbe potuto portare sua sorella Jiang Xiaorou nelle terre centrali e farle condurre una vita confortevole.

Avrebbe incluso anche persone da cui aveva ricevuto favori come la zia Wang, lo zio Zhou e la delicata e commovente Zhou Xiaoke. Yi Yun voleva portarli tutti nelle terre centrali, salvandoli dalla vita incerta delle Lande Selvagge della Nuvola.

“Yi Yun, non ci sono ostilità tra di noi, ma la spada è cieca. Se ti facessi del male accidentalmente, non biasimarmi. Ti darò un altro avvertimento. Con la spada femmina, sono almeno il doppio più forte!” Disse allegramente Tao Yunxiao tenendo le braccia incrociate al petto, abbracciando la spada femmina.

Sono chiacchiere inutili, fai la tua mossa!” Yi Yun sporse le braccia per affrontare a mani nude la spada femmina di Tao Yunxiao!

Il vento del deserto soffiò, facendo svolazzare l’abito di lino di Yi Yun. Il profilo e l’aura del giovane lasciarono una profonda impressione in molti spettatori.

Alcune ragazze del clan tribale Tao all’improvviso iniziarono a cambiare opinione di lui vedendolo così. Le donne delle vaste lande selvagge veneravano gli eroi e al momento Yi Yun era tale ai loro occhi!

Era un genio e aveva un grande futuro davanti. Non mostrava nessuna paura mentre affrontava a mani nude la spada di Tao Yunxiao!

Questa arroganza tormentava i cuori di queste ragazze. Guardarono la schiena di Yi Yun e alcune arrossirono mentre i loro battiti cardiaci aumentavano.

Sembrava che se Yi Yun avesse sconfitto Tao Yunxiao, se avessero ricevuto la pietà di Yi Yun, avrebbero potuto seguirlo nel suo territorio e sfuggire alle povere e pericolose terre selvagge. Servire Yi Yun per tutta la vita non sarebbe stato così male…

Tao Yunxiao non sapeva cosa stavano pensando quelle ragazze, altrimenti sarebbe impazzito di rabbia. Sentiva solo l’aura di Yi Yun che cresceva e, con un grugnito, sfoderò la spada femmina!

“Clang!”

La spada femmina volò nelle mani di Tao Yunxiao come se avesse vita propria. Tao Yunxiao non vedeva l’ora di sconfiggere Yi Yun.

Il tempo sembrò congelarsi mentre decine di migliaia di persone lo guardarono attaccare!

Tao Yunxiao sembrò diventare una linea di ombre e gli spettatori poterono solo sentire il suono dei suoi passi e il sibilo della spada che trapassava l’aria!

“Cha!”

La spada femmina fendette il vento del deserto; era così veloce che la gente non poteva vederla chiaramente.

“Quanto è veloce!”

“Non possiamo nemmeno vedere la sua spada, come può essere evitata?”

Quando una persona attaccava con una spada, il suo raggio d’azione sarebbe aumentato, così come il suo potere d’attacco e la sua velocità.

C’erano molte differenze tra la rapidità di un fendente e quella di un pugno.

“Whew!”

Tao Yunxiao si spostò velocemente di fronte all’avversario e la spada femmina mirò dritta alla gola di Yi Yun!

Se fosse stato colpito, avrebbe fatto a pezzi la gola di Yi Yun. Anche se c’era il dottore delle truppe del Drago Brillante nelle vicinanze, era improbabile che lo potesse salvare.

La gente gridò, ma Yi Yun rimase calmo.

Aveva già visto le Nove Misteriose Spade Celesti!

La scorsa notte, aveva visto le Nove Misteriose Spade Celesti di Lin Xintong. In confronto all’arte della spada della donna, le Nove Misteriose Spade Celesti di Tao Yunxiao non erano degne di essere menzionate.

Anche se Yi Yun non si era adattato allo stile di Lin Xintong, poteva vedere i difetti nella tecnica di Tao Yunxiao. Non era un problema.

Solo un momento prima che la spada gli tagliasse la gola, Yi Yun indietreggiò e schivò il colpo mortale. La punta dell’arma era arrivata a meno di un pollice da lui!

“Uh?!” Tao Yunxiao non fu contento di come Yi Yun era riuscito a schivare in modo estremamente sereno il suo colpo e rispose velocemente con un secondo attacco.

Stava usando la posizione dei Fiori della Tempesta delle Nove Misteriose Spade Celesti. Al suo picco, questa posizione permetteva di infilzare il nemico cento volte nell’arco di un respiro di tempo!

Tao Yunxiao non poteva raggiungere quel livello, ma poteva lanciare poche decine di fendenti. Da lontano, le sue spade sembravano uno spettacolo di luci.

Le Nove Misteriose Spade Celesti potevano deviare flussi d’acqua. I raggi attorno al corpo insieme al qi della spada avrebbero formato un confine protettivo. Tao Yunxiao era agli stadi iniziali di questa fase.

Quando questi raggi densi cercarono di avvolgere Yi Yun, il giovane si trasformò in una serie di ombre illeggibili.

Era la stessa sensazione illusoria che aveva dato Zhang Yuxian quando aveva dimostrato la tecnica del Divoramento dell’Elefante. Non sapevano che mossa stesse facendo Yi Yun, ma vedevano l’arena coperta di ombre!

Raggi di spade e ombre impressionanti!

Ma non c’era dubbio che le spade di Tao Yunxiao non avessero centrato il bersaglio!

Una persona armata aveva lanciato una pioggia di attacchi, mentre l’altro li stava evitando a mani nude. Era chiaro chi fosse il migliore!

“Cosa?!” Il viso di Tao Yunxiao si arrossò. Sapeva che sarebbe stato uno scontro duro, così aveva chiesto il permesso di usare l’artefatto ancestrale. Non si sarebbe aspettato che sarebbe stato molto più difficile del previsto.

Aveva praticato l’arte della spada per diversi anni, la sua arma sembrava essere diventata parte di lui; eppure non poteva nemmeno toccare l’orlo dell’abito di Yi Yun!

“Yunxiao, non agitarti!” La voce di suo padre risuonò nelle sue orecchie. L’uomo aveva capito che suo figlio era rimasto scioccato.

“Lo so padre. Dato che è così forte, non ho altra scelta se non usare la forza dell’artefatto ancestrale!” Anche se Tao Yunxiao era altero e arrogante, non era uno sciocco. Si era reso conto che Yi Yun non aveva mostrato tutte le sue capacità durante il suo duello con Lian Chengyu. Comunque Tao Yunxiao aveva ancora la sicurezza di poterlo battere, perché poteva prendere in prestito l’energia dell’artefatto ancestrale!

“Yunxiao, ne sei sicuro…?” Suo padre era preoccupato perché non si poteva usare così facilmente l’energia dell’artefatto ancestrale.

Tao Yunxiao non rispose perché si batté il petto.

“Puah!”

Tao Yunxiao sputò una boccata di sangue sulla spada femmina.

E, come aveva fatto con il sangue di mucca, l’arma lo assorbì e presto divenne rossa e sinistra!

Questa scena pietrificò il pubblico.

Sapevano che il clan tribale Tao aveva un artefatto ancestrale, ma non avevano idea di quali fossero i suoi poteri.

“Usare il sangue per onorare l’artefatto ancestrale… Yunxiao è davvero disperato.” Il Grande Anziano si accigliò. L’artefatto ancestrale aveva un lato sinistro. Solo usarlo poteva dare una forza immensa, ma per farlo bisognava dargli del sangue. E l’attacco sarebbe stato più efficace se fosse stato il sangue di chi lo utilizzava!

Ma farlo avrebbe danneggiato il qi vitale dell’utilizzatore. Tao Yunxiao avrebbe impiegato sei mesi per riprendersi da questo rituale di sangue. Per un giovane guerriero come lui, era un periodo di tempo estremamente prezioso.

Tao Yunxiao aveva puntato il tutto per tutto; se non avesse vinto, sarebbe stato un grosso colpo per lui!

“Buzz!!”

Dopo che la spada femmina bevve il sangue, iniziò ad emettere un ronzio. La gente del clan tribale Tao ne fu sbalordita.

Non si immaginavano che sarebbe successa una cosa del genere dopo averle dato del sangue.

Anche se l’artefatto ancestrale sembrava sinistro, il suo potere era indubitabile. Era evidente anche solo dal suono che emetteva.



