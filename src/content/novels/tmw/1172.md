---
title: Capitolo 1172 - Splendida Donna dell'Antica Tomba
pubDate: 2025-11-03T08:18:32.640Z
tags:
    - tmw
---


Capitolo regolare,
16 capitoli in coda totali (16 Matteo)
0/1 sponsorizzazioni 1 euro a capitolo,
-Schadenfreude


Questo è…


Yi Yun estrasse all'istante la sua spada spezzata di Puro Yang. Le facce umane distorte erano identiche a quella che Yi Yun aveva visto nel corpo di Dong Xiaowan!


Senza dubbio, era stata posseduta da una di queste entità.


Anche se Yi Yun aveva il Cristallo Viola che poteva sopprimere queste entità malvagie, ce n'erano migliaia, se non decine di migliaia, in agguato sottoterra. Se tutte avessero scelto di avventarsi su di lui in una volta sola, non sarebbe stato condannato a prescindere da quanto fosse forte?


Si ritirò con riluttanza, ma fece solo pochi passi prima di fermarsi. Si rese conto che i volti nascosti sottoterra non si muovevano. Alcune delle facce umane avevano espressioni raccapriccianti, ma altre erano in uno stato di sonno profondo. I loro volti erano bianco grigiastri e i loro occhi erano serrati. Alcuni avevano persino volti coperti di rughe come cadaveri rinsecchiti.


Yi Yun rifletté per un momento, poi trattenne il respiro mentre cercava di accorciare le distanze. Si avvicinò gradualmente dal cielo.


Girò attorno ad un edificio gigantesco e finalmente vide l'area dove queste entità malvagie si nascondevano.


Era un cimitero che si estendeva a perdita d'occhio!


C'erano rocce grigie che erano i resti di lapidi crollate. Lastre frantumate erano sparse ovunque, alcune semisepolte. Il testo sulle tombe era stato consumato, rendendo impossibile datarle.


L'enorme città fatiscente aveva un cimitero abbandonato con entità malvagie in agguato all'interno delle antiche tombe…


Yi Yun trovava l'intera situazione sospetta.


Cosa era successo qui?


In quel momento, Yi Yun stava volando a mille metri sopra il cimitero. Anche se voleva esplorare a fondo l'area, non osava scendere. Era un rischio troppo grande. Se le entità malvagie si fossero risvegliate collettivamente e lo avessero attaccato insieme, avrebbero potuto divorarlo, senza lasciare nemmeno una goccia di sangue.


Ma se fosse andato via, allora che senso aveva venire in questa rovina?


Yi Yun era in un dilemma.


Sapeva molto chiaramente che la scelta intelligente era andarsene. A quel punto, non c'era nulla da guadagnare stando lì, proprio come aveva detto Dong Xiaowan. C'era solo stranezza e maledizioni. Tuttavia, Yi Yun aveva la vaga sensazione che avrebbe perso qualcosa di importante nel caso se ne fosse andato ora.


Yi Yun rimase sospeso a mezz'aria per un periodo molto lungo prima di iniziare a scendere lentamente. Yi Yun scese poco a poco in modo estremamente attento. Ci mise un totale di quindici minuti per arrivare a metà strada dal suolo.


Tuttavia, in quel momento, Yi Yun fu testimone di qualcosa che lo allarmò.


Vide una donna vestita di bianco in piedi, calma, di fronte a una tomba fatiscente nell'infinita distesa del cimitero grigio.


Sembrava avesse poco più di vent'anni e non emanava l'aura di un'esperta. In quel senso, era come una normale ragazza mortale, ma la sua disposizione era come quella di un'imperatrice dal nono cielo. Era come un'orchidea che fiorisce su un iceberg, distaccata e nobile. Dava l’impressione di essere un’entità inviolabile.


Chi è!?


Yi Yun ne fu scosso. Aveva osservato attentamente l'intero cimitero per evitare che le entità malvagie lo attaccassero a sorpresa. Tuttavia, non aveva visto questa donna.


La donna sembrava essere apparsa dal nulla, ma il suo portamento calmo e pacato dava la sensazione che fosse stata lì fin dall'inizio, da moltissimo tempo.


Era un fantasma?


Yi Yun smise di scendere e osservò la donna intensamente, facendo circolare ogni briciolo del suo qi vitale. Il fatto che una donna in vestito bianco fosse apparsa all'improvviso in mezzo a un cimitero pieno di entità malvagie, avrebbe turbato chiunque.


Tuttavia, la disposizione della donna era ultraterrena, come una dea celeste. Faceva sembrare che non avesse nulla a che fare con l'anormalità di quel luogo.


"Puoi scendere. Le entità malvagie qui non ti faranno del male. Né io ti farò del male."


La donna parlò sommessamente. La sua voce era eterea e piacevole. Era come una melodia immortale che proveniva dal cielo, ma usava un'antica lingua che Yi Yun non aveva mai sentito. Aspetto ancora più strano, lui riuscì a capire ogni sua parola. Era come se il significato le fosse stato comunicato all'istante non appena la sua voce aveva raggiunto la sua mente.


Yi Yun esitò per un momento. Avendo incontrato una situazione così strana, qualsiasi persona razionale non avrebbe facilmente creduto alle parole della donna. Tuttavia, l'istinto di Yi Yun gli suggeriva che non era una creatura malvagia. Lo indicavano sia la sua aura che la proiezione vista attraverso la visuale d’energia del Cristallo Viola.


Yi Yun fece un respiro profondo mentre stringeva la sua spada spezzata di Puro Yang e atterrò a circa trenta metri di distanza dalla figura vestita di bianco.


La donna emanava un bagliore tenue dal corpo. Sembrava avesse condensato l'essenza della luce stellare e lunare. Il suo abito era bianco come la neve ed era in netto contrasto con il mondo grigio intorno a lei. Così, anche se era in piedi in mezzo a un cimitero abbandonato, Yi Yun aveva la sensazione che lei non fosse condizionata dal resto dell’ambiente attorno, come se si trovasse in un’altra dimensione spazio-temporale.


La donna lanciò uno sguardo a Yi Yun con occhi che irradiavano un infinito splendore divino. Nell'istante in cui vide Yi Yun, rivelò un'espressione perplessa. Allo stesso tempo, una voce chiara e fredda entrò nelle orecchie del giovane. "La tua aura… sembra familiare."


Familiare?


Yi Yun era certo di non conoscere la donna misteriosa.


La donna si calmò rapidamente una volta di più e disse con leggerezza: "È solo un vago sentore. Ma tu non dovresti conoscerla, quindi non preoccuparti."


Le parole della donna lasciarono Yi Yun confuso dall'inizio alla fine.


Tuttavia, credeva che il livello di coltivazione della donna di fronte a lui fosse incommensurabile. Non c'era modo che il suo senso di familiarità con lui fosse un errore. Da dove poteva derivare quel senso di familiarità?


"Signora, mi chiedo chi…" Yi Yun giunse le mani e chiese. La donna sembrava potesse tornare da dove veniva con il vento in qualsiasi momento. Non pareva appartenere a questo mondo. Yi Yun non sapeva nemmeno se fosse umana.


"Non c'è bisogno che tu conosca il mio nome…" La donna vestita di bianco scosse la testa. "Hai circa sessant'anni, eppure riesci a percepire i segreti nascosti sotto questo cimitero. Sono curiosa di sapere come."


Nel momento in cui la donna in bianco parlò, Yi Yun si inquietò. La donna era riuscita a determinare con precisione la sua età con uno sguardo e aveva fatto una domanda su un suo segreto. Yi Yun aveva la sensazione che questa donna potesse leggergli dentro.


"Non c'è bisogno che ti senta nervoso. Non ho intenzioni malevole nei tuoi confronti. È solo che sembri aver avuto delle esperienze uniche. Come loro prodotto, e grazie al tuo duro lavoro, la tua forza sembra superare di gran lunga quella di altri guerrieri al tuo livello. Mi ricordi qualcuno…"


"Signora, di chi parla?" Yi Yun trattenne il respiro. L'intuito acuto della donna lo metteva a disagio, come se potesse vedere attraverso tutto.


Quanto era forte una persona del genere?


Yi Yun si rese improvvisamente conto che c'erano troppi esperti che non conosceva in questo mondo. Le loro coltivazioni superavano di gran lunga la sua immaginazione.


Sentendo la domanda di Yi Yun, la donna in bianco sospirò leggermente. I suoi occhi sembravano guardare molto lontano come se fosse persa in un lungo pensiero. "Qualcuno che conosco. Gli somigli molto…"


Gli?


Yi Yun aggrottò leggermente la fronte. Le parole della donna in bianco erano piene di mistero. All'inizio, si riferiva a una "lei" e ora era "lui". Yi Yun era completamente all'oscuro di chi potesse riferirsi la donna in bianco.


"Il mio nome è Sogno Divino."


La donna in bianco diede improvvisamente il suo nome prima di voltarsi con tranquillità.


Yi Yun rimase sbalordito per un momento. Inizialmente pensava che non gli avrebbe detto il suo nome, ma lo aveva accontentato così all'improvviso.


Sogno Divino?


Non ricordava un tale nome nei testi canonici che aveva letto.


