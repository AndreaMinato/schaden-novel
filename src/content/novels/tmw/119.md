---
title: Capitolo 119 - Stadio del Minor Successo della Minuta Sottigliezza
pubDate: 2023-09-03T14:09:48.036Z
tags:
    - tmw
---

Il patriarca del clan tribale Tao aveva sessant’anni. Per il rituale, aveva indossato l’abito da cerimonie, ma a causa della sua reazione sorpresa, il suo vestito si scompigliò.

Non ogni Anziano della tribù conosceva questo stadio, così chiesero con incertezza: “Patriarca, cos’è la Minuta Sottigliezza?”

“Con la Minuta Sottigliezza, si può usare il più piccolo movimento per evitare l’attacco dell’avversario. I guerrieri che capiscono la Minuta Sottigliezza possono usare molte manovre evasive…” Disse l’uomo di mezz’età. Era il padre di Tao Yunxiao, il più giovane guerriero al picco del Sangue Viola nel clan.

“Così non solo diventa facile schivare, ma si può anche rimanere vicini al nemico. Così contrattaccare diventa ancora più facile! Così gli avversari che conoscono la Minuta Sottigliezza sono estremamente spaventosi!”

“E nella Minuta Sottigliezza ci sono gli stadi introduttivi, il minor successo, il gran successo… Al momento Yi Yun sta prendendo in prestito la forza degli attacchi di Yunxiao per schivare. Questo è considerato il minor successo della Minuta Sottigliezza!” Disse l’uomo di mezz’età con un’espressione piena di emozioni contrastanti. Sapeva dello stadio della Minuta Sottigliezza perché l’aveva studiata con attenzione molti anni fa. Ed era perché si era informato che sapeva quanto era difficile.

Ma ora, un dodicenne, che aveva dimostrato il minor successo della Minuta Sottigliezza, era l’avversario di suo figlio. Come poteva non essere preoccupato?

La differenza tra Tao Yunxiao e Yi Yun era troppo vasta. Anche attivando l’energia della spada femmina, non poteva ancora competere con Yi Yun!

In quel momento, nell’aeronave, Su Jie vide i movimenti di Yi Yun e rise: “Questo ragazzino ha la Minuta Sottigliezza, eheh! Xintong, l’ultima volta che hai fatto un incontro con lui, aveva già ottenuto qualche ispirazione, vero?”

“Sì!” Lin Xintong annuì. “Yi Yun non ha raggiunto la Minuta Sottigliezza quella notte, ma l’ha toccato. Sapeva come schivare, ma non era ancora al minor successo, usando la forza dell’avversario per schivare.”

“L’ha fatto in pochi giorni, i progressi di Yi Yun possono essere descritti solo come mostruosi.” Lin Xintong rifletté mentre dava la sua valutazione.

Perfino per un grande clan familiare e i suoi requisiti esigenti nei confronti di un genio, i progressi di Yi Yun nelle tecniche di movimento erano davvero rapidi.

Poter ottenere nuove ispirazioni in battaglia e metterle velocemente in pratica, un avversario del genere era spaventoso!

“Ahah, sta iniziando a piacermi questo ragazzino. Guardalo, non sta attaccando affatto Tao Yunxiao. Sta solo schivando, si sta godendo lo stadio della Minuta Sottigliezza!”

In effetti Yi Yun stava apprezzando questo stato.

Si stava godendo le ispirazioni della Minuta Sottigliezza. Era una sensazione troppo meravigliosa. Aveva la sensazione che il suo corpo fosse leggero come una piuma, poteva schivare facilmente ogni tipo di attacco.

Voleva perfino che gli attacchi di Tao Yunxiao fossero più veloci e aggressivi, così da poter ottenere ulteriori ispirazioni, consolidando le sue comprensioni.

Ma Tao Yunxiao stava impazzendo, non importava cosa facesse, non poteva toccare Yi Yun!

Le espressioni degli Anziani del clan tribale Tao diventarono scontente. La folla smise di gridare.

Non potevano più tifare per Tao Yunxiao una volta che avevano scoperto che Yi Yun non stava combattendo, ma stava allenando una tecnica di combattimento!

Sì, Yi Yun stava utilizzando questa battaglia per praticare la sua tecnica di combattimento!

Questo era un assoluto insulto per Tao Yunxiao!

Tao Yunxiao aveva sacrificato il suo sangue per attivare l’energia proibita della spada femmina. Aveva spinto all’estremo il suo potere combattivo, ma Yi Yun non aveva contrattaccato, stava usando gli attacchi finali di Tao Yunxiao per allenare la sua tecnica di movimento. Era troppo arrogante e non considerava nemmeno gli altri!

Molto presto si resero conto di un aspetto ancora più arrogante.

Il ragazzino folle Yi Yun non sembrava avere limiti… mentre Tao Yunxiao lo stava attaccando come un pazzo, scagliando raggi di spada ad avvolgerlo, Yi Yun… aveva… chiuso gli occhi!

A occhi chiusi?

Le decine di migliaia di spettatori rimasero sbalorditi!

Yi Yun aveva chiuso gli occhi per schivare una serie di fendenti così veloce da non essere nemmeno visibile ad occhio nudo?! Era impazzito?

Ma presto iniziarono a sospettare di essere stati loro ad impazzire, non Yi Yun, perché lo videro schivare facilmente ogni attacco. I suoi movimenti scorrevano come l’acqua!

Si poteva dire che i movimenti di Yi Yun fossero ancora più fluidi ad occhi chiusi.

Com’era possibile?!

La gente del clan tribale Tao era scioccata. Quasi strabuzzò gli occhi!

Yi Yun era entrato in uno strano stato. Si era reso conto che per evitare gli attacchi di Tao Yunxiao, non aveva solo bisogno di contare sulla vista, ma su come percepire la forza dell’avversario.

Gli attacchi di Tao Yunxiao contenevano qi della spada e intento omicida, e infuso nella spada, c’era qi vitale del mondo!

Tutto questo combinato formava una forza. Percependola, Yi Yun poteva schivare facilmente i colpi di Tao Yunxiao.

Questo modo di schivare era ancora più veloce rispetto a basarsi sulla vista!

Quando gli occhi tenevano traccia degli attacchi, dovevano mandare un segnale al cervello, che poi avrebbe mandato l’ordine di schivare al corpo. Questo rallentava il processo.

Ma se un corpo avesse percepito la “forza” dell’attacco, lo si poteva condizionare a schivare istintivamente. Usando questa tattica, sarebbe stato più veloce evitarlo.

Per questo, un inesperto avrebbe pensato che, invece che schivare, Yi Yun sembrava fosse spinto via dai colpi di Tao Yunxiao.

Era chiaro quale fosse il metodo migliore per schivare.

Dato che Yi Yun aveva compreso di stare usando la “forza” percepita per evitare gli attacchi, tanto valeva chiudere gli occhi!

Quando i caotici raggi di spada scomparirono dalla sua vista, Yi Yun divenne più concentrato e la sua percezione era diventata più sensibile.

Così, non importava quanto Tao Yunxiao attaccasse come un pazzo, non ebbe nemmeno modo di toccare le maniche di Yi Yun.

Nell’aeronave, Su Jie si toccò il suo doppio mento. Disse contento: “Questo ragazzino Yi Yun di sicuro non è gentile. Sta chiaramente maltrattando il suo avversario! Lo sta prendendo in giro solo perché ha la Minuta Sottigliezza… Non va bene, ma… mi piace!”

Lin Xintong ridacchiò sentendolo. Sapeva che ciò che Yi Yun aveva appreso oggi sarebbe stato davvero positivo per il suo futuro. Così era meglio godersi quella sensazione il più a lungo possibile. Ma di questo passo avrebbe demolito la sicurezza di Tao Yunxiao.

Lin Xintong non aveva una buona impressione di Tao Yunxiao. Durante le poche volte che si erano incontrati a stento, aveva notato che il suo sguardo era quello di un approfittatore aggressivo.

Lin Xintong non era arrabbiata per questo. In effetti un pesce piccolo insignificante come Tao Yunxiao non era degno della sua attenzione. Lin Xintong era senza parole di fronte all’ignoranza del mondo esterno dei cosiddetti giovani maestri delle Lande Selvagge della Nuvola. Non sapevano cosa significava essere una rana in un pozzo. Non sapevano quanto fossero distanti dagli antichi clan. L’aggressività di Tao Yunxiao nei confronti di Lin Xintong era ridicola.

Fin dai tempi immemori, l’arretratezza e l’ignoranza erano un paio di gemelli che non potevano mai separarsi. Questo valeva anche… per la Landa Selvaggia delle Nuvola.

Se Tao Yunxiao avesse saputo come la pensava Lin Xintong, sarebbe crollato.

Era una persona estremamente orgogliosa! Visto che era giovane, non aveva mai visto il mondo esterno. Nel suo dizionario non esisteva la parola “no”.

Ma ora aveva incontrato Yi Yun, un ragazzino più giovane di lui di due anni che era più forte di lui.

Tao Yunxiao non voleva perdere; aveva sacrificato il suo sangue e aveva corso il pericolo di rallentare i progressi della sua coltivazione per attivare l’energia proibita dell’artefatto ancestrale, ma l’unico risultato che aveva ottenuto era di permettere al suo avversario di allenare le sue tecniche di movimento!

Questo aveva infranto il suo enorme orgoglio!

“Ah!”

Tao Yunxiao ruggì freneticamente. Le vene della mano con cui teneva la spada si gonfiarono. La sua arma raggiunse il picco della sua velocità, ma ancora non poteva colpire Yi Yun!

Di fronte a decine di migliaia di membri del clan tribale Tao, di fronte a suo padre, al nonno e ai superiori della tribù, ai superiori delle truppe del Drago Brillante, veniva preso in giro da un ragazzino che aveva due anni in meno rispetto a lui senza avere la possibilità di contrattaccare.

Stava davvero impazzendo!

Desiderava ardentemente colpire Yi Yun, per farlo, sarebbe stato disposto a rinunciare a vent’anni della sua vita!

Ma la realtà era crudele.

I movimenti di Yi Yun erano fluidi come l’acqua e Tao Yunxiao sentì che la sua forza si stava indebolendo!

La spada femmina si nutriva di sangue. Aveva esaurito il potere che aveva ottenuto bevendo il sangue di Tao Yunxiao!

“Ah!”

Tao Yunxiao gridò in modo straziante. Aveva la sensazione che gli scoppiasse il cuore. Due rivoli di sangue fluirono dalle sue narici come serpenti tortuosi.

Gli doleva il cuore per la rabbia e, a causa del rituale di sangue di prima, era rimasto ferito, rendeno incostante il suo flusso sanguigno.

Tao Yunxiao si fermò. Stava ansimando profondamente mentre il sangue gorgogliava dal suo naso!

In tutta la sua vita, Tao Yunxiao non era mai stato umiliato così!

“Yi Yun, osi affrontare un mio attacco diretto?!”

Gli occhi di Tao Yunxiao erano rossi come il sangue. Non attaccò perché sapeva che non avrebbe avuto nessun effetto!

Ma Tao Yunxiao non voleva arrendersi, desiderava attaccarlo almeno una volta. Sennò l’esperienza di oggi sarebbe diventata un’ossessione!

Come ultima risorsa, si ridusse a provocare l’avversario.

Al momento la mano con cui brandiva la spada stava tremando. Fissò con rabbia Yi Yun.

Yi Yun rimase ad occhi chiusi, era ancora immerso nell’ispirazione che aveva ottenuto.

Aveva molto da digerire e capire visto che la sua tecnica di movimento era passata dagli stadi introduttivi al minor successo.

Era ancora immerso nel suo mondo e non sentì le parole di Tao Yunxiao. In effetti, tutto quello che accadeva attorno a lui non era più importante.

Era entrato nello stato di trance “Nessuna legge, forma, vuoto, ego”.

Ma dal punto di vista di Tao Yunxiao, la risposta di Yi Yun fu di assoluto disprezzo!



