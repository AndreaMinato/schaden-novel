---
title: Capitolo 1196 - Erba Fiamma
pubDate: 2025-11-24T06:39:51.216Z
tags:
    - tmw
---


Capitolo regolare,
11 capitoli in coda totali (1 Matteo+10 Alessandro)
0/1 sponsorizzazioni 1 euro a capitolo,
-Schadenfreude


Yi Yun guardò Sacre Mani del Fuoco Celeste con un bagliore negli occhi. In realtà, il suo ragionamento non era del tutto infondato. Aveva ragione su due punti. Yi Yun era stato in precedenza nell'antica rovina e, tecnicamente, poteva controllare gli spiriti malvagi. Questi non avevano altra scelta che obbedire, visto quando erano terrorizzati da lui.


"Stai cercando di costringermi a consegnare la tecnica mistica per allevare gli spiriti malvagi, così che la setta alchemica Nove Calderoni possa usarli per commettere atrocità, non è vero? E osi parlare in modo così moralista? È disgustoso. Sfortunatamente per te, la tua meschina idea di complotto è fallita. Questi spiriti malvagi non sono stati allevati da me. Né possiedo tecniche mistiche per farlo."


Yi Yun era entrato in conflitto con Sacre Mani del Fuoco Celeste durante il Grande Raduno dell'Alchimia e della Medicina, e il fatto che fosse riuscito a resistere alla setta alchemica Nove Calderoni era di per sé un miracolo.


"Smettila di fare giri di parole inutili! Vile vecchio! Non c'è da meravigliarsi che tu sia riuscito a sottomettere così facilmente lo spirito malvagio. È perché è stato un vecchio demone come te a crescerli." In quel momento, la ragazza vestita di rosso si fece improvvisamente avanti per insultare Yi Yun.


In precedenza, era stata scoraggiata dall'atteggiamento di Yi Yun e si era sentita un po' smarrita. Ora, vedendo Sacre Mani del Fuoco Celeste riprendere il controllo della situazione, aveva ritrovato la fiducia.


"Che insolenza!" In quel momento, risuonò un grido freddo. Conteneva fluttuazioni di energia immense; era stato il signore della città Qin a parlare. Da quando Yi Yun aveva iniziato a discutere aspramente con il Padiglione Immortale delle Miriadi, il signore della città Qin si era fatto avanti ed era presente sulla piazza.


"Sono ospiti che vengono da lontano, la mia città delle Miriadi naturalmente li tratterà con rispetto, ma se insistono ad esagerare e a dire assurdità, non biasimatemi se sarò spietato!”


La voce del signore della città Qin era tagliente e penetrante. Come poteva la ragazza vestita di rosso sperare di resistere alla sua aura?


Tuttavia, in un istante, Sacre Mani del Fuoco Celeste si parò davanti alla giovane, respingendo la soppressione dell'aura di Qin Zhengyang.


All'istante, il temperamento della ragazza con l’abito rosso si infiammò nuovamente. Non temeva affatto il signore della città delle Miriadi Qin Zhengyang.


"Umpf! Lei è il signore della città, vero? Piuttosto impressionante. Dice che sto dicendo sciocchezze, allora mi lasci chiedere una cosa. Le arti alchemiche della mia setta sono impareggiabili, con un'eredità tramandata per decine di milioni di anni. Abbiamo prodotto due saggi alchemici.
Come possono i mediocri alchimisti del Territorio Divino delle Miriadi essere in grado di competere con la mia setta alchemica Nove Calderoni? Come può essere persino possibile curare casualmente una pestilenza che nemmeno mio zio marziale è in grado di affrontare? Se non c'è nulla di strano in questa situazione, mi mangerò il mio calderone!" Disse a voce alta la ragazza vestita di rosso.


All'istante, tutti gli alchimisti del Territorio Divino delle Miriadi si infuriarono. La giovane era troppo arrogante!


Tuttavia, nonostante la loro rabbia, sapevano nel profondo che la loro eredità era di gran lunga superiore a quella del Territorio Divino delle Miriadi, anche se non sopportavano il modo in cui la setta alchemica Nove Calderoni si comportava in modo così altezzoso.


Sentendo le sue parole, Yi Yun rivelò un sorriso canzonatorio. "Mangiarti un calderone? È un'idea interessante. Dato che sei così fiduciosa nelle abilità alchemiche della tua setta alchemica Nove Calderoni, mi piacerebbe metterle alla prova. Sembri in grado di estrarre l'essenza medicinale dell'Orchidea Immortale Fiamma di Giada. Io ho qui un'erba. Vuoi provare? Sarai in grado di estrarne l'essenza medicinale? Se non riesci a estrarla, perché non mangi quel calderone di cui parli?"


"Umpf! Credi che io sia una stupida? Ho coltivato per meno di cento anni. E tu, vile vecchio che hai vissuto per chissà quanti anni , hai anche il coraggio di provocarmi? Se tiri fuori qualche strana erba che cresce in terre bizzarre, una che non ho mai visto in vita mia, come potrei essere in grado di estrarne l'essenza medicinale?"


Yi Yun disse con un sorriso: "Cosa? Hai già paura? Non è una qualche strana erba. Qui nella città delle Miriadi, ci sono molti alchimisti che possono estrarne l'essenza medicinale. Eppure, non osi accettare la sfida?"


"Cosa?" La ragazza in vestito rosso aggrottò le sopracciglia. Si rifiutava di credere di non essere in grado di trattare un'erba che molti alchimisti nella città delle Miriadi potevano gestire.


"Umpf! Se è come dici tu, perché dovrei avere paura? Accetto la tua sfida! Tuttavia, chiariamo i termini della nostra scommessa. Cosa succede se riesco a estrarne l’essenza?" Ribatté la ragazza in vestito rosso.


"Se riesci a estrarla, ammetterò qualsiasi cosa abbiate detto."


"Terremo fede alle tue parole." La ragazza in vestito rosso era piena di spirito combattivo. Non era brava a curare le pestilenze, ma aveva piena fiducia nelle sue capacità alchemiche.


All'istante, sembrò che entrambe le parti fossero pronte a saltarsi alla gola. Tutti guardarono Yi Yun, aspettando che tirasse fuori un’erba.


Erano curiosi. Come poteva un'erba che poteva essere trattata da molte persone nella città delle Miriadi, ma non da un genio della setta alchemica Nove Calderoni?


"Eccola."


Mentre parlava, Yi Yun tirò fuori un'erba di colore rosso pallido. Quando tutti la videro, i loro occhi si spalancarono immediatamente.


Non è... non è Erba Fiamma?


Era un'erba spirituale estremamente comune. Forse non sarebbe stata nemmeno considerata una vera e propria erba spirituale, ma una semplice erba con un po' di calore. Anche un principiante della medicina avrebbe potuto estrarre l’essenza medicinale che conteneva, figuriamoci un alchimista vero e proprio. Rispetto all'Orchidea Immortale Fiamma di Giada, era come il giorno e la notte.


"Ahah, usi questo per la sfida? Ridicolo. È tutto quello che sanno fare gli alchimisti del Territorio Divino delle Miriadi? E osi competere con me in alchimia?" Disse la ragazza vestito di rosso con disprezzo. Tuttavia, sentì la trasmissione di qi vitale di Sacre Mani del Fuoco Celeste risuonare…


"Yue'er, non sottovalutare l'avversario. È estremamente subdolo. Quest'Erba Fiamma potrebbe essere una sorta di trappola. È imperativo che tu dia il massimo."


Sacre Mani del Fuoco Celeste strinse gli occhi verso Yi Yun. Se questa persona era in grado di sottomettere lo spirito malvagio, c'era decisamente qualcosa di strano in lui. Sottovalutarlo avrebbe solo portato a sofferenze.


"Devo dare il massimo per un'Erba Fiamma?" La ragazza in vestito rosso fece un broncio. Si sentiva un po' perplessa, ma dato che suo zio marziale glielo aveva raccomandato, era determinata ad ascoltarlo.


Fece un cenno noncurante con la mano e un calderone apparve sopra il suo palmo. Roteava su sé stesso. Allo stesso tempo, produsse un filo di fiamma color blu ghiaccio che entrò nel calderone.


L'Erba Fiamma aveva una natura calda. Perciò era estremamente appropriato usare la Fiamma del Ghiaccio Estremo per estrarne l'essenza. Tuttavia, era come usare un martello per uccidere formiche. Era un tale spreco.


"Darò il massimo. Non importa che trucchi userai, lo affronterò."


La ragazza vestita di rosso mostrò lentamente un sogghigno. La Fiamma del Ghiaccio Estremo avvolse immediatamente l'erba e le impurità al suo interno furono rapidamente bruciate via.


Sacre Mani del Fuoco Celeste osservava gelidamente di lato. Sebbene avesse affermato che Yi Yun poteva controllare gli spiriti malvagi, lo aveva fatto senza prove. Se avesse potuto dimostrare che le abilità alchemiche o mediche di Yi Yun erano mediocri, allora non ci sarebbe stato modo per lui di giustificarsi.


Tuttavia, credeva che l'Erba Fiamma che Yi Yun aveva tirato fuori fosse problematica. Eppure non riusciva a determinarne il problema. Aveva sondato l'Erba Fiamma più di dieci volte senza trovare nulla di sbagliato.


Sembrava essere davvero un'Erba Fiamma ordinaria. Allora, dato il talento di Yue'er in alchimia e la sua Fiamma del Ghiaccio Estremo, non ci avrebbe messo pochi secondi per completare l'estrazione dell'essenza medicinale?


Mentre Sacre Mani del Fuoco Celeste rifletteva, erano già passati alcuni secondi. La Fiamma del Ghiaccio Estremo poteva estrarre l'essenza medicinale dell'erba ordinaria a una velocità sorprendente. Proprio quando vide che stava quasi finendo di estrarre l'ultimo pezzetto, la ragazza vestita di rosso mostrò un sorriso.


