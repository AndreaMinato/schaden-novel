---
title: Capitolo 12 - Conosci il Regno Divino Tai Ah
pubDate: 2023-05-19T14:09:48.019Z
tags:
    - tmw
---


Il mattino dopo, Yi Yun si svegliò presto per raccogliere le erbe.

Passando oltre il campo di allenamento, vide che i guerrieri si erano radunati. Erano attorno ad un'enorme pentola. Dentro stava cuocendo qualcosa che aveva un profumo delizioso!

Era l'odore di carne!

Yi Yun riconobbe immediatamente il profumo visto che era da giorni che era affamato.

Dopo la Depurazione del Midollo, si era reso conto che il suo appetito era aumentato moltissimo. Tutto il porridge di riso grezzo veniva digerito perfettamente nel momento in cui entrava nel suo stomaco.

Yi Yun sapeva che, visto che il suo fisico era migliorato, anche il suo appetito era aumentato.

Dato che era negli stadi iniziali del suo allenamento, non aveva la capacità di assorbire il Qi del Mondo. Poteva solo contare sul cibo come fonte di energia.

Ma le misere quantità di porridge di riso che mangiava ogni giorno non erano in grado di ripristinare la sua energia!

Senza cibo, come poteva diventare più forte?

Tutti i membri d'élite della tribù mangiavano la carne delle bestie della desolazione ogni giorno. Dava grandi quantità di energia ed era di gran lunga superiore al porridge di grano grezzo che mangiava!

Yi Yun sapeva che se avesse patito la fame per troppo tempo, avrebbe causato dei danni al suo corpo. Stava ancora crescendo e aveva visto dei miglioramenti solo grazie alla Depurazione del midollo.

Proprio come quando un bambù raggiungeva lo stadio della giuntura, se avesse ricevuto poca acqua, non si sarebbe più potuto raccoglierlo scavandolo. Avrebbe causato gravi problemi!

In effetti le attuali capacità di Yi Yun gli avrebbero permesso facilmente di essere ammesso al campo dei guerrieri, dove avrebbe goduto di un trattamento migliore. Tuttavia, se avesse voluto farlo, avrebbe rischiato di rivelare il segreto del Cristallo Viola. La sua rigenerazione nell'arco di una notte sarebbe stata inspiegabile altrimenti.

Inoltre Yi Yun non aveva buoni rapporti con il campo dei guerrieri o con Lian Chengyu, così non aveva intenzione di entrare nel campo dei guerrieri.

"Dev'essere carne di una bestia selvatica. L'hanno ottenuta cacciando."

Disse con gelosia Jiang Xiaorou.

Secondo i costumi di questo mondo, una persona normale mangiava due volte al giorno. Non avrebbero fatto colazione una volta svegliati alle cinque, ma avrebbero mangiato alle nove di mattina.

Solo i guerrieri e gli apprendisti guerrieri potevano fare tre pasti al giorno. Avrebbero mangiato poco dopo essersi svegliati visto che avevano bisogno di energia per allenarsi.

Visto che i guerrieri del campo dovevano allenarsi, non erano obbligati a partecipare al processo di manifattura. Occasionalmente sarebbero andati a caccia.

Dato che le terre selvagge erano pericolose, questi guerrieri ottenevano poco dalle loro cacce. Così mangiavano loro il cibo che ottenevano e non avrebbero dato nulla agli altri. Il motivo per cui dovevano mangiare carne era per allenarsi e diventare più forti. I poveri plebei si sarebbero solo dedicati alla manifattura che non esauriva molta energia, così sarebbe stato sufficiente il grano per loro.

Quando Yi Yun e Jiang Xiaorou passarono lì vicino, furono notati dal campo dei guerrieri. Zhao Tiezhu fischiò e iniziò a masticare un pezzo di carne di fronte ai due.

"Questa carne di capriolo è così fragrante, ahahah!" Rise Zhao Tiezhu con un'espressione trionfante.

La carne era arrostita e condita con sale e spezie, il suo succo emanava un profumo delizioso!

Zhao Tiezhu mangiò con fare rozzo leccandosi le labbra e le dita, come se stesse per inghiottire la sua stessa lingua.

Ogni tanto tirava fuori una borraccia di pelle di capra e beveva.

Era alcool!

Nella tribù Lian, l'alcool era un lusso assoluto. Dato che il cibo era scarso, com'era possibile ottenere i chicchi per produrre dell'alcool?

I membri del campo dei guerrieri potevano ottenere molte più razioni permettendo loro di usare una piccola porzione di razioni per produrre l'alcool. Lo usavano per riscaldarsi durante le mattine d'inverno

Anche i resti della fermentazione non erano sprecati visto che li avrebbero distribuiti ai poveri. Anche se i resti sarebbero diventati acidi, era sempre meglio che morire di fame, così i residui non venivano mai buttati.

Così gli anziani della tribù non si erano mai opposti alla produzione di alcool fatta di nascosto.

"Ahahah, bere alcool e mangiare carne sono tra le più grandi gioie nella vita."

Zhao Tiezhu rise fragorosamente con fare spensierato.

Solo durante in periodi del genere Zhao Tiezhu si godeva le gioie della vita e i benefici dell'essere un membro del campo dei guerrieri.

"Questi due mendicanti sono davvero miserabili. Diamo loro un po' brodo avanzato dopo."

Il capriolo era stato arrostito, così non c'era del brodo. Jiang Xiaorou sapeva che Zhao Tiezhu lo stava provocando deliberatamente. Con uno sbuffo, afferrò Yi Yun per mano pronta ad andarsene. In quel momento però il suo stomaco la tradì gorgogliando.

Visto che Zhao Tiezhu era lontano, non se ne accorse, ma Yi Yun lo sentì chiaramente. Jiang Xiaroou arrossì per l'imbarazzo.

Yi Yun la guardò, divertito dal suo fare adorabile. Per Jiang Xiaorou, il suo stomaco gorgogliante era indegno della sua posizione di sorella maggiore.

"Sorella Xiaorou, in futuro ti farò ottenere ogni sorta di prelibatezza, ti darò da mangiare il cibo più delizioso al mondo!"

Disse Yi Yun con serietà guardandola negli occhi.

Jiang Xiaorou rimase scioccata dalle sue parole. Non ci diede troppa importanza pensando che stesse cercando solo di consolarla, ma era contenta che Yi Yun tenesse così tanto a lei.

Gli accarezzò la testa e gli disse con un tono infantile: "Sto aspettando!"

Yi Yun rimase senza parole vedendo l'atteggiamento della ragazzina, ma cosa poteva fare visto che era più basso di lei. "Sorella Xiaorou, conosci il Regno Divino Tai Ah?"

In base a ciò che aveva detto Lian Chengyu, ci sarebbe stata la selezione dei guerrieri del Regno Divino Tai Ah tra tre mesi. La posizione di chi fosse stato scelto sarebbe cambiata drasticamente. Per questo motivo Lian Chengyu desiderava così tanto coltivare e si era procurato le ossa della desolazione ad ogni costo.

"Regno Divino Tai Ah..." L'espressione di Xiaorou divenne vacua mentre ricordava: "La tribù umana del Regno Divino Tai Ah è un antico regno. Ha giurisdizione su oltre 108 stati e 24 terre selvagge!"

"Al momento siamo in una delle 24 terre selvagge, le Lande Selvagge della Nuvola."

"Il Regno Divino Tai Ah è molto potente. Ci sono molti esperti nella capitale. I guerrieri del regno provengono per lo più dai 108 stati. Non è dovuto al fatto che i guerrieri delle terre selvagge siano deboli, ma è per via della popolazione più scarsa. Organizzare una selezione di guerrieri richiede molti sforzi logistici e forza lavoro, così i costi per la selezione sono alti."

"Per il processo di selezione dei guerrieri, le fasi preliminari saranno dirette da membri del Regno Divino Tai Ah per selezionare combattenti dalle tribù o quei giovani guerrieri che morirebbero attraversando le lande selvagge."

"Ma stavolta è estremamente strano che il Regno Divino Tai Ah faccia una selezione nelle Lande Selvagge della Nuvola. Comunque è un'ottima opportunità per le numerose piccole tribù in questo territorio. Lian Chengyu ha adocchiato questa occasione e vuole salire la scala gerarchica in una sola volta, fuggendo da questo villaggio di poveri."

Yi Yun fu sorpreso dalla spiegazione di Jiang Xiaorou: "Come sai così tanto?"

Jiang Xiaorou poteva sembrare giovane, ma la sua percezione e le sue capacità di spiegarsi non erano affatto quelle di una ragazzina.

"Ho sentito tutto questo dalla mia madre biologica. Ho anche letto molto riguardo a strani fenomeni quando ero piccola, così sono abbastanza informata. Yun'er, sembra proprio che non ti ricordi di molte cose. Ti ho anche insegnato a leggere."

"Oh..." Yi Yun si sfregò la testa e sorrise in modo imbarazzato. In effetti come poteva un bambino di una famiglia povera essere capace di leggere?

Era grazie a Jiang Xiaorou che poteva leggere.

Poter leggere fin da piccola, Jiang Xiaorou doveva essere nata in una famiglia ricca.

"Sorella Xiaorou, Lian Chengyu ha detto che una volta diventato un guerriero del regno Tai Ah, avrebbe portato l'intera tribù in città, è vero?"

"Estremamente difficile..." Jiang Xiaorou scosse la testa. "La selezione del Regno Divino Tai Ah ha molte fasi. Ci sono i preliminari, le semi finali, e molti vengono eliminati in ogni fase. Le persone dai risultati eccezionali riceveranno il titolo di Cavaliere del Regno. È un titolo estremamente prestigioso. Il migliore tra di loro potrà entrare nella capitale e ricevere le risorse del regno, e apprendere la tecnica sacra di Tai Ah!"

"Per portare l'intera tribù in città, non solo si dovrebbe superare le semifinali, ma anche ottenere buoni risultati. Lian Chengyu potrebbe non rispettare ancora quei requisiti. E anche se ci riuscisse in futuro, a giudicare dalla sua personalità, è improbabile che si preoccupi di noi."

"Yun'er, perché me lo chiedi?" Non puoi sperare che Lian Chengyu diventerà un cavaliere del regno e ci permetta di avere una vita migliore, vero?"

"Stavo solo chiedendo." Disse Yi Yun toccandosi il naso. Tanto valeva sperare che i maiali volassero piuttosto che contare su Lian Chengyu.

Se quel tipo fosse uscito dall'isolamento e avesse notato che era ancora vivo, forse avrebbe ucciso Yi Yun alla sua prima occasione!

 Yi Yun sperava che allora sarebbe diventato abbastanza forte da proteggersi allora. La questione era ancora in sospeso!

"Sembra che se parteciperò alla selezione dei guerrieri del Regno Divino Tai Ah, potremmo garantire velocemente una buona vita ad entrambi!"

'Dev'essere un qualche tipo di manuale di coltivazione quella tecnica segreta Tai Ah. I manuali sono indispensabili per praticare le arti marziali in questo mondo. Il Cristallo Viola può essere magico, ma può solo rigenerarmi. Se non entrerò nel Regno Divino Tai Ah, dove otterrò un manuale di coltivazione?' Yi Yun fece questa decisione mormorando tra sé e sé.

Non poteva ancora lasciare la tribù Lian anche se la sua forza era aumentata, sarebbe stato spericolato attraversare le lande selvagge. Doveva migliorare mentre era nella tribù Lian e superare la selezione del Regno Divino Tai Ah. Era la scelta migliore a sua disposizione in queste circostanze!



