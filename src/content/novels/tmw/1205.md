---
title: Capitolo 1205 - Ling Xie'er si risveglia
pubDate: 2025-12-01T12:49:30.468Z
tags:
    - tmw
---


Capitolo regolare,
6 capitoli in coda totali (6 Alessandro)
0/1 sponsorizzazioni 1 euro a capitolo,
-Schadenfreude


Nel piccolo mondo sotterraneo, c'era una camera da letto arredata in modo accogliente. Il pavimento era ricoperto di fiori che si raccoglievano attorno a coperte soffici. Su quel letto giaceva Ling Xie'er. Il suo visino era pallido e il suo fisico incorporeo appariva debole.


Era rimasta in un sonno profondo per moltissimo tempo. Nonostante avesse consumato metà della Radice del Ritorno dell'Anima, e questa l'avesse nutrita, il suo corpo spirituale rimaneva fragile. Era come se anche il più piccolo disturbo potesse disperderla nel nulla.


Le sue condizioni suscitavano proprio compassione.


Yi Yun le si avvicinò ma non agì subito. Il Seme del Fuoco del Dio Eretico nel suo corpo si diffuse gradualmente, trasformandosi in fili di fumo azzurro che si posarono attorno a Ling Xie'er.


Dopo la lunga preparazione, era finalmente giunto il momento di risvegliarla. Il Seme del Fuoco del Dio Eretico, sotto forma di fumo azzurro, sembrava attendere il suo risveglio. I fili di fumo accarezzavano dolcemente Ling Xie'er, come per risvegliarla.


Yi Yun aprì una bottiglietta di giada e immediatamente un aroma medicinale si diffuse nella stanza. Ne fece rotolare fuori una delle Pillole dell'Anima Cava e la fece scivolare delicatamente nella bocca di Ling Xie'er.


Ling Xie'er aveva un corpo spirituale, quindi le pillole ordinarie non avevano effetto su di lei. Tuttavia, nel momento in cui la Pillola dell'Anima Cava entrò nella sua bocca, si trasformò immediatamente in innumerevoli punti luminosi che si dispersero in tutto il suo corpo, nutrendo la sua forma eterea.


Presto, Ling Xie'er si tinse di un alone sottile. Il suo corpo divenne in parte traslucido a causa della luminosità, come se fosse una scultura di ghiaccio.


Vedendo questa scena, Yi Yun non esitò oltre. Prese un'altra e la fece ingerire a Ling Xie'er.


Dopo la seconda pillola, l'alone che avvolgeva il corpo di Ling Xie'er divenne più intenso. Il suo viso pallido finalmente acquisì un po' di colore dopo tanto tempo.


A quel punto, Yi Yun tese la mano e una piccola goccia volò via dall'acqua spirituale. Pose la terza Pillola dell'Anima Cava nella bocca di Ling Xie'er e la fece scendere con un sorso di acqua spirituale. In quel momento, Yi Yun sentì che la forza spirituale nel corpo di Ling Xie'er stava ribollendo costantemente come acqua da una sorgente.
Questa quantità di forza dell'anima non era molto diversa da quando Yi Yun aveva incontrato Ling Xie'er per la prima volta.


Yi Yun ne fu soddisfatto e le somministrò immediatamente la quarta Pillola dell'Anima Cava.


Le Pillole dell'Anima Cava non solo potevano risvegliare Ling Xie'er, ma erano anche medicine per lo spirito che potevano rinvigorirla. Erano molto benefiche per il corpo di Ling Xie'er, quindi Yi Yun non fu avaro nel usarle.


A quel punto, nella bianca luce fumosa, il corpo di Ling Xie'er galleggiò lentamente verso l'alto. Subito dopo, aprì gradualmente gli occhi... come se si stesse svegliando da un lungo sogno. Si era finalmente ridestata.


Guardò Yi Yun con fare smarrito.


Guardandosi intorno, trovò un ambiente piacevole. Era in netto contrasto con le terre infuocate che ricordava da prima di perdere i sensi.


"Questo è..."


Ling Xie'er era sorpresa. Sondò l'ambiente attorno e scoprì che l'enorme formazione del mondo che una volta la intrappolava non esisteva più. Tutto il calore torrido, la lava e il liquido rosso fuso erano svaniti. Questo era un mondo indipendente che sembrava una primavera accogliente. Era confortevole e bello.


I nemici che l'avevano torturata non c'erano più. Accanto a lei, c'era solo un Yi Yun sorridente.


"Xie'er, finalmente ti sei svegliata."


Yi Yun sospirò. I suoi anni di duro lavoro non erano stati vani.


"Non ero già..."


Ling Xie'er ricordò cos’era successo prima di perdere conoscenza. Sapeva di essere stata come una candela al vento e, in quello stato, era naturale che la sua anima si indebolisse fino a morire lentamente. Tuttavia, poteva percepire la forza dell'anima impetuosa che scorreva nel suo corpo. Era più forte di quando era nel Mare di Sabbia della Sepoltura del Sole.


"Fratello Yi, mi hai salvato tu?" Ling Xie'er batté le palpebre e lo guardò. Notò le Pillole dell'Anima Cava rimanenti nella mano di Yi Yun. Una semplice occhiata le bastò per capire che quelle pillole miracolose contenevano forza spirituale.


"Sì, e d'ora in poi, non sarai più intrappolata da quell'enorme formazione. Ho qualcuno che intendo cercare e, allo stesso tempo, voglio diventare più forte. Xie'er, puoi accompagnarmi se vuoi."


Yi Yun le prese le mani. Sebbene avesse vissuto per un periodo così lungo, non sembrava potesse crescere. Pareva ancora una bambina. La sua mano era molto più piccola di quella di Yi Yun, ma dopo aver consumato alcune pillole dell'Anima Cava il suo corpo era più consistente. Le sue mani emanavano persino un accenno di calore.


Sebbene il Seme del Fuoco del Dio Eretico si fosse fuso con Yi Yun, non voleva costringere Ling Xie'er a seguirlo per questo. Non l'avrebbe assolutamente trattenuta se avesse voluto andarsene.


Ling Xie'er era caduta in quel sonno prolungato perché aveva cercato di salvarlo.


"Sì." Ling Xie'er annuì con forza e non poté fare a meno di gettarsi tra le braccia di Yi Yun.


Lo abbracciò e improvvisamente sentì un senso di sicurezza senza precedenti. Era stata sull'orlo della morte, ma ora era rinata. Inoltre, aveva finalmente lasciato l'infernale Mare di Sabbia della Sepoltura del Sole, abbandonando la solitudine perenne. Tutto ciò fece sentire Ling Xie'er come se fosse in un sogno.


Finalmente poteva vedere com'era il mondo esterno.


…


Mentre Yi Yun iniziava il suo isolamento, altri eventi si verificarono a un milione di chilometri di distanza, nelle terre originali della setta Onda di Giada.


Da quando la setta Onda di Giada si era trasferita, quel luogo era diventato desolato. Specialmente la miniera di Pietre del Mondo che era stata sigillata e distrutta. Sembrava non diversa da una rovina.


Tuttavia, c'erano molte cose che non potevano essere sigillate.


In quel momento, nel profondo sottosuolo, nell'antica rovina fredda, apparve una figura.


Era comparsa all'improvviso, e non pareva che facesse parte del mondo esistente.


Era un uomo dai capelli rossi, vestito di nero. Sembrava estremamente giovane.


Studiò la rovina primordiale e le tombe disposte fittamente, trovando migliaia di buchi. Sembrava che fossero state saccheggiate. Tutte le bare erano aperte e vuote.


"Che cosa è successo esattamente?" La voce dell'uomo dai capelli rossi risuonò distante nella rovina.


"Avevo percepito che stesse accadendo qualcosa ai servitori demoniaci, ma quando sono arrivato qui era già troppo tardi..."


L'uomo dai capelli rossi stese la mano emanando un'aura fredda e terrificante che coprì l'intera regione.


Tuttavia, per quanto lontano si estendesse la sua aura, l'uomo dai capelli rossi non percepì alcuna traccia delle aure dei servitori demoniaci.


Non era ancora il momento per questi spettri di risvegliarsi, e anche se alcuni si fossero risvegliati prematuramente, sarebbero stati una minoranza. Era impossibile che si ridestassero tutti così all'improvviso.


"E pensare che in questo mondo ci sia qualcuno in grado di rilevare le tracce dei servitori demoniaci e fare una cosa del genere... Non importa chi sia, questa persona deve morire o i piani andranno rovinati."


Anche se un guerriero ordinario si fosse imbattuto in questa rovina, non avrebbe potuto scoprire i servitori demoniaci. Il cimitero era stato sigillato da un’enorme formazione e, inoltre, i servitori demoniaci erano difficili da individuare.


"Sembra che il piano debba essere anticipato."


L'uomo dai capelli rossi borbottò tra sé e sé e fece un passo avanti. Sotto i suoi piedi, avvennero strane distorsioni nello spazio circostante. In un solo passo, aveva coperto vaste distanze e presto lasciò la rovina primordiale.


E l'intera scena non fu vista da nessuno.


Le terre originali della setta Onda di Giada rimasero silenziose e morte. Era come se fosse una landa desolata in cui nessun essere avesse mai messo piede prima.


