---
title: Capitolo 121 - La Selezione è Decisa
pubDate: 2023-09-05T14:09:48.037Z
tags:
    - tmw
---


La folla cadde in un lungo silenzio. Lo scontro appena finito era stato troppo surreale.

Aveva superato i limiti dei guerrieri dal Sangue Mortale delle lande selvagge.

I guerrieri dal Sangue Mortale potevano sradicare salici e distruggere le rocce. Ma quando combattevano, avrebbero usato la loro carne e i loro muscoli. Occasionalmente ci sarebbero stati scontri di qi di spada e onde d’urto di pugni, ma sarebbe finita lì.

Non avevano mai visto uno scontro tra guerrieri dal Sangue Mortale di questo livello.

Il raggio di spada rossa e l’immagine del drago e della tigre che riflettevano il tramonto erano stati troppo scioccanti! Era incredibile!

Ma l’enorme buco nel palco di pietra del clan tribale Tao dimostrava che era successo davvero.

Il foro ampio cinque piedi era circondato da rocce piene di crepe che sembravano ragnatele; rendeva difficile riconoscere che questa era stata una battaglia tra guerrieri dal Sangue Mortale.

Tao Yunxiao aveva usato l’energia proibita dell’artefatto ancestrale, era comprensibile che avesse ottenuto un potere distruttivo simile.

Ma come ci era riuscito Yi Yun!

Aveva sconfitto Tao Yunxiao a mani nude?

La gente del clan tribale Tao non poteva crederci. Perfino le ragazze che stavano tifando di nascosto per Yi Yun erano rimaste a bocca aperta, stordite. Tra di loro, c’erano alcuni degli adolescenti che avevano cercato di importunare Yi Yun il giorno precedente. Questo ragazzino che sembrava un bambino qualunque della porta accanto in realtà aveva una forza così terrificante.

Si sentirono come un branco di topi che avevano molestato un dinosauro. Fortunatamente il dinosauro non si era arrabbiato, altrimenti chissà cosa sarebbe successo.

“Una manifestazione di qi vitale, è proprio una manifestazione di qi vitale. Solo invocando il potere del qi vitale del mondo può aver mostrato un potere distruttivo del genere.” Il patriarca del clan Tao sembrava abbattuto mentre ricadeva sulla sua sedia.

“Manifestazione di qi vitale… come può essere?!”

In realtà non c’era bisogno della conferma del patriarca perché molti avevano capito che l’attacco di Yi Yun era stata una manifestazione di qi vitale.

Dopotutto l’immagine della Divina Tigre Feroce e del Drago Dorato volante era ancora impressa nelle loro menti.

Cosa poteva essere se non una manifestazione di qi vitale?

La gente del clan tribale Tao non sapeva nulla dell’Aura Viola dall’Est, né della Minuta Sottigliezza, ma conoscevano bene le manifestazioni di qi vitale.

Questo perché, nell’intero clan, solo una persona nella giovane generazione era capace di manifestare qi vitale, ed era Hu Ya.

Hu Ya era negli stadi intermedi del Sangue Viola ed era ad un passo dal raggiungere lo stato del Corpo Temprato, Pulsazione del Drago.

Così era in grado di manifestare qi vitale. Ieri lo aveva rivelato sul palco ricevendo grandi applausi.

Si erano rallegrati per la dimostrazione e ne avevano discusso con entusiasmo mentre mangiavano. Hu Ya era l’orgoglio del clan. Precedentemente, Yi Yun aveva attirato le luci della ribalta durante i preliminari e le semifinali, umiliando i membri d’élite della tribù Tao. Ma Hu Ya aveva riconquistato orgoglio per loro.

Ma adesso…

Anche Yun Che poteva manifestare qi vitale!

Come poteva essere possibile?!

La manifestazione di qi vitale non poteva essere fatta dai migliori guerrieri dal Sangue Viola? Hu Ya era riuscito a farlo solo negli stadi intermedi del Sangue Viola, Yi Yun era un Raccoglitore di Qi al picco del suo stadio, eppure aveva compreso come manifestare qi?

“Trascurando il talento, che Yi Yun sia molto più forte di Hu Ya?” Disse qualcuno del clan Tao. Non potevano accettarlo.

“Yi Yun non può essere più forte di Hu Ya. Ma la la manifestazione di qi vitale non è qualcosa che si può controllare solo con la forza. Perfino dei guerrieri al picco del Sangue Viola non sono capaci di farlo! Questa manifestazione di qi vitale dipende dalla percezione. È un modo per valutare le capacità di un guerriero di controllare l’energia. Inoltre, se un esperto dal Sangue Mortale riuscisse a raggiungere lo stadio di Corpo Temprato, Pulsazione del Drago, allora in teoria potrebbe manifestare qi vitale prima dello stadio del Sangue Viola.” Spiegò un guerriero del clan tribale Tao.

Questo non risolse i loro dubbi, ma li rese ancora più scioccati.

Erano sbalorditi!

Corpo Temprato, Pulsazione del Drago?!

Yi Yun aveva raggiunto uno stato del genere?

Avevano sentito da tempo dal patriarca di come Hu Ya fosse un raro genio, un talento che non si vedeva da centinaia di anni nel clan. Questo perché aveva diciotto anni ed era solo ad un passo dal raggiungere lo stadio del Corpo Temprato, Pulsazione del Drago. Negli ultimi secoli della loro storia, nessuno nella tribù era riuscito a farlo.

Per questo avevano provato orgoglio. Avevano aspettato che Hu Ya arrivasse a quel punto, per poi portarli fuori dalle vaste lande selvagge e stabilire un clan nelle terre centrali.

Ma ora Hu Ya era ancora ad un passo dal riuscirci, mentre Yi Yun ci era arrivato già a dodici anni?!

Com’era possibile?!

La gente del clan tribale Tao fissò il ragazzino. Dalle loro espressioni sembrava che avessero visto un fantasma!

Non potevano crederci, ma vedendo che i guerrieri del loro clan non avevano obiezioni e il patriarca stava annuendo silenziosamente, non avevano altra scelta se non crederci.

Yi Yun aveva raggiunto uno stadio del genere a dodici anni!

Corpo Temprato, Manifestazione di qi vitale, prima aveva manifestato nuvole viola e aveva anche lo spirito più forte…

Non osarono pensarci ulteriormente.

Era una tortura paragonarsi a lui, erano rifiuti al confronto!

Finalmente capirono perché Yi Yun aveva ricevuto il grado di Mistico di livello cinque, mentre Hu Ya non aveva ricevuto un grado. Non era perché le truppe del Drago Brillante fossero state ingiuste, ma perché era la verità!

Yi Yun era molto più forte di Hu Ya!

Per quanto riguardava Tao Yunxiao, non era nemmeno degno di essere menzionato. Era spazzatura da buttare via immediatamente al confronto!

E ripensando a Lian Chengyu…

Lian Chengyu non era nemmeno degno di essere menzionato. Era di gran lunga inferiore a Tao Yunxiao, così era come sterco di vacca in confronto ad una perla!

I guerrieri del clan Lian erano pietrificati. Avevano perso ogni capacità di pensare. L’ultima battaglia di Yi Yun li aveva proprio sconvolti. Ci sarebbe voluto molto tempo prima che si ricomponessero.

Per quanto riguardava Lian Chengyu, che era stato mutilato da Yi Yun, non aveva detto una parola fin da ieri, ma i suoi occhi mostravano un profondo senso di disperazione!

Questa disperazione era mille volte peggiore a quella che aveva provato quando non era riuscito ad avanzare allo stadio del Sangue Viola dopo aver inghiottito l’essenza delle ossa della desolazione.

Sì, Yi Yun non era solo forte, spietato e lo aveva distrutto senza pensarci troppo, aveva anche dichiarato indirettamente che non avrebbe mai avuto speranza di vendicarsi in futuro.

Il cuore di Lian Chengyu era morto. Aveva pensato alla vendetta per sostenersi, ma adesso si era reso conto di non avere più possibilità visto che era stato reso un invalido. Così aveva perso la volontà di vivere. Il suo corpo poteva essere ancora vivo, ma non era nient’altro che uno zombie vivente.

“Yi Yun ha vinto!” Zhang Tan osservò con attenzione Yi Yun. Anche se gli aveva dato una valutazione eccellente, lo aveva ancora sottovalutato.

Se avesse dovuto rivalutare di nuovo il suo livello, gli avrebbe dato il grado Mistico di sesto livello!

Le finali della selezione del regno erano terminate. Il risultato era evidente. Yi Yun era ancora in piedi nell’arena. Ma il suo pugno destro era gravemente ferito. Dopotutto, durante l’attacco finale, aveva usato il qi vitale per avvolgere la sua mano mentre affrontava l’Inferno Rosso Sangue di Tao Yunxiao.

Anche se aveva usato la manifestazione di qi vitale, il suo pugno era ancora fatto di carne. L’impatto lo aveva ferito al punto da arrivare all’osso. Se non fosse stato per il suo Compro Temprato, la sua mano si sarebbe divisa in due.

Naturalmente Tao Yunxiao era ancora più ferito. Non solo per il pugno di Yi Yun, solo il sangue che aveva sprecato per darlo alla spada femmina gli avrebbe impedito di recuperare le forze per un anno.

“Dottore… chiamate il dottore…” Il patriarca del clan tribale Tao fece un cenno. Chiuse gli occhi perché non poteva più sopportare di vedere suo figlio in queste condizioni.

Ma non importava cosa, Tao Yunxiao era comunque un giovane membro d’élite per cui il clan aveva speso una grande quantità di risorse. Era uno dei pochi esperti che poteva portare il loro clan fuori dalle vaste lande selvagge.

Avrebbero comunque dovuto usare le loro migliori medicine per curarlo.

Il patriarca era preoccupato. Era sicuro che questo sarebbe diventato un enorme colpo per Tao Yunxiao. Insieme alla perdita di sangue e coltivazione, una persona orgogliosa come lui sarebbe sopravvissuta a queste difficoltà? Si sarebbe mai ripreso?

Il miglior medico del clan tribale Tao arrivò con una scatola pesante. Nel contenitore c’erano diverse erbe che provenivano dalla montagna del clan. Era pieno di ginseng, Reynoutria japonica e Ganoderma Lucidum vecchi più di cento anni. Non esitarono affatto ad usare le loro risorse.

Erano erbe costose. Questo era il solo punto di forza di cui potevano vantarsi di fronte a Yi Yun. Il loro clan tribale Tao era ricco di risorse!

Anche Yi Yun era rimasto ferito, ma non sarebbe stato curato con erbe di così buona qualità. Il suo pugno destro era gravemente ferito. Il suo osso e i suoi tendini erano stati tagliati dall’artefatto ancestrale. Il pugno di una persona normale sarebbe rimasto mutilato permanentemente, ma per dei guerrieri non sarebbe stato un problema, sarebbe stato solo problematico da curare.

Il vecchio dottore posò la scatola ansimando. Non conosceva le arti marziali e, data anche la sua età, sembrava una candela che tremolava al vento.

Il medico afferrò il braccio di Tao Yunxiao e iniziò a sentirgli il polso, presto si accigliò.

Il polso di Tao Yunxiao era terribile. Il vecchio dottore ebbe la sensazione che le possibilità di curare Tao Yunxiao fossero quasi zero per lui…

Zhang Tan fece un cenno, indicando ai dottori delle truppe del Drago Brillante di intervenire.

Le truppe del Drago Brillante avevano diverse droghe capaci di salvare la vita, ma potevano solo impedire di morire. Non potevano fare recuperare il sangue perduto. In effetti medicine del genere sarebbero state inestimabili. Erano molto più costose di diverse reliquie delle ossa della desolazione. Anche se le truppe del Drago Brillante avessero posseduto una droga del genere, non l’avrebbero usata per uno sfidante delle selezioni del regno.

Così il dottore delle truppe del Drago Brillante tirò fuori solo medicine normali. Sia Yi Yun che Tao Yunxiao erano in condizioni stabili, così i dottori delle truppe del Drago Brillante non reagirono frettolosamente.

All’improvviso la gente sentì il rumore di un vestito che svolazzava al vento. Quando le persone alzarono la testa, videro una ragazza con un abito bianco che fluttuava giù dall’aeronave!



