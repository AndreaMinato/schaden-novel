---
title: Capitolo 1227 - Essenza dell’Anima
pubDate: 2025-12-21T18:41:55.639Z
tags:
    - tmw
---


Capitolo regolare,
13 capitoli in coda totali (13 Alessandro)
0/1 sponsorizzazioni 1 euro a capitolo,
-Schadenfreude


Sbloccare i sette sigilli divini era più facile a dirsi che a farsi. Specialmente gli ultimi due, la loro difficoltà superava di gran lunga l'immaginazione dell’Anziano Mo.


Non credeva che Yi Yun potesse sbloccarli.


In quel momento, la porta della capanna di bambù si aprì mentre Huan Chenxue usciva. Mostrava un’espressione perplessa sul suo bel volto.


"Signorina, quella è la spada ancestrale del suo clan. Darla così... è davvero troppo..."


"Clan..." Huan Chenxue scosse dolcemente la testa e disse: "La popolazione di quel clan è stata ridotta a pochi membri nella mia generazione. Figuriamoci proteggere la spada, ci sono già abbastanza problemi a continuare la discendenza."


"La Spada della Divinità Elfica possiede una sua spiritualità. Per sbloccarla, bisogna prima ottenere la sua approvazione. Nemmeno dei talenti potrebbero riuscirci, figuriamoci io, che provengo da una stirpe maledetta. Nonostante abbia un corpo divino, non posso coltivare e quindi non posso sbloccare i sigilli della spada.
Se Yi Yun riuscisse a sbloccare i sigilli, sarebbe anche per la sua buona fortuna."


Mentre Huan Chenxue parlava, l’Anziano Mo aggrottò leggermente le sopracciglia. "Signorina, se Yi Yun dovesse davvero sbloccare i sigilli divini, allora i poteri sigillati all'interno della Spada della Divinità Elfica gli apparterrebbero. Ma avrebbe bisogno dei poteri delle fiamme del Bagliore per fungere da catalizzatore per la sua rinascita. Sta..."


Anziano Mo smise di parlare a quel punto.


L’arma che Huan Chenxue aveva dato a Yi Yun si chiamava Spada della Divinità Elfica.


L'aspetto esteriore della lama sembrava cristallino e bellissimo, ma in realtà, sigillata all'interno si nascondeva una delle dodici divinità elfiche: un filo dell'essenza dell'anima del Bagliore Infernale dell’Estremo Yin!


Tra le dodici Divinità Elfiche come l’lluminazione dell’Estremo Yang, l’Albero del Dao della Terra Imperatrice e le altre, il Bagliore Infernale dell’Estremo Yin era classificata al primo posto insieme allo Yang!


Era il principio di tutto, la prima a nascere dopo che il Caos si trasformò in Yin e Yang. Era anche l'apice del Puro Yin, e poteva essere considerato come Puro Yin del Caos!


Quel filo di essenza spirituale era sigillato all'interno di una spada di ghiaccio gelido. Era un segreto di cui pochissime persone al di fuori della linea di sangue di Huan Chenxue erano a conoscenza.


Usare le fiamme del Bagliore per rinascere era l'unico modo per Huan Chenxue di sfuggire alla sua maledizione.


Tuttavia, aveva dato la spada a Yi Yun. Era come consegnargli l'essenza spirituale del Bagliore Infernale dell’Estremo Yin.


Il potere apparteneva alla persona che avrebbe sciolto i sigilli.


E per sbloccare il sigillo divino, erano necessari perspicacia e immenso talento per risolvere la maledizione della stirpe. Sebbene Huan Chenxue possedesse un antico corpo divino, non poteva coltivare a causa della maledizione che la affliggeva.


Questo risultava in un circolo vizioso.


Ora, solo Yi Yun poteva romperlo.


Huan Chenxue sospirò e disse: "Anziano Mo, la Spada della Divinità Elfica è stata tramandata nel mio clan per chissà quanto tempo. Nonostante una reincarnazione ogni dieci milioni di anni nessuno è stato in grado di spezzare la maledizione. Invece di accontentarmi della situazione, perché non rischiare? Il clan ha sempre cercato un prescelto dal destino, ma forse il prescelto non era mai destinato a provenire dalla famiglia..."


Il tono di Huan Chenxue era calmo, lasciando l’Anziano Mo pieno di emozioni contrastanti. Era vissuto per milioni di anni e aveva assistito alla crescita di Huan Chenxue.


Sapeva molto bene che dando la spada, Huan Chenxue stava consegnando tutto a Yi Yun, incluso il destino del clan stesso...


"Signorina, perché non dice tutto questo al giovane maestro Yi? Ho questa preoccupazione assillante che, anche se dovesse raffinare l’essenza spirituale del Bagliore Infernale dell’Estremo Yin, potrebbe non aiutarla.
Inoltre... la possibilità che lui ottenga quel potere è semplicemente troppo bassa." L’Anziano Mo era preoccupato. Ora sapeva che quando Huan Chenxue lo aveva mandato a trovare il giovane nel Territorio Divino delle Miriadi, aveva già deciso di consegnare tutto a Yi Yun.


"Cosa accadrebbe se glielo dicessi? Se lo considera una forma di favore, allora gli sto solo aggiungendo un peso. Se non gli importasse, si preoccuperà solo dei benefici che gli porterà e ignorerà qualunque cosa io gli dica. Tuttavia... credo che abbia capito che tipo di personalità abbia. Lascerò tutto al destino..."


Dopo aver detto questo, Huan Chenxue tornò nella capanna di bambù.


...


In quel momento, Yi Yun si era già sistemato nel piccolo alloggio che l’Anziano Mo gli aveva assegnato. Naturalmente non era a conoscenza della conversazione tra Huan Chenxue e l’Anziano Mo.


L’alloggio era composto da un totale di quattro stanze. Al centro di un cortile c'era un tavolo di pietra e accanto c'era un Albero Lunare Bianco. Non era una specie rara, si poteva vedere comunemente nel mondo mortale.


C'era ogni tipo di struttura nelle stanze, ed erano state mantenute in modo semplice, ordinato ed elegante. Dalla disposizione dell'area, sembrava... fosse una casa in cui viveva una ragazza?


Tuttavia, caratteristiche eccessivamente femminili come le tende di seta erano state rimosse.


Forse in passato Huan Chenxue viveva qui...?


Yi Yun non poté fare a meno di pensarlo. Il cortile non era molto lontano da dove viveva Huan Chenxue. E l'unica persona che poteva averci soggiornato era Huan Chenxue perché gli abitanti del Mare del Miraggio non erano mai vissuti qui. Avevano menzionato di non aver mai visto la padrona del regno.


Yi Yun non ci pensò oltre. Si sedette sul letto ma non si preoccupò immediatamente di Miraggio di Neve. Invece, tirò fuori la busta che Huan Chenxue gli aveva dato.


Quando le aveva chiesto informazioni riguardo al mandante dietro le Mani Sacre di Fuoco Celeste, la giovane gli aveva passato questa busta in cui c’erano indicazioni riguardo ad un luogo per coltivare.


L'uomo dai capelli rossi aveva piantato un sigillo nel corpo di Yi Yun. Sebbene fosse contenuto dall'Albero Divino Legno Azzurro, sarebbe stato piuttosto difficile raffinarlo completamente.


Così avrebbe dovuto affrontare l'uomo dai capelli rossi prima o poi.


Inoltre, Yi Yun aveva la sensazione che sarebbe arrivato il giorno in cui avrebbe persino affrontato Bai Yueyin. Se trovava così arduo affrontare l'uomo dai capelli rossi, come avrebbe fatto a combattere contro Bai Yueyin?


Yi Yun aprì la busta, trovando un pezzo di carta e una sottile tavoletta di giada all'interno. Quando infuse la sua percezione nella tavoletta, vide che conteneva una mappa. Indicava diversi nodi spaziali, oltre a informazioni dettagliate su come attraversarli.


Quanto al pezzo di carta, era una lettera su cui c’era scritto del testo che Yi Yun non aveva mai visto prima.


Aveva una grafia splendida ed elegante. Immaginò che appartenesse a Huan Chenxue. Nonostante fosse molto colto, Yi Yun non aveva mai visto una lingua simile nei libri.


Questa chiaramente non era una lettera per lui. Forse doveva consegnarla a qualcuno una volta raggiunti i terreni di coltivazione.


Yi Yun giunse a questa conclusione. La tavoletta di giada non spiegava nulla riguardo al terreno di coltivazione. L’avrebbe capito naturalmente una volta andato lì.


C'erano restrizioni temporali sull'apertura dei nodi spaziali. I nodi spaziali erano chiusi al momento, quindi Yi Yun mise la lettera nel suo anello interspaziale e si sistemò tranquillamente nella casa.


Meditava ogni giorno, tirando fuori Miraggio di Neve per la contemplazione. Tuttavia, per quanto ci provasse, solo cinque sigilli si illuminavano. I restanti due erano ancora spenti.


"Forse ha bisogno di uno stimolo. Non può essere forzato." Yi Yun si calmò gradualmente.


