---
title: Capitolo 1232 - La Cresta delle Miriadi di Divinità
pubDate: 2025-12-26T18:25:12.445Z
tags:
    - tmw
---


Forse per riflesso condizionato, nel capitolo precedente avevo tradotto con Cresta delle Miriadi di Demoni anziché Miriadi di Divinità lol. Ho corretto.
Buona vigilia!


Capitolo sponsorizzato, ringraziamo Alessandro!
9 capitoli in coda totali (9 Alessandro)
0/1 sponsorizzazioni 1 euro a capitolo,
-Schadenfreude


La maggior parte del dominio del Mare Calmo della voragine era uno specchio d’acqua dall’aspetto sconfinato. Uniforme e piatto. Sebbene nascondesse alcuni tesori naturali, erano solitamente accompagnati dalla presenza di pericoli. Visto che Yi Yun non intendeva esplorarlo, il modo migliore per attraversare la grande distanza del vasto mare era naturalmente utilizzare una formazione di teletrasporto.


Queste formazioni di teletrasporto a lunga distanza, che permettevano di viaggiare per milioni di chilometri con facilità non erano economiche.


In quel momento, Yi Yun arrivò a una formazione di teletrasporto. La persona responsabile di riscuotere la tariffa di teletrasporto era una ragazza di stirpe elfica. Aveva la pelle color malto ed era più slanciata della media umana. Aveva gambe robuste e una coda pelosa dietro la schiena.


"La tariffa di teletrasporto è di dieci giade spirituali di qualità inferiore."


La ragazza mostrò un sorriso cortese mentre lo diceva dolcemente.


Yi Yun si stupì. Giade spirituali?


Improvvisamente si rese conto di avere un problema. La valuta comune utilizzata nella voragine chiaramente era completamente diversa da quella dei dodici Cieli Empirei. E, cosa più imbarazzante, non ce l’aveva.


In effetti, i dodici Cieli Empirei non avevano una valuta ufficialmente riconosciuta. Ogni regione utilizzava valute diverse e, il più delle volte, si ricorreva a baratti per ottenerle. Ad esempio, le Rune Miriadi del Territorio Divino delle Miriadi si ottenevano scambiando merci.


Notando che Yi Yun non stava rispondendo, né stava tirando fuori Giade Spirituali, gli angoli della bocca della Ragazza Serpente si contrassero. "Fratello, non dirmi che non hai portato soldi?"


Yi Yun si accarezzò il mento, si voltò verso di lei e disse: "Infatti, non ne ho portati. Paga tu questa volta."


"…"


La Ragazza Serpente rimase sbalordita per un momento. Che imbroglione. Alla fine, era ancora lei a dover pagare le spese?


Anche se era scontenta, non era riuscita a derubare Yi Yun. Era ora in balia di Yi Yun, quindi non aveva altra scelta che obbedire a malincuore.


La addolorò tirare fuori dieci Giade Spirituali di qualità inferiore. Era chiaro che lei stessa in partenza non aveva molto denaro. Se fosse stata da sola, non avrebbe mai voluto pagare per usare la formazione di teletrasporto.


"Va bene. Posso chiedere dove state andando?" La ragazza chiese con un sorriso mentre accettava le Giade Spirituali.


"Cresta delle Miriadi di Divinità.” Rispose la Ragazza Serpente con aria infelice.


Quando la formazione di teletrasporto fu attivata, un raggio di luce lampeggiò. Yi Yun e la Ragazza Serpente apparvero a milioni di chilometri di distanza.


I dintorni erano completamente cambiati. Non erano più in riva al mare, ma in una lussureggiante catena montuosa. Sotto le montagne c'era una grande città che a prima vista appariva vivace.


Subito dopo che Yi Yun e la Ragazza Serpente uscirono dalla formazione di teletrasporto, il passaggio si illuminò di nuovo e qualcun altro apparve fuori.


"Questa Cresta delle Miriadi di Divinità è davvero animata."


"È naturale. La Cresta delle Miriadi di Divinità potrebbe essere definita una setta, ma in realtà, non è molto diversa da un grande paese. Non ci sono solo guerrieri; anche molti mortali vivono qui. È una città molto grande, estremamente animata!" La Ragazza Serpente spiegò convanto. Sebbene Yi Yun fosse potente, era uno straniero che aveva bisogno che lei rispondesse alle sue domande.


Yi Yun rimase in silenzio e diede una rapida occhiata alla Ragazza Serpente. Disse: "Andiamo. Avanti, verso la Cresta delle Miriadi di Divinità."


Sebbene fossero arrivati nel continente dove si trovava la Cresta delle Miriadi di Divinità, erano ancora a una discreta distanza dalla loro vera sede. Volarono per un periodo di tempo prima di arrivare a destinazione.


Il continente prendeva il nome dalla Cresta delle Miriadi di Divinità. Sebbene ci fossero piccole sette, impallidivano al confronto.


La Cresta delle Miriadi di Divinità era una vera super setta potente. Innumerevoli organizzazioni subalterne dipendevano da essa. Il paragone della Ragazza Serpente ad un enorme paese non era affatto un'esagerazione.


Durante il volo di Yi Yun e della Ragazza Serpente, videro molte città e paesi brulicanti di vita. Tuttavia, quelle non erano le regioni centrali della Cresta delle Miriadi di Divinità.


Presto, una cresta montuosa torreggiante e maestosa apparve di fronte a loro. La sua vetta trafiggeva le nuvole e appariva estremamente magnifica. E ai piedi della montagna c'era un'enorme città. La sua circonferenza si estendeva per quasi cinquecento chilometri e la popolazione ammontava a decine di milioni.


"Questa è la Cresta delle Miriadi di Divinità." Yi Yun guardò la città e la trovò grandiosa ed elevata. Percepì anche fluttuazioni provenienti da formazioni.


Il volo ad alta quota era proibito nella Cresta delle Miriadi di Divinità; quindi, Yi Yun e la Ragazza Serpente atterrarono alle porte della città.


"Sono necessarie due Giade Spirituali di qualità inferiore per accedere." Disse il guardiano della porta.


Yi Yun lanciò un'occhiata alla Ragazza Serpente, che fece il bronzo e tirò fuori esasperata due Giade Spirituali di qualità inferiore dal suo anello interspaziale.


Tentare di derubare Yi Yun era stata sicuramente la mossa più sfortunata che avesse mai fatto.


Era finita senza un soldo.


"Dato che sei la discepola di Vecchio Serpente, hai qualche mezzo per trovarlo nel modo più rapido possibile?" Yi Yun chiese alla giovane.


La città era enorme e c'erano semplicemente troppe persone. La Cresta delle Miriadi di Divinità era anche estremamente imponente e piena di innumerevoli guerrieri, quindi sarebbe stato come cercare un ago in un pagliaio.


La Ragazza Serpente sospirò e girò la mano. Un minuscolo serpente strisciò fuori dalle sue maniche.


"Usiamo questo piccoletto. Tuttavia, questo piccoletto può sentirne l'odore solo in un raggio di tre chilometri circa. Più lontano e non funzionerà.” Spiegò la Ragazza Serpente.


"Facciamo un tentativo prima." Yi Yun guardò la Ragazza Serpente. "A proposito, come entriamo in questa Cresta delle Miriadi di Divinità?"


Il vero nucleo della Cresta delle Miriadi di Divinità stava nelle montagne spirituali. Yi Yun immaginò che avrebbero bisogno di andare lì per trovare Vecchio Serpente.


"Semplicemente superando la prova di ingresso. Succede ogni pochi giorni poiché c'è un'alta richiesta di entrare nella Cresta delle Miriadi di Divinità. Tuttavia, la maggior parte delle persone non riesce nemmeno a superare il primo turno." Disse con disprezzo la Ragazza Serpente. Chiaramente, disprezzava le persone che tentavano di entrare nella Cresta delle Miriadi di Divinità perché era popolare.


"Non avevi detto che potevi facilmente superare il test della Cresta delle Miriadi di Divinità? Allora proviamo."


Yi Yun era un po' perplesso sul motivo per cui Vecchio Serpente passasse le sue giornate nella Cresta delle Miriadi di Divinità, arrivando persino a varie faccende. Tuttavia, visto che era stato presentato da Huan Chenxue, era altamente improbabile che Vecchio Serpente fosse una persona inutile. Forse i grandi saggi avevano i loro modi di fare le cose.


In quanto super setta, la Cresta delle Miriadi di Divinità attirava grandi folle di persone per ogni prova. Yi Yun e la Ragazza Serpente si diressero verso il luogo di registrazione della Cresta delle Miriadi di Divinità e furono sbalorditi dalla folla davanti a loro.


C'erano moltissime persone!


Anche in una prova che avveniva una volta ogni pochi giorni, si sarebbero registrate miriadi di persone.


Yi Yun ripensò alle persone che erano arrivate subito dietro di loro nella formazione di teletrasporto. Parte di quel gruppo probabilmente si stava affrettando qui per la prova della Cresta delle Miriadi di Divinità.


Vedendo il gran numero di persone, non sembrava più un'esagerazione che i discepoli del Capitolo Sconfinato non fossero riusciti a superare la prova. La Cresta delle Miriadi di Divinità avrebbe sicuramente scelto solo una minuscola porzione di candidati; altrimenti, il suo ingresso sarebbe scoppiato dal puro numero di persone.


Rimasero in piedi ad aspettare con il gruppo di persone. E in quel momento, un uomo di mezza età uscì dall'interno.


"È l'Amministratore Luo."


"Ehi, silenzio. Sembra che oggi l'Amministratore Luo sarà a capo dell'esame."


Quando Yi Yun sentì la discussione, era evidente che queste persone erano informati molto bene sulla Cresta delle Miriadi di Divinità. Conoscevano persino i nomi degli amministratori.


"Sembra che tutti voi conosciate molto bene la Cresta delle Miriadi di Divinità?" Chiese Yi Yun.


Il gruppo spostò gli occhi verso di lui e notò che era un giovane con una ragazza più o meno della sua età a parlare. A giudicare dai suoi vestiti che erano chiaramente quelli di uno straniero, e da come la ragazza indossava abiti da zoticona di campagna, capirono immediatamente cosa stava succedendo.


Dovevano essere arrivati qui di corsa per la prova da qualche posto remoto, quindi non sapevano nulla.


Un uomo dall'aspetto da studioso, vestito con abiti sontuosi, disse compiaciuto mentre agitava il suo ventaglio: "Eheh eheh, probabilmente non lo sai, ma molti qui hanno partecipato alla prova numerose volte. Noi abbiamo partecipato circa sette volte e fondamentalmente conosciamo tutti gli esaminatori della Cresta delle Miriadi di Divinità."


La Ragazza Serpente roteò gli occhi. Quindi erano scarti, ma di cosa c'era da essere compiaciuti?


