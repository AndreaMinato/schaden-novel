---
title: Capitolo 1244 - Frammenti di Giada Spirito Verde
pubDate: 2026-01-04T17:08:42.371Z
tags:
    - tmw
---


Capitolo sponsorizzato, ringraziamo Alessandro!
1 capitoli in coda totali (1 Alessandro)
0/1 sponsorizzazioni 1 euro a capitolo,
-Schadenfreude


Zuoyan Xiaoyu posizionò il frutto di fronte a Yi Yun. Il primo piatto preparato dall’Anziana Lanqin era realizzato con il Frutto dello Spirito Verde. Aveva una fragranza naturalmente rinfrescante ed era farcito dentro con riso perle di giada. Era adornato da datteri filo d'oro, permettendo a ogni chicco di riso di impregnarsi di un colore verde chiaro. I granelli cristallini, ammucchiati insieme, sembravano frammenti di giada.


Solo il profumo era inebriante, e bastava a cancellare ogni stanchezza fisica.


"Ottimo cibo, davvero appetitoso!"


Yi Yun non aveva mai mangiato un simile cibo prima. Aveva partecipato a diversi banchetti tenuti da figure importanti, assaggiando ogni sorta di prelibatezze preziose, ma nessuna poteva eguagliare il riso al Frutto dello Spirito Verde che aveva di fronte.


In effetti, la voragine era unica. In quanto grande setta del Mare Calmo, la profonda eredità della Cresta delle Miriadi di Divinità non poteva essere messe in dubbio.


Per la maggior parte del tempo, la forza si manifestava in modi diversi da guerre o dispute territoriali. Solo la qualità dei bisogni primari della vita era sufficiente a notare la differenza.


A parte il cibo, la Cresta delle Miriadi di Divinità aveva alloggi come la Torre della Luna Sommersa. Persino le semplici divise indossate dai discepoli personali erano vestiti incantati di grado superiore. Era un trattamento impeccabile.


In quel momento, Zhou Bingfeng disse con un sorriso: "Fratello Yi, solo riuscire a mangiare un po' del cibo dell’Anziana Lanqin è una grande benedizione. Per me non è mai abbastanza. Inoltre, i cibi in questi nove tripodi e otto calderoni formano una serie naturale. Nutrono rispettivamente diciassette leggi.
Questo primo piatto di riso si chiama Frammenti di Giada Spirito Verde. Raccoglie ricco qi vitale dell'elemento legno e l'essenza del Frutto dello Spirito Verde è stata a lungo assorbita dal riso. Buon appetito."


Mentre parlava, Zhou Bingfeng iniziò a divorare il cibo.


Zhou Bingfeng era chiaramente una persona con molta esperienza di vita, ma le sue maniere a tavola non erano per niente eleganti. Iniziò a mangiare e si riempì la bocca di fragranza di riso.


Yi Yun ne mangiò due bocconi lui stesso e lo gradì ancora di più. Non solo il riso perle di giada era soddisfacente, la sua consistenza era eccellente. Era morbido e non perdeva la sua elasticità.


In poco tempo, aveva finito un quarto del riso all'interno del frutto. Tuttavia, Yi Yun notò che Zuoyan Xiaoyu era seduta accanto a lui a testa bassa. Sembrava molto obbediente.


Pensandoci, spinse l'altra porzione di Frammenti di Giada Spirito Verde di fronte a Zuoyan Xiaoyu e disse: "Ce n’è un'altra. Prendila."


"Eh?"


Zuoyan Xiaoyu scosse prontamente la testa. "Non potrei! Questo è cibo preparato appositamente per i discepoli personali. Come può una serva come me mangiarlo?"


Solo essere autorizzata a sedersi significava concedere un trattamento estremamente preferenziale ad una serva, figuriamoci permetterle di mangiare nella mensa..


"Non importa. Tanto ci sono due porzioni."


Mentre parlava, Yi Yun indicò il centro della sala. Song Bowen aveva subito ferite così gravi che era ancora incosciente.


I responsabili che sovrintendevano al pasto iniziarono a fare il loro lavoro. Cercarono persone per mandare Song Bowen da un medico e, di conseguenza, naturalmente avrebbe perso il suo pasto.


Così, Yi Yun non si fece problemi e si prese il suo cibo.


Non c'era motivo di rifiutare un pasto così delizioso che era anche di grande beneficio per la propria coltivazione.


"Ma, giovane maestro, davvero non posso mangiarlo." Zuoyan Xiaoyu era irremovibile. Sentiva che la sua posizione inferiore non fosse degna di questo privilegio.


"Allora, prendi una piccola scodella e mangiane un po'. Se continui a guardarmi mangiare, mi sentirò a disagio."


Yi Yun non era abituato a farsi servire mentre mangiava. Trovava imbarazzante che una serva lo rimanesse a guardarlo mentre mangiava.


Non riuscendo a declinare l'offerta, Zuoyan Xiaoyu prese una minuscola scodella e usò un mestolo per raccogliere una porzione di riso, rifiutando assolutamente qualsiasi altra cosa.


Mentre guardava la piccola quantità di riso nella sua scodella, Zuoyan Xiaoyu si riempì di emozioni contrastanti. Era acutamente consapevole di quanto inferiore fosse la posizione dei discepoli della corte esterna nella Cresta delle Miriadi di Divinità. Si sentiva abbastanza fortunata ad essere la serva di un discepolo personale, ma era ancora più felice di poter servire Yi Yun.


Le perle cristalline del riso scintillavano come opere d’arte perfette sotto la luce. Non riusciva a farsi forza per mangiarlo e poteva persino percepire che le serve vicine, specialmente la ragazza che l'aveva fatta inciampare, le stavano lanciando sguardi invidiosi.


Zuoyan Xiaoyu aprì la sua piccola bocca e mangiò con cura un boccone di riso. Si godette la fragranza mentre masticava lentamente e tratteneva il cibo in bocca, per poi inghiottirlo con riluttanza.


Ma anche così, il riso si era già trasformato in puro qi vitale che si infuse nel suo corpo mentre era nella sua bocca. Nutrì il suo dantian.


Zuoyan Xiaoyu sentì chiaramente il suo livello di coltivazione, che recentemente era rimasto in stallo, iniziare ad aumentare sottilmente.


Gli effetti di cibo spirituale simile erano più intensi per coltivatori di basso livello. Se guerrieri di grado inferiore consumavano pillole nutritive, avrebbero rischiato di non poter resistere alla forza medicinale e di esplodere. Il cibo invece non avrebbe causato sovraccarichi di energia simili.


"Va' a prendere il secondo piatto. Prendine due porzioni." Disse Yi Yun dopo essersi asciugato la bocca. Aveva mangiato quasi due porzioni di Frammenti di Giada Spirito Verde e sentiva ancora più appetito!


"Sì!"


Zuoyan Xiaoyu annuì e andò a un calderone di bronzo e prese il secondo piatto.


Si sentiva un po' apprensiva mentre si avvicinava all'amministratore incaricato di distribuire il cibo, temendo di chiedere due porzioni, ma non si sarebbe mai aspettata che il responsabile si sarebbe limitato a consegnarle due porzioni senza aspettare la sua richiesta. C'era un tacito consenso sulla situazione.


Questo le fece capire quanto Cresta delle Miriadi di Divinità valorizzava la forza. Qui vigeva la legge della giungla.


Mangia due porzioni e lascia persino che la sua serva personale ne mangi un po'? Che arroganza! Fratello maggiore Ji, hai intenzione di stare a guardare?"


Disse uno dei discepoli personali a Ji Changsheng.


Erano tutti discepoli personali, ma anche le differenze di posizione e forza tra di loro erano immense. Ji Changsheng era stato un discepolo personale per più di tre secoli. Song Bowen naturalmente non poteva competere con lui. Questo era il motivo per cui poteva gestire la prova d’ingresso e aiutare Mo Shanqing a presiedere il Calderone dell'Ascensione del Drago.


"E allora? Il fratello minore Song era in torto. Senza riconoscere la sua forza, ha sfidato sfacciatamente Yi Yun, che gli ha dato una lezione. La colpa è solo sua! Questo Yi Yun però è stato spietato nella sua ritorsione.
Ha una personalità davvero ripugnante! Sebbene la Cresta delle Miriadi di Divinità apprezzi la forza, ci sono numerose persone più forti di Yi Yun. Quando incontrerà davvero qualcuno più forte, sarà lui ad avere la peggio." Disse con indifferenza Ji Changsheng mentre continuava a mangiare.


Sebbene Yi Yun non potesse sentire la conversazione, gli stava dando un’occhiata.


Ji Changsheng dava un'impressione profonda e insondabile.


"Xiaoyu, mangiane altro."


Quando Yi Yun vide che Zuoyan Xiaoyu avrebbe mangiato solo un minuscolo boccone di ogni piatto prima di rifiutarsi di continuare, le diede un'enorme cucchiaiata che riempì la maggior parte della sua ciotola.


"Giovane maestro... Io..."


Zuoyan Xiaoyu era sopraffatta dal favore, ma ora che il cibo era nella sua ciotola, non poteva rifiutarlo.


"Mangialo. Comunque è di Song Bowen. Sarà uno spreco se non lo mangi. Inoltre, posso percepire che i benefici di coltivazione che riceverai mangiando questo cibo saranno di gran lunga superiori ai miei. Sembra che tu sia sul punto di avanzare di livello."


...


Yi Yun si godette il pasto, perché erano anni che non faceva un tale banchetto.


In precedenza, quando era nel Territorio Divino delle Miriadi, era entrato in isolamento per venticinque anni e praticamente non aveva mangiato o bevuto. Quando era andato al regno Miraggio del Mare, ci era rimasto per alcuni anni e aveva condotto una vita idilliaca con Huan Chenxue.
Era una donna che viveva come un’asceta. Spesso mangiava fiori spirituali e beveva rugiada del mattino. Sebbene la sua dieta fosse elegante, non era sicuramente deliziosa dal punto di vista di Yi Yun. Come poteva competere con le prelibatezze preparate meticolosamente da una Maestra di Erbe?


Yi Yun sentiva che poteva restare nella Cresta delle Miriadi di Divinità solo per il banchetto mensile.


Quella notte, dopo essersi saziato, Yi Yun iniziò a meditare in isolamento. Dopo aver mangiato i diciassette piatti, Yi Yun sentì che il qi vitale nel suo corpo si stava radunando. Sebbene non fosse intenso, sembrava inesauribile e sentiva di essere quasi sul punto di avanzare di livello.


Infatti, Yi Yun aveva coltivato nel regno Miraggio del Mare per alcuni anni e il suo livello di coltivazione era estremamente vicino al quinto piano del Palazzo del Dao. Ora era sull'orlo di una svolta, ma non era dovuta solo al pasto. Anche se non lo avesse mangiato, sarebbe naturalmente progredito qualche mese dopo. Il pasto gli aveva fatto risparmiare del tempo.


E, naturalmente, la torre della Luna Sommersa era molto adatta per l'isolamento. Così, Yi Yun entrò in isolamento per tre giorni.


Durante questo periodo di tempo, Zuoyan Xiaoyu rimase di guardia nel cortile della torre della Luna Sommersa.


Nel frattempo coltivava anche lei. C'erano grandi quantità di qi vitale radunato dalle formazioni lì, e con il Legno della Luna Sommersa che nutriva la sua anima, divenne molto più facile per Zuoyan Xiaoyu coltivare.


Impiegò due giorni per assorbire la maggior parte del qi vitale dato dai diciassette piatti. Visto che aveva un basso livello di coltivazione, avanzò di livello prima di Yi Yun, raggiungendo il picco dell’Apertura Yuan.


Questo livello di coltivazione non era male per la sua età. Tuttavia, avrebbe dovuto superare lo stadio dell’Ascensione Celeste e della Manifestazione del Dao per raggiungere Yi Yun.


Nonostante questo, Zuoyan Xiaoyu era molto contenta.


Immaginava che, se non fosse entrata nella Cresta delle Miriadi di Divinità, ci sarebbero voluti altri tre anni perché il suo Seme del Dao crescesse in un albero, permettendole di entrare ufficialmente nello stadio dell'Ascensione Celeste.


Il tempo che le sarebbe occorso per entrare nello stadio dell'Ascensione Celeste era stato accorciato a pochi mesi.


Non vedeva l'ora che Yi Yun uscisse dall'isolamento in modo da poter sfoggiare i risultati della sua coltivazione. Sebbene Zuoyan Xiaoyu sapesse che non erano niente di che, l’avrebbe riempita di felicità ricevere anche solo un semplice cenno di approvazione da Yi Yun.


Proprio mentre Zuoyan Xiaoyu stava anticipando quel momento, bussarono alla porta.


Zuoyan Xiaoyu aprì la porta e vide quattro persone in piedi dall'altra parte. Erano vestite con abiti da amministratori della Cresta delle Miriadi di Divinità ed erano inespressivi. Eseguivano il loro lavoro senza considerazioni personali.


"Sei la discepola della corte esterna Zuoyan Xiaoyu?" Le chiese freddamente l'uomo a capo del gruppo. La sua voce era priva d’emozione.


"...Sono io..." Zuoyan Xiaoyu fu colta di sorpresa. Dall'abbigliamento di quella persona, probabilmente era il responsabile del dipartimento delle faccende domestiche della Cresta delle Miriadi di Divinità.


"Bene. Il tuo lavoro è stato cambiato. D'ora in poi, non hai più bisogno di continuare a fare la serva per la torre della Luna Sommersa. Seguimi, ti assegneremo un nuovo lavoro."


"Eh?" Il respiro di Zuoyan Xiaoyu si fermò. Una volta credeva che entrare nella Cresta delle Miriadi di Divinità e diventare la serva di Yi Yun fosse l’occasione più fortunata e felice che le fosse mai capitata. Ma questa beatitudine era destinata a durare meno di tre giorni prima di trasformarsi in bolle effimere?


