---
title: Capitolo 125 - Conferimento del Titolo di Cavaliere del Regno
pubDate: 2023-09-09T14:09:48.038Z
tags:
    - tmw
---


“Il giovane a cavallo di quel gigante… è… è quel Yi Yun del clan tribale Lian?” La gente della tribù Tao rimase scioccata vedendolo. Lo avevano visto più di una volta alla selezione.

Ma oggi non erano sicuri.

Anche se i suoi lineamenti e il suo fisico corrispondevano, la differenza di portamento era troppo grande!

Cavalcare una bestia cornuta era già impressionante per la gente delle vaste lande selvagge. Con il suo splendore e il bell’abito con i motivi a pesci volanti, queste due qualità lo rendevano ancora più scioccante. Era come guidare una macchina di massimo lusso in un povero villaggio di montagna.

Inoltre Yi Yun aveva uno spirito eroico soverchiante e la sua aura risaltava tra la folla. Così erano scioccati come non mai.

Sembrava un drago o una fenice tra la gente!

I membri del clan tribale Tao indossavano abiti di lino come gli uomini del clan tribale Tao. Vedendo Yi Yun portare vestiti così maestosi, provarono vergogna.

I giovani del clan tribale Tao che prima erano gelosi di Yi Yun adesso non lo erano più perché il divario tra di loro era diventato troppo grande.

La loro forza, il loro talento, la loro età erano inferiori e adesso valeva lo stesso per il loro aspetto e disposizione!

Cosa c’era da essere gelosi? Erano a livelli completamente diversi!

La gente fece passare velocemente Yi Yun sul suo gigante, e molti di loro guardarono il giovane con timore reverenziale.

Questo era il trattamento riservato a persone sbalorditive.

L’aura di una persona era estremamente importante.

La gente avrebbe capito con una sola occhiata se l’aura di una di un uomo era straordinaria o no!

Lo stesso valeva per Yi Yun.

Molte adolescenti della tribù Tao arrossirono vedendolo, i loro occhi brillavano.

Le ragazze delle vaste lande selvagge non potevano resistere ad un giovane forte e bello dal futuro brillante. Sarebbero state disposte perfino ad essere accettate come schiave.

In effetti diventare le schiave di un Cavaliere del Regno non sarebbe stata un’umiliazione per loro, anzi, sarebbe stato eccellente.

Alcune delle ragazze di circa vent’anni odiarono il fatto di essere nate un po’ di anni prima. Pensavano di non avere nessuna possibilità di seguire Yi Yun, ma alcune non abbandonarono le speranze. Fissarono comunque Yi Yun senza battere ciglio, come se volessero divorarlo.

Yi Yun cavalcò il gigante per quindici minuti, percorrendo una strada lunga dieci miglia per poi raggiungere la piazza delle festività.

La cerimonia di conferimento era piena di ostentazione!

Per l’occasione, il clan tribale Tao aveva macellato una mucca, due capre, tre maiali, cinque cani da caccia e dieci galline. Erano cinque tipi di bestiame ed erano stati preparati con particolare cura perché erano la parte importante di un rituale di cerimonia.

Perfino per il clan tribale Tao era costoso sacrificare così tanti animali.

Gli sciamani e le streghe del clan erano tutti in fila, a pregare davanti all’altare.

Questo rituale era per lo più per Hu Ya. Inoltre, i guerrieri dal Sangue Mortale come Tao Yunxiao, i membri d’élite cresciuti dal clan e alcuni eredi di piccole tribù avevano superato tutti la selezione del regno e sarebbero stati accettati come membri delle truppe del Drago Brillante.

Per quanto riguardava l’invalido e impazzito Lian Chengyu, non poteva presentarsi.

Aveva perso i requisiti per farlo durante la sua ultima battaglia.

Il clan tribale Tao fece del suo meglio per Hu Ya e gli altri. Era anche un modo per dare l’addio alle vaste lande selvagge e fare il primo passo nelle pianure centrali. Così eseguirono con attenzione la cerimonia.

Il clan tribale Tao aveva almeno centomila persone, così la piazza era proprio affollata!

La gente si concentrò sulla cerimonia di conferimento. I giovani che potevano stare sul palco erano tutti oggetto di invidia!

In realtà chi era più lontano dietro non poteva vedere nulla, ma non erano disposti ad andarsene. Solo stare lì sarebbe stato come assistere ad un momento storico.

Tra tutti i partecipanti che avevano superato le selezioni, solo Yi Yun era degno di stare a cavallo della bestia cornuta.

Dopo che Hu Ya e gli altri ricevettero le lettere di nomina delle truppe del Drago Brillante, anche a Yi Yun fu data una lettera di broccato che simboleggiava la sua posizione come Cavaliere del Regno.

Questa lettera di broccato era una pergamena lunga mezzo piede.

Era fatta di seta e accompagnata da fiocchi di seta, al termine della pergamena c’erano blocchi fatti in legno di sandalo pesante dalle incisioni raffinate. Questa lettera simboleggiava anche la sua identità superiore nelle truppe del Drago Brillante.

Inoltre, in quanto membro d’élite, Yi Yun ricevette un pendente di giada.

Anche questo pendente aveva la forma di un pesce volante ed era proprietà esclusiva dei membri d’élite. La giada era bianco verdastra e il pesce-drago disegnato su di essa sembrava vivo. Affisso al petto, era un tocco finale perfetto.

All’improvviso Yi Yun sembrò un pezzo di giada scolpito con accuratezza, brillante. Non solo rivelò il suo spirito eroico, ma emanava anche un’aura nobile!

Nessuno avrebbe dubitato che Yi Yun fosse l’erede di un grande clan.

Con la lettera di broccato in mano e un pendente del pesce volante al petto, Yi Yun si posizionò al centro della piazza. Era pieno di emozione mentre migliaia di persone lo guardavano con ammirazione.

Non c’era da meravigliarsi che numerosi membri d’élite delle vaste lande selvagge sognassero di diventare Cavalieri del Regno. Una gloria del genere sarebbe stata il picco delle loro vite.

Ma Yi Yun sentiva che non era il suo picco, solo l’inizio della sua vita.

La gloria di diventare un Cavaliere del Regno non lo avrebbe reso compiacente. Sapeva che i suoi attuali risultati non erano nulla. Il Regno Divino Tai Ah non comprendeva il mondo intero. E anche nel Regno Divino Tai Ah, era al livello più basso tra i nobili. Lo aspettavano grandi cose in questo mondo.

Voleva esplorare, scalare e conquistare!

La cerimonia durò per sei ore. Yi Yun ricevette la lettera di broccato sotto gli sguardi invidiosi della gente del clan Tao per poi tornare nel campo delle truppe del Drago Brillante.

La notte stessa, il vecchio Su fece i bagagli. Si stava preparando a partire. Yi Yun ne ricevette notizia e pensò di doverlo salutare anche lui.

Dopo aver saputo dove si trovava il vecchio Su, Yi Yun bussò cortesemente alla porta.

Questo cortile elegante ma piccolo e l’alta torre dietro il giardino era un’area ad accesso limitato del clan tribale Tao. Senza il permesso delle truppe del Drago Brillante, nessuno avrebbe dovuto disturbare Su Jie e Lin Xintong.

“Entra!”

La voce pigra del vecchio Su risuonò dall’altra parte. Yi Yun aprì la porta e vide l’anziano e Lin Xintong seduti nel piccolo cortile.

Vedendo Yi Yun, il vecchio rimase un po’ sbalordito.

Al momento, sotto la luce della luna brillante, Yi Yun portava l’abito con i motivi a pesce volante e il pendente, dando l’impressione di essere un principe.

Il vecchio non aveva assistito alla cerimonia di conferimento, ma non avrebbe mai pensato che la divisa avrebbe avuto un tale effetto sul ragazzino.

Anche Lin Xintong ne fu sorpresa e i suoi splendidi occhi rivelarono un po’ di stupore. Aveva visto molti giovani maestri e membri d’élite. Erano tutti belli ed eleganti, degni di essere definiti dei principi.

Ma… a questi signorini mancava l’aura naturale che possedeva Yi Yun. Non erano stati affinati dagli elementi naturali.

Le colline artificiali potevano essere belle, ma non erano pari alle montagne che si formavano naturalmente.

“Keke, mascalzone, sembri tutto vestito bene!!” Il vecchio Su gli diede una rara lode.

Yi Yun roteò gli occhi e non perse tempo a discutere con lui. Si limitò a spiegare il motivo della sua presenza, che era per dargli addio.

Non sapeva dove stesse andando, ma poteva intuire che il vecchio Su avrebbe fatto qualcosa di pericoloso. Questo perché aveva notato che Lin Xintong avrebbe rivelato uno sguardo preoccupato quando l’anziano menzionava la sua destinazione.

Ma il vecchio avrebbe solo riso e scherzato, come se non fosse preoccupato per il viaggio.

Il vecchio Su esortò Lin Xintong a stare attenta dopo la sua partenza. Mostrò la sua premura in ogni modo possibile.

Ma non mostrò favoritismi, dopo aver esortato Lin Xintong, si ricordò di Yi Yun. Gli diede una pacca sulle spalle e gli disse un po’ di parole di “incoraggiamento”, come “essere primi nella selezione può sembrare piuttosto buono, ma è solo una selezione di pessima qualità.”

“Dico. ti sei ferito la mano sconfiggendo un ritardato come Tao Yunxiao? E perché sprecare due dei miei elisir verdi se ti sei ferito la mano! È stato un tale spreco di tesori!”

“Non mi sarei mai aspettato che ti conferissero il titolo di Cavaliere del Regno. Non è male diventare un nobile. Per quanto riguarda questo titolo… nella capitale del Regno Divino Tai Ah, solo lanciando un sasso per strada, ne colpiresti una decina.”

“Anche se non sono di così grande qualità, di sicuro sei fortunato e l’Aura Viola dall’Est potrebbe bastare a stento…”

Le parole del vecchio Su fecero rimanere senza parole Yi Yun.

Questo vecchio era così malefico, sembrava che non potesse dire nulla di positivo.

Ma sapeva che il vecchio stava per partire per una missione pericolosa, così si limitò ad ascoltare ciò che aveva da dire, lasciando che passasse da un orecchio all’altro.

Quando la luna raggiunse il suo picco, il vecchio Su partì.

Indossava un abito bianco e cavalcava un cavallino rosso dalle origini sconosciute. Il vecchio Su giurava che il piccolo cavallo rosso fosse uno dei discendenti di un Qilin, ma non importava quanto Yi Yun lo guardasse, sembrava troppo divertente. Specialmente perché il sederone del vecchio Su quasi avvolgeva il cavallino rosso.

Vedendo le forme rotonde del vecchio Su e la sua grossa pancia che riposava sul collo del cavallo, Yi Yun poté solo provare imbarazzo e avvilimento.

“Avanti!” Il vecchio Su gridò e il piccolo cavallo rosso cominciò a galoppare. Yi Yun si chiese se il pony avrebbe potuto sopportare il suo peso.

Sotto la luce lunare, l’anziano e la sua cavalcatura iniziarono a percorrere le vaste lande selvagge.

Da lontano, Yi Yun pensò che la scena sarebbe potuta essere più solenne se il vecchio Su non fosse così grasso…

Sulle pianure, il vecchio Su stava cantando una canzone un po’ tragica.

Il cielo è pieno di erba gialla e secca mentre viaggio a cavallo.

I venti attaccano il mondo solo per entrare nel nido di un drago o nel regno di un dio.

Il cielo sorride quando si leva il fumo, le terre mi conferiscono il titolo di re…

Mentre cantava la sua canzone eroica, il vecchio Su stava portando i dieci polli arrostiti che Yi Yun gli aveva dato, imbarcandosi nel suo lungo viaggio.

Dietro, Yi Yun rimase senza parole sentendolo. Da dove diavolo aveva plagiato quella canzone? Non aveva il minimo ritmo!



