---
title: Capitolo 1252 - Incontro con il Vecchio Serpente
pubDate: 2026-01-07T14:14:57.588Z
tags:
    - tmw
---


Capitolo sponsorizzato, ringraziamo Alessandro!
16 capitoli in coda totali (16 Alessandro),
0/1 sponsorizzazioni 1 euro a capitolo,
-Schadenfreude


Ai piedi della setta si trovava il ristorante Miriadi di Divinità.


Un ristorante gestito dalla setta stessa, ineguagliabile sia per lo sfarzo che per il sapore e la qualità del cibo. Naturalmente, anche i prezzi erano sconvolgenti. Non era esagerato dire che un solo pasto poteva costare l'intera fortuna di un guerriero all’Ascensione Celeste.


Coloro che potevano entrare nella Cresta delle Miriadi di Divinità non erano figure da poco. Era un luogo dove persone di chiara levatura si radunavano da tempo immemorabile. C'erano principi, duchi, magnati, così come geni e Anziani di famiglie potenti.


Ma nemmeno per queste persone era facile pranzare al ristorante Miriadi di Divinità.


Il ristorante aveva un totale di sette piani. Si poteva accedere al primo e al secondo se si era ricchi, ma era necessaria una prenotazione con sei mesi di anticipo.


Al di sopra del terzo piano non c'era bisogno di prenotazioni. Sfortunatamente, il denaro da solo non era sufficiente come criterio d'ingresso. Bisognava avere prestigio e forza. Principi, duchi e persino re di un paese non sarebbero contati nulla lì.


Yi Yun arrivò al ristorante Miriadi di Divinità a mezzogiorno del quinto giorno dopo aver fissato l'appuntamento con Vecchio Serpente.


Era il momento in cui la Cresta delle Miriadi di Divinità era più vivace. Yi Yun aveva nascosto Zuoyan Xiaoyu nella sua torre dell'Avvento Divino e aveva riposto da tempo la nave spirituale della grande traversata. Nessuno avrebbe creduto che, poche ore prima, avesse ucciso due discepoli personali della Cresta a milioni di chilometri di distanza.


"Questo ristorante Miriadi di Divinità è davvero niente male."


Yi Yun osservò l'edificio a sette piani di fronte a sé. Sebbene fosse lussuoso, non perdeva in eleganza. Ogni dettaglio era stato realizzato con meticolosa cura, dando l'impressione di un'abbondanza naturale. Forse, la persona che aveva costruito la setta era esperta in molte leggi visto come aveva eretto un edificio così armonioso e naturale.


Davanti al ristorante Miriadi di Divinità c'erano quattro bellezze che servivano i clienti. I loro qipao aderivano alle loro figure alte ed eccellenti. Le gambe lunghe erano enfatizzate dallo spacco del vestito. Yi Yun capì a colpo d'occhio che erano più che semplici bei faccini. Tutte avevano livelli di coltivazione pari o superiori allo stadio del Palazzo del Dao.


Queste bellezze che intrattenevano gli ospiti erano anche discepole della corte esterna della Cresta delle Miriadi di Divinità. Sebbene servissero le persone qui, nei loro paesi di origine erano riverite dalla nobiltà, talenti celesti messi su un piedistallo.


Yi Yun rimase all'ingresso per un po' e lo sondò con la sua percezione. Improvvisamente, si girò e vide un vecchio che si avvicinava portando un fiasco di alcol.


"Ragazzo, ti ho aspettato così a lungo." Disse Vecchio Serpente con una risatina. Tuttavia, il suo sorriso appariva davvero malizioso.


"Anziano, grazie per il disco della formazione che mi ha lasciato. È stato di grande aiuto." Yi Yun porse i suoi rispetti. Sapeva già che il Vecchio Serpente non era una persona ordinaria, ma ora le sue azioni avevano corroborato i suoi sospetti.


"Ragazzo, non parliamo di cose poco importanti. Non avevi detto che mi avresti offerto da bere? C'è un tipo di alcol al ristorante Miriadi di Divinità conosciuto come Ebrezza Immortale. Si dice che possa fare ubriacare perfino Monarchi Divini.
Suppongo che tu abbia fatto un bel colpo recentemente? Offrimi un po’ di Ebbrezza Immortale oggi. Ne voglio bere dieci brocche." Vecchio Serpente interruppe Yi Yun e si strofinò le mani mentre si leccava le labbra.


Sembrava avesse appena visto una splendida donna che si era tolta tutti i vestiti a letto. Era davvero difficile guardarlo dritto negli occhi.


Il ristorante Miriadi di Divinità era affollato di clienti, con un flusso continuo di persone che entravano e uscivano. E la voce del Vecchio Serpente era alta, permettendo a tutti di sentire chiaramente le sue parole.
Molte persone guardarono la coppia con stupore. L'Ebrezza Immortale era una specialità di altissima qualità del ristorante. Solo una brocca costava trecentomila Giade Spirituali. Nemmeno i Supremi potevano permetterselo. Dopotutto, trecentomila Giade Spirituali a brocca erano decisamente troppo stravaganti.


Tuttavia, i sapori dell'Ebrezza Immortale erano naturalmente i migliori possibili. Era fermentato da ventidue tesori naturali per più di mille anni. Sebbene fosse un'esagerazione dire che i Monarchi Divini si sarebbero ubriacati, non era del tutto infondato. La premessa era quella di non usare il qi vitale per schermare la mente, permettendo all'alcol di fluire nel corpo. Solo allora si potevano sperimentare le sensazioni di un immortale euforico.


Le persone intorno al ristorante Miriadi di Divinità erano le più ricche in assoluto. Quando sentirono il desiderio del vecchio sporco di bere dieci brocche di Ebrezza Immortale, sogghignarono senza dire una parola. Non diedero molto peso alle sue dichiarazioni. Probabilmente stava vaneggiando nel suo stupore dopo aver bevuto troppo dal suo fiasco.


Yi Yun non conosceva il prezzo dell'Ebrezza Immortale ma a giudicare dall'espressione di Vecchio Serpente, poteva immaginare che non sarebbe stato economico. Tuttavia, Vecchio Serpente lo aveva davvero aiutato enormemente. Anche se l'Ebrezza Immortale fosse stata costosa, poteva ancora permettersi di offrirgli da bere.


"Anziano, poiché ti piace questo alcol, sentiti libero di berne quanto vuoi finché posso permettermelo.” Disse Yi Yun con un sorriso.


In quel momento, una delle quattro donne in qipao si avvicinò a Yi Yun e disse: "Giovane maestro, ha davvero intenzione di ordinare Ebrezza Immortale? Una tale prelibatezza è fornita solo agli ospiti dal quinto piano in su. In altre parole, può ordinare l'alcol solo se prima raggiunge il quinto piano. Posso sapere chi è?"


Il livello di coltivazione di Yi Yun era solo al Palazzo del Dao. La sua forza naturalmente non era sufficiente per guadagnare l'ingresso. Con il vecchio imbroglione accanto a lui che sembrava un mendicante con i suoi vestiti stracciati, non sembravano proprio possibili clienti del ristorante Miriadi di Divinità.
Tuttavia, in quanto impiegata del ristorante, questa giovane mantenne la sua cortesia. Sapeva che molte delle persone che venivano qui avevano identità eccezionali. E non era sempre qualcosa che si poteva capire dall'aspetto esteriore.


Gli sciocchi che non avevano davvero soldi o prestigio probabilmente si sarebbero sentiti male solo vedendo l'insegna della Cresta delle Miriadi di Divinità. Chi oserebbe entrare solo per causare problemi?


Yi Yun disse alla donna: "Sono un discepolo della Cresta delle Miriadi di Divinità. Sono qui per offrire da bere ad un mio anziano..."


Mentre parlava, Yi Yun tirò fuori il suo gettone da discepolo personale.


Le quattro bellezze del ristorante Miriadi di Divinità avevano una vista acuta. Rimasero stupite quando videro il gettone da discepolo personale. Naturalmente, potevano capire che era autentico.


Un discepolo personale!


Sebbene accedere al ristorante fosse difficile, la maggior parte delle persone che venivano a mangiare erano membri marginali della Cresta delle Miriadi di Divinità. I veri Anziani e discepoli personali erano in minoranza.
Quando non erano fuori per fare esperienza, trascorrevano la maggior parte del tempo in coltivazione solitaria. Come potevano avere il tempo di frequentare frequentemente il ristorante Miriadi di Divinità?


Le quattro bellezze si avvicinarono immediatamente insieme e si inchinarono a Yi Yun. Questo era un inchino che i discepoli della corte esterna dovevano fare ai discepoli personali.


All'istante, i loro sorrisi originariamente professionali divennero seducenti e molto più appassionati. Anche i loro occhi brillavano mentre guardavano Yi Yun.


Tutte e quattro volevano servire Yi Yun, ma le due donne davanti si presero l'opportunità.


"Poiché è un discepolo personale, riceverà lo stesso trattamento degli Anziani. Attualmente, le stanze del 'Dio' e della 'Cresta' al settimo piano sono libere. Può scegliere una delle due e io la scorterò personalmente lì."


I discepoli personali della Cresta delle Miriadi di Divinità godevano di un ottimo trattamento.


Mentre parlavano, le due donne condussero Yi Yun e Vecchio Serpente verso il settimo piano.


Il Vecchio Serpente era piuttosto soddisfatto del trattamento ricevuto. Lanciò un'occhiata di sbieco alle molte persone ricche e di successo accanto a lui con aria compiaciuta. Non li guardò nemmeno in faccia.


"Ho detto che avrei bevuto dieci brocche di Ebrezza Immortale. Non è niente di che." Disse il Vecchio Serpente con arroganza.


Molte persone si strozzarono sentendo questo. Il giovane era in realtà un discepolo personale della Cresta delle Miriadi di Divinità. Ma chi era questo vecchio? Perché un discepolo personale della Cresta gli avrebbe offerto da bere?

