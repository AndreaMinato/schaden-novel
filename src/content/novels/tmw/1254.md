---
title: Capitolo 1254 - L'Obiettivo del Patriarca della Cresta delle Miriadi di Divinità
pubDate: 2026-01-09T15:07:07.833Z
tags:
    - tmw
---


Capitolo sponsorizzato, ringraziamo Alessandro!
14 capitoli in coda totali (14 Alessandro),
0/1 sponsorizzazioni 1 euro a capitolo,
-Schadenfreude


Le parole di Vecchio Serpente aprirono un mondo completamente nuovo per Yi Yun. Venne a sapere di molte informazioni che prima ignorava.


"Signore, in tal caso, significa che esiste un'arma corrispondente per ciascuno dei dodici Antenati del Dao?"


Vecchio Serpente annuì e rispose: "Non solo ciascuno dei dodici Antenati del Dao ha un'arma corrispondente, ma ci sono anche dodici tecniche di coltivazione corrispondenti, note come Origini del Grande Dao."


"Tuttavia, visto che l'esistenza degli ultimi tre Antenati del Dao è di per sé un mistero, nessuno sa quali siano le ultime tre tecniche di coltivazione e le ultime tre armi."


Sentendo le parole del Vecchio Serpente, Yi Yun sussultò. Aveva saputo da Huan Chenxue che il famoso 'Manuale dello Yang Divino', il 'Manuale Sacro dei Nove Inferni' e altre tecniche di coltivazione dei dodici Cieli Empirei non erano state create naturalmente dal Grande Dao, ma da persone.


Queste dodici tecniche di coltivazione erano particolarmente apprezzate da Lord Divini e combattenti di livello inferiore, ma non erano nulla per figure come Bai Yueyin!


Questo era il motivo per cui Bai Yueyin aveva preso solo la spada spezzata di Puro Yang dopo aver ferito il Lord dello Yang Azzurro e non aveva mostrato alcun interesse per le pagine del 'Manuale dello Yang Divino'.


Tuttavia, secondo Vecchio Serpente, le tecniche di coltivazione delle Origini dei dodici Antenati del Dao erano diverse. Una volta padroneggiate, chissà a che livello si sarebbe arrivati.


Yi Yun non poté fare a meno di pensare alla sua Ruota Karmica delle Miriadi di Demoni. Molte delle sue vittorie ottenute finora erano dovute a quella tecnica. Gli aveva permesso di ottenere intuizioni sul Dao della Grande Distruzione. Anche la Ruota Karmica delle Miriadi di Demoni poteva essere un Grande Dao delle Origini?


Yi Yun non poté trattenersi dal chiedere: “Signore, sa dove si trovano attualmente le armi sacre e le tecniche di coltivazione corrispondenti ai dodici Antenati del Dao?"


Visto che la Ruota Karmica delle Miriadi di Demoni era così potente, tecniche di coltivazione simili non sarebbero state altrettanto formidabili?


Vecchio Serpente scosse la testa e disse: "La maggior parte di esse sono sconosciute. Quasi tutte le tecniche di coltivazione delle Origini sono andate perdute nel tempo. Ci sono ancora alcune tracce delle armi sacre degli Antenati del Dao, ma le poche rimaste in questo mondo non sono una serie completa.
Se si completasse e controllasse una serie, eserciterebbe un potere sconvolgente. Potrebbe distruggere perfino la Cresta delle Miriadi di Divinità.”


"Quindi sono andate perdute…"


Yi Yun sospirò con rammarico. Se solo potesse dare un'occhiata a quelle tecniche di coltivazione delle Origini. Quanto sarebbe stato grandioso?


"Mi piacerebbe davvero vederle…"


Yi Yun provò amarezza. Le tecniche che coltivava al momento in realtà non erano nulla di impressionante, a parte la Ruota Karmica delle Miriadi di Demoni.


Vecchio Serpente notò l'espressione di Yi Yun e ridacchiò: "Ragazzo, vuoi dare un'occhiata alle tecniche di coltivazione delle Origini, vero?"


Yi Yun annuì mentre chiedeva speranzoso: "Signore, sono davvero molto curioso. Sa qualcosa di queste dodici tecniche di coltivazione delle Origini?"


"Eh! Scordatelo!" Vecchio Serpente inghiottì un boccone di carne e si pulì i denti con uno stuzzicadenti di bambù. "Pensi che una semplice tavolata di cibo e una brocca o due di Ebbrezza Immortale siano sufficienti per farmene parlare?"


Yi Yun fu colto di sorpresa dalle sue parole: “Ne sa davvero qualcosa?"


"Ne so un po', ma non molto." Vecchio Serpente incrociò le gambe.


Yi Yun versò una tazza di alcol per Vecchio Serpente e disse con un sorriso: "Signore, cosa vorrebbe in cambio? Se è nelle mie possibilità, sicuramente non risparmierò alcuno sforzo."


Yi Yun si era sempre chiesto perché Huan Chenxue lo avesse mandato a cercare Vecchio Serpente. Se l’anziano conosceva le posizioni delle tecniche di coltivazione delle Origini dei dodici Antenati del Dao che erano al livello della Ruota Karmica delle Miriadi di Demoni, allora imparare da lui era una questione di grande importanza.


Sentendo le parole di Yi Yun, il Vecchio Serpente schioccò le labbra e finì l'Ebbrezza Immortale che Yi Yun gli aveva versato. Disse: "Non pensare che solo perché quella ragazza Chenxue ti ha mandato da me ti darò un trattamento speciale. Nel corso dei miei molti anni, non ho mai perso nelle mie trattative.
Inoltre, sei debole e non sarai in grado di aiutarmi. È sufficiente che tu mi offra un po’ da bere.”


Sentendo le parole del Vecchio Serpente, Yi Yun si strozzò. Il vecchio era davvero sfacciato. Cercare di ottenere qualsiasi aiuto da lui non era affatto facile. Bastava guardare la sua discepola, Ragazza Serpente, e le sue condizioni per capire che era un vecchio spudorato.


"Signore, anche se sono debole, come fa a sapere che non posso fare niente se non mi dice di cosa si tratta?”


Vecchio Serpente ridacchiò. "Sei proprio ostinato. Tuttavia, posso darti un po’ di informazioni. Non mi avevi chiesto perché sto nella Cresta delle Miriadi di Divinità?"


Lo sguardo di Yi Yun si accese. "Mi illumini, signore!"


"Il Calderone del Drago Ascendente della Cresta delle Miriadi di Divinità può potrebbe avere un'anima residua dell'Imperatore Drago o no, ma so che tra i tesori all'interno del Calderone del Drago Ascendente ci sono pagine residue della 'Tecnica dell'Imperatore Drago'. Non so come il patriarca Miriadi di Divinità l’abbia saputo, ma perché pensi che quel vecchio sembri non avere niente di meglio da fare?
Fare una prova d’ingresso ogni giorno per reclutare un mucchio di spazzatura? Far dare il loro sangue al Calderone del Drago Ascendente, sostenendo di essere alla ricerca di persone con una 'radice della saggezza'? In realtà, ciò che desidera più di ogni altra cosa è la 'Tecnica dell'Imperatore Drago' sigillata all'interno del Calderone del Drago Ascendente."


"Quindi è questo il motivo." Yi Yun sospirò profondamente. Sospettava che il vero obiettivo del Patriarca Miriadi di Divinità fosse cercare i tesori dal Calderone del Drago Ascendente. Ma non si sarebbe mai aspettato che uno di quei tesori fosse la 'Tecnica dell'Imperatore Drago'!


Yi Yun era curioso. Se il vero obiettivo era ottenere i tesori all'interno del Calderone del Drago Ascendente, allora le persone con la 'radice della saggezza' potevano semplicemente rinunciare ai loro tesori, essere compensate ed essere allontanate. Se alla Cresta delle Miriadi di Divinità non importava di essere spietata, potevano persino metterle a tacere permanentemente. Quindi perché le reclutavano nella setta e le rendevano discepoli principali?


Probabilmente c'era qualche scopo nascosto dietro la faccenda…


"Signore, vorrei sapere perché alcune persone sono in grado di attivare il Calderone del Drago Ascendente mentre altre no?" Questa era ciò che lo incuriosiva di più. La capacità di scuotere il Calderone del Drago Ascendente non sembrava essere correlata al talento.


Vecchio Serpente disse: "Chi può innescare il Calderone del Drago Ascendente ha la stirpe di una razza antica. E questa razza antica sono i discendenti dell'Imperatore Drago. Una volta aveva una storia illustre ma alla fine, a causa di circostanze misteriose, la razza antica svanì nei fiumi del tempo. Anche ora, è difficile trovare documenti su di loro."


"La razza antica lasciò alcune stirpi collaterali. E dopo innumerevoli generazioni, queste linee di sangue ormai si sono quasi disperse. Ma anche così, il Calderone del Drago Ascendente è in grado di percepirle e si attiva quando vi viene esposto."


"Quindi questa è la ragione." Yi Yun non si aspettava così tanti segreti in questa faccenda. "A quanto pare, la stirpe dell'Imperatore Drago è troppo diluita. Non è di molta utilità per la loro coltivazione. Che peccato…"


Quando il Vecchio Serpente sentì i commenti malinconici di Yi Yun, scosse la testa. "Non è completamente inutile. Tuttavia, l'eredità della razza antica è stata interrotta. Anche chi ha una stirpe dell’Imperatore Drago leggermente più densa potrebbe finire per diventare mediocre se non trova un metodo per sviluppare quel potere.”


"Il Patriarca Miriadi di Divinità dovrebbe saperlo, ma quel vecchio si rifiuta di arrendersi. Vuole crescere queste persone e rafforzarle per risvegliare la stirpe che dorme nei loro corpi. Spera che, una volta risvegliata, innescherà il Calderone del Drago Ascendente e gli dia una piacevole sorpresa. Eppure, ci sono davvero poche possibilità che accada.”

