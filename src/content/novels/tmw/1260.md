---
title: Capitolo 1260 - Il patriarca Miriadi di Divinità
pubDate: 2026-01-12T16:04:06.367Z
tags:
    - tmw
---


Capitolo sponsorizzato, ringraziamo Alessandro!
11 capitoli in coda totali (11 Alessandro),
0/1 sponsorizzazioni 1 euro a capitolo,
-Schadenfreude


Non fu solo Yi Yun a percepire quell’aura, molti rabbrividirono sentendola. L'atmosfera tesa delle due parti, pronte a saltarsi alla gola l'un l'altra, si calmò naturalmente e all'istante.


Nessuno osava comportarsi in modo avventato di fronte al patriarca Miriadi di Divinità.


Pochi secondi dopo, la grande sala in cui tutti si trovavano cambiò improvvisamente. La stanza prima sontuosa si stava trasformando in un mondo completamente aperto.


Un enorme calderone cadde dal cielo. Sulla sua superficie era inciso un drago nero ed era estremamente pesante. Emanava una maestosità che sembrava capace di contenere montagne e fiumi.


"Il Calderone del Drago Ascendente?"


Esclamò ad alta voce un discepolo personale. Per i membri della setta, il Calderone del Drago Ascendente era il tesoro fondamentale della Cresta delle Miriadi di Divinità e apparteneva al patriarca.


Tuttavia, Yi Yun sapeva che il Calderone del Drago Ascendente non era di sua proprietà. L’artefatto di fronte a loro era una replica, non l’originale. Sebbene fosse una replica di alta qualità, dall'aura formidabile che faceva palpitare il cuore della gente, era comunque piuttosto inferiore all’autentico Calderone del Drago Ascendente.


L’originale avrebbe emanato una sensazione molto più maestosa.


Sopra il calderone stava un ragazzo vestito di rosso. Aveva occhi piccoli e il corpo minuto. Tuttavia, il suo viso non sembrava giovane. C'erano minute rughe sul suo viso che erano inspiegabilmente strane.


E in piedi su entrambi i lati del ragazzo vestito di rosso c'erano due persone. Una di loro era un anziano che Yi Yun riconosceva. Era proprio il maestro della Cresta delle Miriadi di Divinità!


L'altro era un giovane di bell'aspetto. Sembrava un mortale di sedici o diciassette anni. Era vestito di bianco e sulle sue maniche erano ricamati motivi viola. Era alto, dai bei lineamenti del viso e aveva un portamento eccezionale.


Dal modo in cui le tre persone stavano in piedi, si poteva facilmente capire chi fosse il patriarca Miriadi di Divinità. Era il ragazzo vestito di rosso in primo piano al centro!


"Lui è il patriarca Miriadi di Divinità?"


Yi Yun fissò il ragazzo vestito di rosso dall'aspetto bizzarro. A prima vista, sembrava piuttosto normale. Tuttavia, più attentamente Yi Yun guardava, più a disagio si sentiva. Provò persino un po' di disgusto. Era ignoto quali tecniche di coltivazione avesse praticato per assumere la forma di un ragazzo a un'età così avanzata.


"Saluti, patriarca!"


La folla radunata non era composta da stupidi. Sebbene per la maggior parte di loro fosse la prima volta che incontravano il patriarca Miriadi di Divinità, indovinarono subito chi fosse. Solo la sua aura immensa era una conferma più che sufficiente.


Il ragazzo vestito di rosso scorse pigramente con lo sguardo la gente sotto e disse: "Tralasciate i convenevoli. Vi ho convocati tutti qui oggi per fare alcuni annunci."


La voce del ragazzo vestito di rosso era roca, per nulla simile a quella di un bambino. Sembrava che ogni suono che produceva si insinuasse nei loro cervelli.


"La prima questione riguarda il successore del maestro della setta!"


Il successore del maestro della setta!?


Tutti sussultarono. Era una questione importante. Non c’era da meravigliarsi che il patriarca Miriadi di Divinità fosse lì ad annunciarlo personalmente!


Il maestro della setta era al potere da milioni di anni. La gente della Cresta delle Miriadi di Divinità si era quasi dimenticata della possibilità di successione. Molti dei discepoli personali coltivavano duramente con il solo obiettivo di diventare un Anziano principale. Nessuno aveva mai pensato di diventare il prossimo capo della setta.


Nessuno immaginava che avrebbero scelto oggi un candidato per la successione. Molti dei presenti non poterono fare a meno di entusiasmarsi. Tuttavia, sapevano anche di avere ben poche possibilità di avere successo.


Chi poteva essere?


La gente aspettava con il fiato sospeso. In quel momento, il ragazzo vestito di rosso continuò: "In tutti questi anni, ho viaggiato per la voragine in cerca di opportunità per migliorarmi. Alla fine, il mio potenziale si è esaurito e le occasioni che ho trovato sono troppo poche e distanti tra loro. Pertanto, ho rivolto la mia attenzione alla ricerca di una persona a cui passare il testimone. Mentre viaggiavo per le Sette Desolazioni, ho trovato un giovane veramente adatto. L'ho già accettato come mio ultimo discepolo. Yunyang, saluta i tuoi compagni discepoli."


Quando il ragazzo vestito di rosso parlò, il giovane dietro di lui fece un passo avanti. Porse i suoi saluti alla folla e disse con fierezza: "Sono Feng Yunyang. Ho avuto la fortuna di essere scoperto dal maestro e, oggi, torno nella Cresta delle Miriadi di Divinità insieme a lui. Piacere di conoscervi fratelli e sorelle!”


Cosa? Il patriarca aveva accettato un discepolo!?


Tutti i presenti erano sbalorditi. Erano stati nella Cresta delle Miriadi di Divinità per anni ma non avevano mai sentito di questa notizia. Non si aspettavano che portasse un discepolo dai suoi viaggi!


Chi era questo Feng Yunyang? Come era stato reclutato dal patriarca per essere il suo unico discepolo?


Senza dubbio, il successore del maestro della setta era Feng Yunyang!


Quando originariamente lo avevano notato, molti avevano pensato che potesse essere un vecchio mostro dalla vera età misteriosa. Non si sarebbero mai aspettati che fosse veramente un giovane e che fosse l'unico discepolo del patriarca!


All'istante, molti discepoli personali ne furono estremamente delusi. Sebbene sapessero di non avere alcuna possibilità di diventare il successore del capo della setta, divennero scontenti di come un estraneo avesse occupato improvvisamente quella posizione.


"Il successore del maestro della setta…"


Yi Yun guardò il ragazzo vestito di rosso e il giovane di ottimo umore che gli stava accanto. Sentiva che c'era qualcosa che non andava. Dal suo punto di vista, il ragazzo vestito di rosso doveva essere concentrato solo sul Calderone del Drago Ascendente. Perché avrebbe confermato il successore del maestro della Cresta delle Miriadi di Divinità proprio in quel momento?


"C'è un'altra questione." Il ragazzo vestito di rosso parlò di nuovo. "Mi rendo conto che alcuni di voi non sono impressionati da Yunyang e desiderano competere per il posto contro di lui. In effetti, è un'opportunità alla portata di tutti.
Potrei aver accettato Yunyang come mio ultimo discepolo, ma tutti voi presenti potete essere considerati miei discepoli allo stesso modo. Se otterrete risultati eccellenti, potrete ricevere anche voi la mia eredità e i miei tesori. Sono vecchio e non mi restano molti giorni da vivere. Dopotutto gli oggetti che lascio devono essere tramandati ai miei discendenti. Quanto otterrete dipenderà dalle vostre capacità."


"Ho qui una lista di tesori naturali. Darò ricompense corrispondenti a chiunque riuscirà a trovare i materiali su questa lista.”


Il ragazzo vestito di rosso fece un cenno con la mano e la lista si trasformò in un flusso di luce che si allungò per decine di metri, presentandosi alle persone di fronte a lui.


Le parole sulla lista erano scritte in grandi caratteri dorati. Ogni parola era grande come una pietra per inchiostro. Tutti potevano leggerla chiaramente.


"Oh? Questi materiali…"


Yi Yun si concentrò lo sguardo. Molti dei materiali erano ossa e sangue di bestie elfiche. Le erbe costituivano solo una piccola parte della lista, e anche i nomi delle bestie elfiche attirarono l'attenzione di Yi Yun…


Drago dei Fiumi Divoratore dei Cieli!


Serpente delle Quattro Vie!


Balena Osso di Drago!


Baco da Seta Celeste del Sangue Cremisi!


Drago Senza Corna del Fuoco Li!


Drago Dorato a Nove Ali!


…


Sembrava che non ci fosse alcun legame tra queste antiche bestie elfiche solo sentendo i loro nomi. Tuttavia, Yi Yun aveva studiato gli appunti dell'alchimista divino. Conosceva molto bene ogni attributo delle bestie elfiche scritte sulla lista. Queste particolari creature avevano una caratteristica in comune: possedevano più o meno la stirpe del Vero Drago.


Non c'è bisogno di dilungarsi sul Drago dei Fiumi Divoratore dei Cieli. Quando Yi Yun era nel clan Luo, aveva ottenuto l'osso caudale di un Drago dei Fiumi Divoratore dei Cieli dopo aver ottenuto il riconoscimento delle antiche dodici colonne.
In termini di qualità, l'osso caudale era inferiore a quello della spina dorsale, ricco di midollo osseo. Anche così però, Yi Yun aveva ottenuto grandi benefici assimilando l’osso della coda del Drago dei Fiumi Divoratore dei Cieli.


Il Serpente delle Quattro Vie era un pitone gigantesco che secondo le leggende poteva trasformarsi in un drago. Il motivo per cui era chiamato così era perché potevano crescere quattro zampe nella sua pancia.


La Balena Osso di Drago era una manifestazione del leggendario Re Drago dei mari. Era anche chiamata Balena Osso di Drago, un colosso del mare. Era stata chiamata in quel modo perché poteva trasformarsi sia in una creatura marina, che in un drago.


Per quanto riguardava il Baco da Seta Celeste del Sangue Cremisi, era una delle leggendarie nove trasformazioni del Baco da Seta Celeste. Dopo la nona trasformazione, sarebbe diventato un drago dorato…


…


Yi Yun finì di leggere l'intera lista. C'erano in totale diciannove antiche bestie elfiche elencate, tutte relative ai draghi.


C'erano anche tre erbe relative ai draghi.


Tesori come l'Orchidea del Sangue Elfico erano custodite da Antiche Bestie Elfiche come il Grande Pitone della Desolazione. Necessitava di milioni di anni per crescere, assorbendo i respiri del Grande Pitone della Desolazione. E anche il Grande Pitone della Desolazione poteva essere dotato della stirpe di un Vero Drago!


Erano materiali inestimabili. Il patriarca Miriadi di Divinità aveva arruolato tutti i discepoli personali e gli Anziani della setta per cercarli. Molti di loro provenivano da illustri clan, ma anche così, sarebbe stato estremamente difficile raccogliere tutti quei tesori!


Cosa stava tramando questo vecchio? Visto che aveva rivelato una lista del genere, con ogni elemento relativo al Vero Drago, il suo obiettivo era probabilmente legato al Calderone del Drago Ascendente. Stava cercando di raffinare qualche pillola?

