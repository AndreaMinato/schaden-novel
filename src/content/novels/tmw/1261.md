---
title: Capitolo 1261 - Circondato da Nemici
pubDate: 2026-01-13T16:18:58.750Z
tags:
    - tmw
---


Capitolo sponsorizzato, ringraziamo Alessandro!
10 capitoli in coda totali (10 Alessandro),
0/1 sponsorizzazioni 1 euro a capitolo,
-Schadenfreude


Yi Yun conosceva il segreto del Calderone del Drago Ascendente; per questo, doveva valutare attentamente ogni azione del patriarca Miriadi di Divinità. Pensava alle possibili trappole che potevano aspettarlo e a quale obiettivo ultimo avesse il vecchio.


Quanto alle chiacchiere del ragazzo vestito di rosso di essere vicino alla fine della sua vita e alla stronzata di come starebbe cercando qualcuno a cui tramandare il proprio sapere, Yi Yun sarebbe stato un folle a crederci.


Era acutamente consapevole di quanto fosse ambizioso il vecchio. Lo si poteva intuire dal modo in cui aveva gestito il Calderone del Drago Ascendente. Come poteva sacrificare ogni sua risorsa per spianare la strada ai suoi discendenti?


"Questo discepolo che ha accettato…"


Yi Yun guardò in silenzio Feng Yunyang. Probabilmente c'era qualcosa di speciale in quel giovane.


Yi Yun si riempì di emozioni contrastanti, ma gli altri discepoli della Cresta delle Miriadi di Divinità non si soffermarono sulla questione. Per loro, l'offerta del patriarca era la loro più grande opportunità.


Sarebbe stato un sogno per loro ottenere la sua eredità.


"Patriarca!" Un discepolo personale si prostrò. "Se gli oggetti su questa lista possono essere recuperati, ci sarà la possibilità di coltivare il suo manuale Miriadi di Divinità ?"


Il manuale Miriadi di Divinità era famoso nella setta. Era la conoscenza suprema del patriarca. Tipicamente, i discepoli personali avevano solo la possibilità di coltivare i primi tre volumi. Quanto ai secondi tre, potevano essere ottenuti solo scambiando punti contributo della setta a tassi spaventosi.


E la lista che il patriarca aveva prodotto era senza dubbio un modo fantastico per contribuire.


Il ragazzo vestito di rosso disse: "Il manuale Miriadi di Divinità non è niente. Se raccoglierete questi oggetti, non solo vedrete l'intero manuale, ma tutte le mie formazioni, abilità alchemiche e artefatti che ho temprato per milioni di anni potranno essere vostri!"


Mentre il ragazzo vestito di rosso pronunciava quelle parole, tutti si emozionarono moltissimo.


Immaginarono che il patriarca stesse probabilmente raffinando una pillola estremamente importante visto che avrebbe pagato un così caro prezzo. Dovevano cogliere l'opportunità che avevano davanti.


I clan da cui provenivano erano radicati nel Mare Calmo da milioni a decine di milioni di anni. Le radici profonde di queste famiglie naturalmente permettevano loro di avere una rete di connessioni profonda e complessa. C'era sempre un modo per trovare anche gli oggetti più rari.


"La ringrazio, patriarca! Il mio desiderio è che il patriarca condivida la stessa età del Cielo e della Terra, e sia luminoso come il sole e la luna!"


Tutti si inchinarono profondamente. Il ragazzo vestito di rosso fece un cenno con la mano. "Tutti voi siete congedati. Se ci sono informazioni, semplicemente riferitele al maestro della setta o informate Yunyang."


Informare Feng Yunyang?


Tutti guardarono Feng Yunyang con emozioni contrastanti. Al momento, era solo il successore del maestro di setta, ma la sua posizione era sovrannaturale. Signoreggiava sui discepoli personali e sugli Anziani principali!


Senza dubbio, Feng Yunyang sarebbe diventato la terza persona più importante nella Cresta delle Miriadi di Divinità grazie all'appoggio del patriarca, che gli altri fossero d'accordo o meno.


Notando gli sguardi invidiosi e risentiti che la folla gli rivolgeva, Feng Yunyang fece un passo avanti e parlò a voce alta: "Fratelli della setta!"


"È tutto grazie alle cure del maestro se io, Feng Yunyang, sono arrivato a questo punto oggi. Non coltivo da molto e diversi di voi qui sono miei fratelli o sorelle maggiori. Tuttavia, il sentiero marziale non considera l'età.
In questo mondo, i forti sono onnipotenti! Oltre a coltivare il sentiero marziale, ho ottenuto qualche piccolo successo nelle formazioni! Se qualche fratello o sorella maggiore ha qualche pensiero da condividere, sono disposto ad accettare consigli!"


Il tono di Feng Yunyang sembrava amichevole, in particolare la parte in cui diceva di essere disposto ad accettare consigli, ma tutti sapevano che stava facendo una dimostrazione di forza.


In quanto ultimo discepolo del patriarca, era senza dubbio straordinariamente talentuoso. Viste le cure del patriarca, le risorse di cui godeva erano di gran lunga superiori a quelle di chiunque altro. In una situazione del genere, chi avrebbe osato dargli consigli?


E naturalmente, nessuno dei presenti parlò. Gli angoli delle labbra di Feng Yunyang si sollevarono, perché era molto soddisfatto della reazione della folla.


Un estraneo era improvvisamente diventato il successore del maestro della setta. Ovviamente sapeva che le persone non erano convinte, ma allora? Avrebbe solo aumentato il suo complesso di superiorità!


"Cang Wu, è la prima volta che il nipote marziale Yunyang visita la Cresta delle Miriadi di Divinità. Aiutalo a sistemarsi." Disse il maestro della setta. Continuava a sorridere a questo successore che lo avrebbe sostituito, ma non si sapeva cosa stesse pensando realmente.


"Sì, maestro!" Cang Wu ricevette l'ordine.


L'assemblea giunse al termine e, dopo che il patriarca se ne andò, tutti iniziarono a lasciare la sala.


Quando Yi Yun uscì, poté percepire chiaramente una grande quantità di intento omicida fissarsi su di lui. Proveniva dalle famiglie Song e Zhang.


Con il patriarca e il maestro di setta presenti, non osavano tentare nulla. Ma questo non significava che Yi Yun fosse scampato al pericolo.


Yi Yun li ignorò e tornò alla torre Luna Sommersa. Dopo essere entrato nella sua camera di coltivazione, attivò la formazione per isolarsi dal monitoraggio del maestro della Cresta delle Miriadi di Divinità. Subito dopo, ripose la nave spirituale della grande traversata e gli altri oggetti nel suo anello interspaziale dentro la torre dell'Avvento Divino e la sigillò.


Sebbene fosse impossibile per Yi Yun consegnare il suo anello interspaziale alle famiglie Zhang e Song per un’indagine, era comunque meglio nascondere gli oggetti sospetti.


Dopo aver finito tutto questo, Yi Yun iniziò a meditare. Si poteva dire che fosse circondato da nemici qui.


Yi Yun poteva già capire che, a causa del suo fallimento nel risvegliare il Calderone del Drago Ascendente, il maestro della setta non lo considerava più.


Era in una situazione difficile visto che le famiglie Song e Zhang immaginavano che fosse lui il responsabile dell'uccisione di Zhang Wuchen e Song Bowen.


Ora, doveva cogliere ogni opportunità per coltivare e aspettare che Vecchio Serpente passasse all'azione. Poi, poteva coordinarsi con lui per attaccare dall’interno e dall’esterno.


In quel momento, risuonò una trasmissione della voce dalla formazione esterna della camera di coltivazione. Qingwen disse: "Giovane maestro, esca fuori presto. C'è qualcuno qui che vuole parlarle."


"Oh?" Yi Yun alzò le sopracciglia. Tipicamente, Duanmu Qingwen non lo disturbava una volta che entrava nella stanza di isolamento. Poteva essere che le famiglie Zhang e Song fossero qui per lui?


Disattivò la formazione della camera di coltivazione e uscì. Quando lo fece, vide fuori uomini che indossavano le divise da responsabili.


C’era un uomo di mezz’età a capo del gruppo, sembrava il gestore di un negozio visti i suoi baffi sottili.


Il suo livello di coltivazione non era alto, ma dal modo in cui sorrideva, non sembrava provenire dalle famiglie Zhang o Song.


L'uomo di mezz’età con i baffi si inchinò a Yi Yun ed era ovvio che fosse un gesto di circostanza. Disse: "Giovane maestro Yi, sono qui per passarle un messaggio. Se possibile, potrebbe trasferirsi dalla torre Luna Sommersa al più presto?"


"Oh?" Yi Yun si accigliò. "Cosa!?"


L'uomo di mezz’età con i baffi si torse le mani con fare imbarazzato. "Sto solo seguendo gli ordini. Poco fa, il maestro della setta ha ordinato al signor Cang Wu di assegnare la torre Luna Sommersa al giovane maestro Yunyang.
Il signore Cang Wu aveva menzionato che la torre Luna Sommersa è la residenza migliore nell'intera zona dei discepoli personali e aveva chiesto se il giovane maestro Feng volesse stare qui. Il giovane maestro Feng ha accettato, così il signore Cang Wu ha disposto che diventasse la sua residenza."


"Mi ha ordinato di venire qui e non posso farci nulla. Non posso esattamente clonare un'altra torre Luna Sommersa. Pensa… che possa rendermi facile la situazione trasferendosi?"


L'uomo di mezz’età con i baffi disse l'ultima parte con un sorriso. Anche se stava mostrando un’espressione umile, Yi Yun poteva capire che il suo sorriso aveva una sfumatura derisoria.


A quanto pareva, Cang Wu lo aveva informato di alcune questioni. Sapeva anche che, sebbene fosse ancora il discepolo del maestro della setta, non avrebbe più goduto di alcun beneficio da parte del maestro della setta.

