---
title: Capitolo 1265 - Tempesta in Arrivo
pubDate: 2026-01-18T09:59:34.037Z
tags:
    - tmw
---


Capitolo regolare,!
7 capitoli in coda totali (7 Alessandro),
0/1 sponsorizzazioni 1 euro a capitolo,
-Schadenfreude


Dopo che Yi Yun mozzò il braccio di Feng Yunyang, la sua posizione nella Cresta delle Miriadi di Divinità divenne immediatamente delicata. Molte persone iniziarono a temere persino di passare vicino alla torre Luna Sommersa. Era un luogo che non osavano disturbare. Molti erano solo finiti male dopo averlo provocato.


Tuttavia, col passare del tempo, non accadde ciò che si aspettava la gente. Yi Yun non fu accettato come discepolo personale dal patriarca. Invece, gli fu proibito di entrare e uscire dalla sua torre. C'erano squadre di esecutori specializzate che lo monitoravano, limitando la sua libertà.


Questa decisione lasciò molti perplessi. Cosa stava facendo il patriarca? Non aveva punito Yi Yun, né lo aveva promosso. Lo aveva invece confinato nella sua torre.


Nel frattempo il maestro della Cresta delle Miriadi di Divinità riparò il braccio di Feng Yunyang, che tutti credevano completamente sconfitto da Yi Yun al punto da avergli distrutto la fiducia, spendendo grandi quantità di tesori naturali. Si stava riprendendo a letto.


Alla fine, dopo due mesi, Feng Yunyang era quasi completamente guarito. Rimaneva ancora il discepolo del patriarca, senza alcun cambiamento di posizione.


Quanto a Yi Yun, restò un ordinario discepolo personale, ma veniva ignorato dal maestro della setta. Il suo atteggiamento era ovvio. Yi Yun aveva picchiato brutalmente Feng Yunyang ed era stato confinato nella sua torre. Non incontrò Yi Yun nemmeno una volta, come se non fosse affatto suo discepolo.


"Sembra che Yi Yun non sia considerato degno di fiducia..."


Gli Anziani discutevano in privato. In termini di talento, Yi Yun naturalmente eclissava tutti gli altri membri della giovane generazione nella Cresta delle Miriadi di Divinità. Tuttavia, non era considerato un discepolo importante e invece, era sorvegliato. Potevano solo giungere alla conclusione che il maestro della setta e il patriarca non ritenessero Yi Yun affidabile.


"Mi chiedo perché il maestro della setta non si fidi di Yi Yun. Forse ha a che fare con la sua furia omicida. A parte aver ucciso Song Bowen e Zhang Wuchen, ha anche brutalmente picchiato Feng Yunyang. È stato praticamente uno schiaffo in faccia per il patriarca. Naturalmente ne sarebbe infastidito.”


"C'è però qualcosa di strano. Se non si fidano di lui, perché non lo espellono semplicemente dalla setta? Perché confinare Yi Yun nella torre Luna Sommersa? Cosa sta succedendo?"


Dava da pensare, ma più ci riflettevano, e più ad alcuni sembrava una situazione pericolosa. Forse, visto che il maestro della setta e il patriarca non si fidavano di lui, credevano che espellerlo avrebbe offeso Yi Yun? Offendere un mostro simili avrebbe portato a ripercussioni negative, quindi tanto valeva confinare Yi Yun per sempre?


Nessuno riusciva che intenzioni avessero il patriarca e il maestro della setta, quindi decisero di lasciar perdere. Tuttavia, c'era un fattore innegabile: non c'era modo che Yi Yun salisse al potere nella Cresta delle Miriadi di Divinità nel prossimo futuro. Chi aveva offeso Yi Yun tirò un sospiro di sollievo, se non altro non sarebbero stati presi di mira da Yi Yun per vendetta.


Il tempo passò mentre la situazione rimaneva estremamente tranquilla.


Yi Yun non si preoccupava affatto del confinamento. Coltivava quotidianamente e consolidava le fondamenta del quinto piano del Palazzo del Dao.


Lo stadio del Palazzo del Dao aveva bisogno soprattutto di tempo. Molti geni senza pari passavano secoli a questo stadio e alcuni che addirittura reprimevano deliberatamente l’aumento della loro coltivazione per poter lavorare sulle loro fondamenta.


Tuttavia, dal punto di vista di Yi Yun, quelli chi si conteneva lo faceva più per mancanza di fiducia nella loro comprensione nomologica. Volevano più tempo per rimediare. In precedenza, allo stadio della Manifestazione del Dao, Yi Yun aveva condensato quattro frutti del Dao a nove foglie. Aveva perfezionato le sue leggi. Finché accumulava abbastanza energia, sarebbe salito automaticamente di livello.


"Yi Yun, non ho idea di cosa stia facendo di recente il patriarca Miriadi di Divinità. Nemmeno io sono in grado di indagare."


Un giorno, Vecchio Serpente apparve improvvisamente. Era come se fosse comparso dal nulla nella camera di coltivazione di Yi Yun.


"Cosa c'è che non va?"


"Quel vecchiaccio immortale ha creato una formazione per schermare la sua residenza. Non riesco a penetrarla con la mia percezione. Se dovessi infiltrarmi con la forza, lo sentirebbe sicuramente."


Vecchio Serpente rivelò una rara espressione solenne. Yi Yun non rispose. Dato che Vecchio Serpente era senza soluzioni, era naturale che nemmeno lui ne avesse una.


Vecchio Serpente si sedette sul letto di pietra di Yi Yun e tirò fuori un fiasco di alcol. Mentre beveva, disse: "Continuò ad avere la sensazione che stia pianificando qualcosa ma non riesco a indovinare cosa. Visto che ti ha confinato qui probabilmente significa che nel prossimo futuro ti prenderà di mira. Potresti finire in pericolo se continuerai a rimanere nella Cresta delle Miriadi di Divinità.”


Vecchio Serpente parlò con sincerità. Non era completamente certo di poterlo proteggere.


Yi Yun esitò leggermente. "Signore, pensa di poter affrontare il patriarca Miriadi di Divinità?"


Alla domanda di Yi Yun, Vecchio Serpente scosse l'alcol nel suo fiasco. Dopo un po’, disse con un lungo sospiro: "La mia forza non è come immagini. Probabilmente credi che abbia nascosto deliberatamente una forza indescrivibile. Ma in realtà, ti sbagli. Ci sono limiti a ciò che posso fare."


"Un tempo sono stato gravemente ferito. Il potere nel mio corpo è stato sigillato. Se voglio intervenire, dovrò prima sciogliere il sigillo sul mio potere. Più ne sciolgo il sigillo, più divento forte, ma danneggerà anche sempre di più il mio corpo.
Se liberassi il 60-70% del mio potere, nessuno nella Cresta delle Miriadi di Divinità, o anche in tutto il Mare Calmo potrebbe eguagliarmi. Tuttavia, il mio corpo subìrebbe gravissimi danni. Potrebbe perfino farmi cadere in un sonno profondo. Cerco di non usare così tanta potenza, altrimenti non mi resterà molto da vivere.”


Dopo che Vecchio Serpente bevve un sorso del suo spirito, si pulì la bocca. Aveva vissuto a lungo e fatto esperienze che nessuno poteva immaginarsi. Descriveva il passato con noncuranza con le parole “un tempo sono stato gravemente ferito”. Questo sorprese Yi Yun. Chi avrebbe potuto ferire gravemente Vecchio Serpente?


Questa era la prima volta che sentiva Vecchio Serpente raccontare il suo passato in modo così serio.


Non si sarebbe mai aspettato che la ragione per cui Vecchio Serpente era così com'era fosse che aveva subito gravi ferite. Ma anche così, scatenando una parte della sua forza, poteva facilmente dominare il Mare Calmo. Che figura era stata al suo apice?


Pensandoci con attenzione, Yi Yun ricordò di aver sondato la coltivazione del vecchio la prima volta che l’aveva incontrato. Sospettava che lo stesse ingannando e quindi aveva usato la visuale d’energia del Cristallo Viola dell’Origine per esminarlo.


Quello che aveva scoperto era un livello di coltivazione che non poteva essere peggiore di così. L’unica particolarità era stata una macchia d’energia grigia nel suo corpo. Tuttavia Yi Yun non era riuscito ad identificare cosa fosse..


A quanto pareva, quell’entità grigia aveva qualcosa a che fare con il passato di Vecchio Serpente.


Sembrava che le sue ferite fossero la ragione principale per cui Vecchio Serpente conduceva una vita da eremita.


Avendo sigillato i propri poteri, di solito appariva come un vecchio truffatore ordinario e debole. Nessuno lo avrebbe preso sul serio. Vista la sua esperienza, Vecchio Serpente non si faceva più influenzare da questioni banali, e questo lo spingeva a trattare la vita come un gioco. Non gli era importato nemmeno della piccola setta che aveva perso in passato quando il suo territorio era stato occupato da altri.


Yi Yun chiese: "Signore, se può sconfiggere il patriarca Miriadi di Divinità in breve tempo, e il prezzo che paga sarà entro limiti sopportabili, perché non interviene ora e non uccide direttamente il patriarca Miriadi di Divinità per ottenere il Calderone del Drago Ascendente?"


Vecchio Serpente scosse la testa e disse: "Non dimenticare, il Calderone del Drago Ascendente non appartiene effettivamente al patriarca Miriadi di Divinità. Anche se uccidessi il patriarca, non sarei in grado di portare via il Calderone del Drago Ascendente. Inoltre, quel vecchiaccio immortale ha studiato il Calderone del Drago Ascendente per un milione di anni.
Ne sa molto più di me. Inoltre, ha l'intera Cresta delle Miriadi di Divinità che cerca le risorse di cui ha bisogno. Credo che, per risvegliare veramente il Calderone del Drago Ascendente, probabilmente avremo bisogno che sia quel vecchiaccio immortale a prendere l’iniziativa.”


"Sono venuto qui per avvertirti. Se non vuoi rimanere impantanato in questa palude, posso mandarti via ora. Dopotutto, non so cosa stia tramando quel vecchio pazzo."


Vecchio Serpente stava dando consigli sinceri a Yi Yun.


Il giovane rimase in silenzio per un po' prima di scuotere la testa.


Sarebbe stato molto facile andarsene, ma non desiderava farlo. Aveva la vaga sensazione che la questione dei dodici artefatti divini degli Antenati del Dao fosse legata ai segreti del Cielo e della Terra. Avrebbe perso una grande opportunità nel caso se ne fosse andato oggi.


"Eh eh! Ragazzo, ho capito che avresti rifiutato di andartene anche prima di chiedertelo." Vecchio Serpente scoppiò a ridere mentre beveva il suo alcol.


"Signore, dal momento che lo immaginava, perché me lo ha chiesto comunque?"


"Ti sto solo preparando mentalmente. Non biasimarmi se le cose si mettono male. Non preoccuparti. Sei qualcuno che quella ragazza Chenxue mi ha affidato. Anche se dovessi rischiare di sciogliere il sigillo sul cinquanta percento della mia forza, ti proteggerò per bene. E se tutto fallisce, mi assicurerò che il tuo corpo sia intatto per la sepoltura."


Mentre Vecchio Serpente continuava, divenne frivolo.


Yi Yun scosse la testa senza parole. Tuttavia, dal momento che Vecchio Serpente aveva detto di poter sconfiggere il patriarca Miriadi di Divinità in un assalto frontale, era improbabile che capitasse loro qualche problema serio.


"Ragazzo, questo marchio è per te."


Mentre parlava, Vecchio Serpente alzò la mano e produsse un segno. Mandò un flusso di luce che sprofondò nel corpo di Yi Yun.


"Se incontri qualsiasi pericolo, il marchio si frantumerà immediatamente e lo sentirò. Come sai, sto costantemente tenendo d’occhio questa torre Luna Sommersa con la mia percezione. Lasciare un marchio nel tuo corpo è solo una misura extra."


Mentre parlava, la figura di Vecchio Serpente lampeggiò, svanendo direttamente dalla camera.


Yi Yun guardò il letto di pietra da cui Vecchio Serpente era svanito. Fece un respiro profondo. C’era vento di tempesta!


Stava aspettando di vedere cosa avrebbe fatto il patriarca Miriadi di Divinità.


