---
title: Capitolo 1268 - Nove Draghi attorno alla Perla
pubDate: 2026-01-19T11:09:38.723Z
tags:
    - tmw
---


Capitolo regolare,
5 capitoli in coda totali (5 Alessandro),
0/1 sponsorizzazioni 1 euro a capitolo,
-Schadenfreude


"Boom!"


Lo spazio fu completamente lacerato mentre la folla veniva colta da un forte attacco di vertigini. Sentirono il mondo girare così veloce che i discepoli personali con livelli di coltivazione più deboli, inclusa Ragazza Serpente, caddero a terra e quasi vomitarono.


"Non c'è bisogno di farsi prendere dal panico." Il patriarca Miriadi di Divinità fluttuava sopra tutti mentre parlava lentamente. "Sto eseguendo il rituale più importante nella storia della Cresta delle Miriadi di Divinità. Questo rituale richiede il supporto di un'enorme formazione, e questa enorme formazione ha bisogno che tutti voi ci forniate la vostra energia.
Una volta che avrà successo, tutti voi diventerete i maggiori contributori per la Cresta delle Miriadi di Divinità. Vi consegnerò le mie tecniche di coltivazione e la mia eredità a seconda di come vi comporterete! Ad alcuni sarà persino permesso tramandare le mie tecniche al vostro clan, in modo sistematico, come parte della vostra eredità!"


Quando il ragazzo vestito di rosso disse queste parole, tutti si emozionarono I loro clan avrebbero potuto tramandare le sue tecniche?


Non significava forse che potevano impartire quegli insegnamenti ai loro figli e nipoti!?


Molte famiglie avevano già ricevuto ricompense per aver radunato gli ingredienti sulla lista, ma pochi ne avevano beneficiato in modo effettivo. Rispetto all'attuale opportunità di arricchire i loro discendenti e rafforzare l'eredità della loro famiglia, le ricompense della lista erano molto inferiori.


"Patriarca, è geniale! Stiamo andando verso il luogo del rituale ora?" Chiese con entusiasmo un anziano.


Il ragazzo vestito di rosso si aspettava una reazione del genere. Rivelò un sorriso profondo e significativo, e disse lentamente: "Esatto! Forse sto solo invecchiando, ma sono sempre terribilmente sospettoso. Ho avuto la sensazione assillante che qualcuno avrebbe interferito con il rituale, quindi per assicurarmi che il fallimento non fosse un'opzione, ho pianificato di spostarmi in un posto più sicuro.
Vi porterò tutti in un mondo in miniatura nascosto. Il qi vitale lì dentro è estremamente ricco, ma il mondo è naturalmente isolato dai poteri del cielo e della terra, rendendo estremamente difficile entrarvi. Mi è capitato di trovare un nodo spaziale ed è così che sono riuscito a raggiungerlo in passato. Tuttavia, quel nodo spaziale è stato sigillato da me attraverso una formazione. Nessuno tranne me può entrare. È assolutamente sicuro."


"Per questo teletrasporto e il prossimo rituale, ho preparato una grande quantità di giade spirituali. Anche il deposito di giade spirituali della Cresta delle Miriadi di Divinità è stato svuotato. Perfino la formazione del picco principale è stata fermata. Perché pensavate che ci sia stata una tempesta di neve nel solitamente caldo e primaverile picco principale la scorsa notte?"


Yi Yun si sentì come se fosse precipitato in una caverna di ghiaccio quando sentì le sue parole.


Questa furba tartaruga! Era astuto e attento. Yi Yun non si sarebbe mai immaginato che avrebbe scelto un mondo in miniatura nascosto come luogo per il rituale finale.


E, aspetto più importante, aveva usato le sei gocce di sangue per far sì che il Calderone del Drago Ascendente li seguisse attraverso la formazione di teletrasporto.


Questo era qualcosa a cui Yi Yun non aveva mai pensato. Anche Vecchio Serpente sarebbe stato sicuramente colto di sorpresa.


In quel momento, un anziano apparì tra le rovine della sala principale del Palazzo dell'Imperatore di Giada sul picco principale.


Davanti a lui, la piazza era sparita da tempo. La formazione di teletrasporto sembrava vorace. Aveva teletrasportato sia la piazza che le persone!


"È riuscito davvero a spostare il Calderone del Drago Ascendente. Come ha fatto!?"


Vecchio Serpente borbottò tra sé e sé. Aveva sempre creduto che il Calderone del Drago Ascendente non appartenesse a nessuno. Il patriarca Miriadi di Divinità non era mai riuscito a raffinarlo e legarlo a sé, e poterlo spostare dal picco montuoso della Cresta delle Miriadi di Divinità ai piedi della montagna era il limite della sua influenza. Come aveva fatto a spostarlo per lo spazio?


Ed era perché il Calderone del Drago Ascendente era sepolto in profondità nel picco principale della Cresta delle Miriadi di Divinità che Vecchio Serpente non aveva mai considerato la possibilità che ciò accadesse.


E ora, le azioni del patriarca Miriadi di Divinità avevano completamente mandato all'aria i piani di Vecchio Serpente.


A pensarci bene, il vecchio aveva custodito il Calderone del Drago Ascendente per almeno diversi milioni di anni. Vista la sua esperienza nelle formazioni, non era strano che potesse dedurre qualcosa dalle sue ricerche.


"Sono stato imprudente! Troppo imprudente! Devo trovare immediatamente la destinazione del teletrasporto!"


In quel momento, Vecchio Serpente non poteva permettersi di trattenersi. La forza che aveva prima di essere ferito superava di gran lunga quella del patriarca Miriadi di Divinità. Inoltre, Vecchio Serpente aveva vissuto a lungo, quindi la sua comprensione delle leggi superava di gran lunga quella del patriarca Miriadi di Divinità. Anche il suo livello nelle formazioni non erano da meno rispetto a quelle del vecchio.


Poteva rendere possibile l’impossibile!


"Ragazzo, devi resistere. Farò del mio meglio per seguire la traiettoria del teletrasporto e trovarvi entrambi!"


Vecchio Serpente non era solo preoccupato per Yi Yun, in effetti, temeva di più per la sicurezza di Ragazza Serpente. Con un forte grido, rilasciò direttamente il potere che era sigillato dentro il suo corpo.


All'istante, la sua figura divenne molto più alta. La sua schiena curva si raddrizzò. Sebbene sembrasse ancora anziano, il suo sguardo non era più torbido, ora scintillava come stelle che emanavano un bagliore profondo.


Qualsiasi teletrasporto lascerebbe tracce. Proprio come una barca che lasciava increspature dietro di sé durante il viaggio, il teletrasporto sollevava onde simili per lo spazio. Seguendo quei segni, si poteva trovare la direzione e la destinazione della formazione.


Tuttavia, questo richiedeva una grandissima esperienza nelle leggi dimensionali dello spazio. Inoltre viaggiare ed esplorare varie tempeste spaziali avrebbe consumato una grande quantità di energia!


Vecchio Serpente non sapeva se poteva compiere l'impresa ma non aveva altra scelta. Poteva solo rischiare.


…


In quel momento, l'enorme formazione presieduta dal ragazzo vestito di rosso aveva attraversato diversi strati di spazio!


Era seduto a gambe incrociate a mezz'aria e aveva un'espressione calma. Tutti i presenti si sentivano a disagio. Da un lato, riponevano le loro speranze nelle promesse del patriarca, e dall'altro, non sapevano quali fossero i suoi piani.


Pensavano che fosse un raduno, ma in realtà si era rivelato un evento su così grande scala! E sopratutto, il Palazzo dell'Imperatore di Giada era crollato. Il patriarca non si curava più del principale centro della Cresta delle Miriadi di Divinità, il simbolo del suo potere e autorità?


Quindici minuti dopo, l'intera formazione tremò violentemente!


Momenti dopo, le tempeste spaziali che avvolgevano la formazione si calmarono. La tempesta di prima si rischiarò completamente.


Davanti a tutti si presentò un oceano rosso pallido. C'era un'isola gigantesca al centro dell'oceano che era trafitta da diverse catene montuose piene di fosse tettoniche destavano orrore e si estendevano verso la terra. E nelle crepe profonde ribolliva magma.


"Questo è un mondo appena nato. Le fessure che vedete sono il prodotto dello spostamento delle placche continentali. La lava ne fuoriesce e arriverà un giorno in cui la lava si raffredderà, formando nuove rocce ignee e terra.
Si spezzeranno di nuovo e si solidificheranno, con un processo che si ripeterà per centinaia di milioni di anni. Poi, quest'isola diventerà un enorme continente. E quando sarà il momento, appariranno molte forme di vita, rendendo fiorente questo mondo."


Il patriarca usò un tono noncurante per presentare il mondo in miniatura, ma le sue parole fecero rabbrividire Yi Yun.


Questo mondo non era diverso da una prigione. Era completamente chiuso dentro.


"È qui."


Il ragazzo vestito di rosso controllò l'enorme formazione e atterrò al centro dell'isola.


Qui, nove enormi faglie si congiungevano. Lava eruttava dalle fenditure come nove draghi infernali che tenevano una perla.


Il ragazzo vestito di rosso disse lentamente: "Questa morfologia è conosciuta come i Nove Draghi attorno alla Perla. L'ho cercata a lungo, e finalmente, l'ho trovata. Il qi vitale del mondo su quest'isola si raccoglie qui attraverso le nove enormi spaccature. Questa è una ricca terra delle meraviglie!"

