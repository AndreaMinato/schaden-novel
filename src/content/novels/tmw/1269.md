---
title: Capitolo 1269 - Illuso
pubDate: 2026-01-25T09:58:01.519Z
tags:
    - tmw
---


Capitolo regolare,
5 capitoli in coda totali (5 Alessandro),
0/1 sponsorizzazioni 1 euro a capitolo,
-Schadenfreude


Quando la folla atterrò sulla terra sacra, percepì immediatamente un qi vitale dell’elemento fuoco estremamente ricco. Era il luogo dove si radunavano le fiamme della terra, che eruttavano come se fossero vive!


Presto, le persone si resero conto che erano stati incisi motivi di formazioni su questa terra sacra. Il patriarca aveva usato una formazione del mondo per isolare questo posto dall’esterno.


Un mondo già sigillato, ora ulteriormente isolato da un'enorme formazione, era stato reso davvero impermeabile ed inespugnabile.


Questa era anche la prova che gli eventi di oggi erano della massima importanza per il patriarca!


"Finalmente inizia. Ho aspettato così a lungo per questo." Disse con tono eccitato il ragazzo vestito di rosso.


Mentre parlava, tirò fuori un anello interspaziale e fece un sigillo con la mano. Grandi quantità di tesori naturali iniziarono a volare fuori dall'anello interspaziale!


Erano tutti sigillati in scatole di giada.


"Aprile tutte."


Su istruzione del patriarca, il maestro della setta e la vecchia aprirono i contenitori di giada una dopo l'altra.


Solo allora le persone si resero conto che i tesori che il patriarca Miriadi di Divinità aveva tenuto nascosti superavano di gran lunga quelli della sua lista precedente. In effetti, molti degli oggetti erano perfino decine di volte più preziosi di quelli che aveva incaricato loro di cercare!


Il ragazzo vestito di rosso sollevò con cura un piccolo barattolo di liquido bianco latte. Le palpebre di Yi Yun fremettero quando lo vide.


"Latte d’Osso di Drago?"


Yi Yun lo conosceva grazie agli appunti dell'alchimista divino. Il liquido latteo era il risultato dello scioglimento di ossa di drago per centinaia di milioni di anni. Provenivano dai resti di un drago sepolto in un mondo infernale e corroso da ricchi gas Yin.


Il liquido assumeva questa forma lattea solo attraverso numerose coincidenze fortuite, quindi era un oggetto estremamente raro. Inoltre, dopo aver ottenuto il Latte d’Osso di Drago, bisognava ancora stare attenti al veleno Yin che conteneva a causa del lungo tempo trascorso in un oscuro mondo infernale ricco di gas Yin. Un guerriero ordinario avrebbe perso istantaneamente la sua vitalità consumando il Latte d’Osso di Drago e si sarebbe ridotto ad un cadavere disseccato e freddo.
C'erano modi speciali per disintossicarlo, ma pochissime persone conoscevano il metodo. Anche l'alchimista divino conosceva il metodo solo perché vi si era imbattuto in un'antica rovina.


Il ragazzo vestito di rosso sapeva davvero come gestire il Latte d’Osso di Drago?


Yi Yun era stupito. Visto che aveva tirato fuori il Latte di Osso di Drago, sicuramente aveva i mezzi per raffinarlo. Sarebbe stato stupido sperare che un vecchio mostro come lui commettesse un errore così stupido e si avvelenasse a morte.


Nessun altro riconobbe il Latte d’Osso di Drago. Ma un Anziano esperto riconobbe il prossimo oggetto spirituale che il patriarca vestito di rosso tirò fuori.


Era un frutto color azzurro, grande circa quanto un pugno. Era cristallino e sembrava giada scolpita. Emanava una fragranza allettante.


"Questo è... un frutto nato dall'Albero Azzurro delle Nove Rivoluzioni? La leggenda narra che gli Alberi Azzurri delle Nove Rivoluzioni possano vivere per miliardi di anni. Appaiono all'inizio dell'universo e crescono in modo molto lentamente.
All'inizio, saranno solo minuscoli semi che mettono radici in terreno ordinario, germogliano e inizialmente crescono due centimetri all'anno. Tuttavia, possono vivere per un periodo estremamente lungo e possono crescere fino a diventare maestosi alberi divini dopo diecimila anni. A un milione di anni, le chiome degli alberi divini assomiglierebbero a montagne alte trenta chilometri. 
Il tronco sembrerà come una colonna che sorregge il cielo. Dopo un miliardo di anni, le loro radici penetrerebbero i pianeti in cui crescono, estraendo il fuoco della terra direttamente dal nucleo del mondo. Alla fine, si estendono per interi sistemi solari e, quando le chiome degli alberi raggiungeranno il cosmo, estrarranno persino l'essenza dei corpi celesti!"


Furono Anziani ad esclamarlo. Il frutto color azzurro era nato dall'Albero Azzurro delle Nove Rivoluzioni. Era affascinante che un albero così gigantesco producesse frutti così piccoli. Tuttavia, il frutto conteneva grandi quantità di essenza dell'Albero Azzurro delle Nove Rivoluzioni altamente compressa nonostante le sue piccole dimensioni.


Conteneva grandi quantità di qi vitale energico e il maggiore effetto che aveva era di estendere la propria longevità!


Dopotutto, l'Albero Azzurro delle Nove Rivoluzioni poteva vivere per miliardi di anni!


Si diceva che potessero fornire un'immensa vitalità a chi li consumava, permettendo di recuperare la giovinezza. Avrebbe esteso la durata della vita di dieci-ventimila anni perfino ai Lord Divini che avevano aumentato ripetutamente il loro potenziale vitale. Il suo valore era ancora superiore quando veniva raffinato in pillole!


Moltissimi avrebbero lottato ferocemente per ottenerlo anche solo per la longevità che avrebbe potuto donare.


Nessuno si aspettava che il ragazzo vestito di rosso ne avesse ottenuto uno. Avrebbe dovuto consumarlo molto tempo fa. Perché lo aveva tenuto tutto questo tempo? Dopotutto molti vecchi mostri sognavano di estendere la durata della propria vita.


Dopodiché, il ragazzo vestito di rosso tirò fuori un altro frutto cristallino. Era delle stesse dimensioni del Frutto Azzurro delle Nove Rivoluzioni e di forma simile. Tuttavia, il suo colore era diverso. Era di colore rosso e sembrava fare coppia con quello azzurro.


"Il frutto dell'Albero del Sangue di Drago!"


Un altro Anziano lo riconobbe. Gli Alberi del Sangue di Drago avevano una durata della vita leggermente più breve degli Alberi Azzurri delle Nove Rivoluzioni, ma potevano esistere per più di cento milioni di anni. Il loro nome originale era Albero del Sangue delle Bestie Elfiche, perché divorava persone e bestie elfiche. Avrebbero legato le prede con i loro viticci e li avrebbero sciolti in una pozza di sangue, assorbendoli con le loro radici!


Sebbene gli Alberi del Sangue delle Bestie Elfiche fossero preziosi, non era difficile per la maggior parte degli Anziani della Cresta delle Miriadi di Divinità ottenerne uno. A causa della loro lunga durata di vita, gli Alberi del Sangue delle Bestie Elfiche erano potenti e potevano cacciare draghi dei fiumi. Se avessero consumato il loro sangue, avrebbero prodotto il Frutto del Sangue di Drago!


Non c'era bisogno di dilungarsi sul prezzo del frutto. Poiché poteva estendere la durata della vita e aiutare nella purificazione del midollo, era inestimabile!


Seguito da…


Corno del Drago dei Fiumi Divoratore dei Cieli! Olio di Balena Osso di Drago! Baco da seta Celeste del Sangue Cremisi! Artiglio del Drago Dorato a Nove Ali!


Sebbene anche questi oggetti fossero preziosi, avevano un valore relativamente inferiore rispetto ai primi tre tesori divini.


Yi Yun guardò i tesori divini con un'espressione solenne. Si rese conto che potevano essere tutti fondamentalmente categorizzati in due tipi.


Una categoria era relativa ai draghi!


L'altra avrebbe esteso la durata della vita e alimentava la forza vitale!


La prima categoria era facilmente spiegabile. Il patriarca Miriadi di Divinità voleva risvegliare il Calderone del Drago Ascendente, quindi aveva bisogno del sangue di drago.


Nessuna persona presente aveva una linea di sangue abbastanza densa da risvegliare il Calderone del Drago Ascendente, incluso Yi Yun. Anche se aveva il Cristallo Viola sigillato dentro di sé, non credeva di poter ridestare l'anima di drago che dormiva dentro il calderone.


Pertanto, il patriarca Miriadi di Divinità aveva bisogno dei tesori divini per elevare la purezza del sangue di drago!


Per quanto riguardava la seconda categoria, l'estensione della durata della vita e il potenziamento della forza vitale sicuramente non era una priorità per i giovani. Poteva essere solo per il patriarca Miriadi di Divinità in persona!


Il patriarca Miriadi di Divinità aveva vissuto fin troppo a lungo, ma non poteva accettare di andare incontro alla sua fine. Voleva riaccendere il suo potenziale vitale e fare un altro avanzamento di livello!


Una volta che avesse fatto progressi, sarebbe stato in grado di vivere almeno altri pochi milioni di anni.


Rendendosi conto di questo, Yi Yun gradualmente si scoraggiò. Non c'era dubbio che fosse bloccato in una situazione pericolosa.


Il patriarca Miriadi di Divinità tirò fuori tutti i tesori che aveva, circa quaranta oggetti in totale, e li lasciò volare a mezz'aria.


Subito dopo, creò sigilli con le mani che provocarono forti boati.


L'enorme Calderone del Drago Ascendente si schiantò proprio al centro dell'intersezione delle nove enormi spaccature.


Wu Wu Wu Wu!


Il magma ribollì mentre il fuoco della terra fischiava!


Tutte le fiamme nella terra erano state radunate nello stesso punto. Schiacciate dal Calderone del Drago Ascendente, cominciarono ad eruttare colonne di fuoco alte decine di migliaia di metri!


Le colonne di fuoco bruciarono a lungo prima di accorciarsi gradualmente. Tuttavia, Yi Yun poteva capire che non era un segno che si stessero indebolendo, ma dell’essenza di fuoco che si concentrava e si coagulava.


Quando le colonne di fuoco si abbassarono fino a tre metri d’altezza, le fiamme raggiunsero una purezza inconcepibile. L'ondata di calore travolgente lasciò tutti sbalorditi!


"È pronto."


Il patriarca Miriadi di Divinità annuì. Aveva speso decine di migliaia di anni per preparare l'enorme formazione. Ora, tutto andava secondo i suoi piani.


Fece nuovamente un cenno e la replica del Calderone del Drago Ascendente uscì allo scoperto. Fluttuava sopra il vero Calderone del Drago Ascendente e venne consumata dalle fiamme del mondo!


"M... Maestro... tutto questo... non l’ha preparato per me, vero?"


Feng Yunyang era scioccato. Anche se era molto orgoglioso, la scala di questo evento scosse la sua fiducia.


Tutti questi tesori divini potevano davvero essere per lui? Perché sembrava impossibile?


Sentendo la domanda di Feng Yunyang, il ragazzo vestito di rosso rivelò un sorriso amichevole. "Naturalmente sono per te. Ho scelto questi tesori apposta per te."


"D... Davvero?"


Feng Yunyang lo trovò difficile da credere, ma il patriarca lo aveva detto. Non c'era bisogno che il suo maestro lo ingannasse, giusto?


Giungendo a questa conclusione, Feng Yunyang si entusiasmò.


Il suo livello di coltivazione non sarebbe salito vertiginosamente con tutti questi tesori divini che purificavano il suo corpo? Quando sarebbe arrivato quel momento, come avrebbe potuto Yi Yun competere con lui? Anche dieci o cento di lui sarebbero stati facilmente schiacciati!


"Grazie, maestro! Maestro, non potrò mai ripagarla abbastanza!”


Feng Yunyang si inginocchiò e si prostrò verso il patriarca Miriadi di Divinità.


Tuttavia, questa scena riempì le persone di emozioni contrastanti.


Alcuni erano invidiosi e gelosi di Feng Yunyang. Credevano già che fosse il figlio illegittimo del patriarca Miriadi di Divinità. Visto che la sua vita stava giungendo al termine e non poteva produrre eredi, naturalmente doveva dedicare le sue energie al suo unico figlio.


Tuttavia, altri erano perplessi all'idea che il patriarca Miriadi di Divinità avesse speso decine di migliaia di anni per preparare tutto questo. La quantità di risorse, tempo e sforzo spesi era inimmaginabile. Anche se il patriarca Miriadi di Divinità pensava così tanto ai suoi discendenti, c'era bisogno di pagare un prezzo così incredibile?


Proprio mentre Feng Yunyang lo stava ringraziando, una voce fredda improvvisamente risuonò. "È davvero dura per te, continuare ad illuderti in questo modo. Non so se sei veramente uno stupido senza speranze o se sei ancora perso nelle tue illusioni. Anche se ti rendi conto che è un sogno, ti rifiuti di svegliarti."


La voce era piena di ricco sarcasmo. Fece agitare Feng Yunyang.


"Chi è che dice queste sciocchezze!?"


Feng Yunyang trasalì come un gatto a cui era stato calpestata la coda. Scorse la folla con lo sguardo per poi individuare Yi Yun!


Aveva capito che era stato lui a parlare.


Yi Yun si limitò a sogghignare. Ora che la situazione si era sviluppata fino a questo punto, avrebbe rischiato la vita. Visto che non poteva più evitare il pericolo, smise di preoccuparsi di avere un approccio delicato.


"Quindi sei tu, lo strumento!" Feng Yunyang lanciò un'occhiata piena di odio a Yi Yun. "Pensi di essere degno di parlarmi? Dopo essere stato un prigioniero per sei mesi, non hai accettato la realtà?
Sei ancora vivo solo perché il maestro ti vuole come bestia da combattimento per me.
Non sei diverso dalle bestie elfiche che vengono allevate in modo che i giovani geni possano massacrarle durante il loro addestramento. Quando finirò di purificare il mio corpo, sarà il momento della tua morte. Ti taglierò la testa e userò il tuo sangue per spianarmi la strada e per diventare un Monarca Divino!"


"Monarca Divino?" Yi Yun rise. "Patetico! Pensavo che fossi semplicemente perso nei tuoi sogni e non volessi svegliarti. Chi sapeva che sei davvero solo un semplice sciocco? Perché non ti guardi allo specchio?
Che tipo di importanza pensi di avere per godere della miriade di risorse che quel vecchiaccio immortale ha fornito? E pensare che spazzatura come te osi parlare di diventare un Monarca Divino. Posso affrontare difficoltà in questo momento, ma la vera avversità è trovarmi in questa situazione con uno sciocco come te!”


"Tu!" Feng Yunyang era stato colpito nel punto dolente. Era furioso, ma nemmeno lui aveva così tanta fiducia nel patriarca. "Maestro..."


In quel momento, tutte le speranze di Feng Yunyang erano riposte nel ragazzo vestito di rosso. Solo l'incoraggiamento del suo maestro lo avrebbe messo a suo agio. "Maestro, questi tesori divini..."


Il ragazzo vestito di rosso gli mostrò un lieve sorriso e disse con un cenno del capo, "Sono tutti preparati per te."


Feng Yunyang tirò un sospiro di sollievo. Aveva confermato la dichiarazione due volte. Solo con quello poteva sentirsi leggermente a suo agio.


"Tuttavia, perché ci sono erbe che estendono la longevità? Non sembro... avere bisogno di estendere la mia longevità, vero?" Chiese Feng Yunyang preoccupato.


Il ragazzo vestito di rosso disse: "Il Frutto Azzurro delle Nove Rivoluzioni è una delle quattro erbe principali. Naturalmente non è stato preparato per te. Il Corno del Drago dei Fiumi Divoratore dei Cieli, l'Olio di Balena Osso di Drago, la Seta del Baco Celeste del Sangue Cremisi e l'Artiglio del Drago Dorato a Nove Ali sono per te.
Quando sarà il momento, verserò le erbe nel Calderone del Drago Ascendente e il fuoco astrale le preparerà. Quindi, potrai entrare nel calderone per purificare il tuo corpo."


"Io... entrerò nel calderone per purificare il mio corpo?" Feng Yunyang ne fu sbigottito. Diede un'occhiata alle fiamme astrali che bruciavano nel nucleo della formazione dei Nove Draghi attorno alla Perla e a malapena riuscì a sorridere. "Maestro, sarò in grado di resistere a quel fuoco?"


"Naturalmente." Il ragazzo vestito di rosso continuò a sorridere. "Senza fiamme così intense, non sarà in grado di sciogliere via la carne inutile dal tuo corpo. Le tue ossa e il tuo sangue sono necessari per mescolarsi con le essenze del Corno del Drago dei Fiumi Divoratore dei Cieli, dell'Olio di Balena Osso di Drago, della seta del Baco Celeste del Sangue Cremisi e dell'Artiglio del Drago Dorato a Nove Ali.
Insieme ai tre ingredienti principali, il Frutto Azzurro delle Nove Rivoluzioni, il Latte d’Osso di Drago e il Frutto del Sangue di Drago, saranno infine raffinati nella perfetta Reliquia dell'Imperatore del Drago."


Il ragazzo vestito di rosso aveva parlato con tranquillità, ma Feng Yunyang si sentì come se fosse precipitato in una caverna di ghiaccio quando lo sentì.


All'istante, il sorriso sul volto del ragazzo vestito di rosso divenne estraneo ed estremamente inquietante.


Il patriarca Miriadi di Divinità lo avrebbe usato... per raffinare una pillola!?


La cosiddetta purificazione del suo corpo era in realtà un rituale per scioglierlo e raffinarlo con altri ingredienti! Era stato “preparato” per lui perché era uno dei quattro ingredienti principali!


"No... No... Maestro, la smetta di scherzare. Come posso essere una delle erbe? Io... io..."


Feng Yunyang impallidì mentre la sua voce tremava. Sebbene stesse facendo del suo meglio per calmarsi, divenne solo sempre più terrorizzato. Ai suoi occhi, il vecchio mostro simile ad un ragazzo sembrò trasformarsi nel diavolo più terrificante del mondo che stava per inghiottirlo!


"Mio caro discepolo, non pensare così poco di te stesso. Ho fatto così tanti viaggi per la voragine e ho visto innumerevoli persone. Ma nelle tue vene scorre la linea di sangue del drago più pura.”


Il ragazzo vestito di rosso fluttuò sopra e batté delicatamente Feng Yunyang sulla spalla. Fin dall'inizio, il patriarca Miriadi di Divinità aveva pensato solo di usare il sangue della stirpe di drago del suo discepolo per attivare il Calderone del Drago Ascendente in modo da poter ottenere la 'Tecnica dell'Imperatore del Drago'.


Ma in seguito, mentre i suoi preparativi diventavano sempre più completi, specialmente dopo aver trovato una rovina lasciata dall'antica razza dei draghi e aver appreso dell'esistenza della reliquia, non era stato più soddisfatto di ottenere semplicemente la 'Tecnica dell'Imperatore del Drago'.


Voleva raffinare la Reliquia dell'Imperatore del Drago e consumarla, in modo che purificasse il suo midollo e donasse una stirpe di drago al suo sangue. Quindi avrebbe potuto usare il suo sangue per risvegliare il Calderone del Drago Ascendente e diventarne il vero proprietario!





