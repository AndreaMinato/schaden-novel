---
title: Capitolo 127 - Il Giovane Maestro Lian è tornato?
pubDate: 2023-09-11T14:09:48.038Z
tags:
    - tmw
---


Le nuvole si spostavano mentre il sole sorgeva e tramontava.

In un batter d’occhio erano passati un po’ di giorni. Mentre Yi Yun e gli altri viaggiavano, la gente del clan tribale Lian stava passando un momento davvero difficile, era proprio povero adesso.

Perfino la classe governante della tribù come gli Anziani non avevano quasi più riso nelle loro case.

Negli ultimi anni, Lian Chengyu aveva svuotato il clan tribale Lian, specialmente di recente. Il clan tribale Lian aveva macellato tutto il suo bestiame e consumato tutto il grano.

Ma anche se l’intero villaggio stava morendo di fame, avevano ancora delle speranze.

Stavano aspettando con impazienza, aspettavano il ritorno di Lian Chengyu. Speravano che avrebbe portato loro buone notizie.

In quel momento, un po’ di uomini stavano cercando di arare i pochi pezzi di terreno che aveva il clan tribale Lian. Senza il bestiame, coltivare era diventato molto difficile. E sotto gli alberi, le donne stavano producendo frecce. In questi giorni, le frecce e le armature prodotte dal clan tribale Lian sarebbero state comprate solo dal clan Tao.

E il clan Tao non era vicino, così se non fosse venuto a prenderle, non avrebbero avuto modo di scambiare i loro prodotti per del cibo.

Era tarda mattinata, quando la gente del clan tribale Lian si stava preparando a fare colazione. Visto che erano già affamati, mangiare una scodella di porridge di riso grossa qualche dito era insufficiente.

Nemmeno ai membri del campo dei guerrieri era stato dato un trattamento preferenziale ormai Mangiavano solo due pasti al giorno come la gente comune.

Un po’ di membri del campo dei guerrieri che stavano di guardia tra le montagne scesero a mangiare. Altri andarono a rimpiazzarli.

Perché stavano di guardia tra le montagne? Perché gli Anziani del clan avevano calcolato approssimativamente che i risultati della selezione del regno sarebbero dovuti arrivare in questi giorni.

Così ogni mattina gli Anziani avrebbero mandato delle sentinelle al passo della montagna. Volevano vedere quando la speranza della tribù, Lian Chengyu, avrebbe riportato i guerrieri della sua tribù. Sarebbe diventato un membro ufficiale delle truppe del Drago Brillante e avrebbe tornato trionfalmente.

In piena difficoltà, avevano bisogno di notizie che avrebbero entusiasmato la gente.

Avevano aspettato da giorni, ma nemmeno un’ombra era apparsa dalla vasta landa selvaggia.

Oggi, proprio mentre i membri del campo dei guerrieri si erano cambiati di turno, Zhang Dali sussultò. Spostò lo sguardo in lontananza: “Guardate… cos’è quello…”

Zhang Dali indicò lontano. La gente cominciò a guardare e vide uno spettacolo sbalorditivo.

Nell’orizzonte distante si stava sollevando una nuvola. Osservando più attentamente, potevano vedere enormi giganti che correvano tra il polverone!

Avevano già visto queste bestie prima. Erano le cavalcature delle truppe del Drago Brillante!

“Giovane maestro Lian… che il giovane maestro Lian sia tornato?” Disse con incertezza un uomo.

“Dev’essere così. Dalla loro direzione, stanno proprio venendo da noi. Non può che essere così!” Zhang Dali si batté le cosce. La sua espressione era piena di entusiasmo!

Quando Lian Chengyu aveva condotto via i membri d’élite del clan tribale Lian, si erano seduti su giganti del genere. Erano state le truppe del Drago Brillante a mandare qualcuno a scortarli.

Molto probabilmente era il giovane maestro Lian che stava tornando!

E guardando la scala della spedizione, era di gran lunga più grande, c’erano almeno… sei giganti!

“Come mai ce ne sono così tanti?” Disse perplesso un uomo.

Quando erano partiti, era apparso solo un colosso, eppure ne erano tornati sei? Perché c’era una differenza del genere?

Zhang Dali ci pensò e capì. Disse con orgoglio: “Come sarebbe difficile da capire? All’inizio il giovane maestro Lian era solo un candidato ordinario, così non ha ricevuto un trattamento speciale. Ma ora, deve aver brillato alle selezioni del regno ed è diventato un membro ufficiale delle truppe del Drago Brillante. Ora è apprezzato, così è tornato con una scorta più grande! Come possiamo paragonare il giovane maestro Lian agli altri?!”

Spiegò Zhang Dali agli altri!

“Il fratello Zhang è intelligente. L’ha capito subito!”

“Di sicuro è così. Il fratello Zhang può scrivere ed è diverso da noi bruti.” Un altro uomo di corporatura più magra lo lusingò. Zhang Dali poteva scrivere il suo nome, il motivo principale per cui poteva farlo… era perché il suo nome aveva pochi tratti.

“Andiamo, riferiamo la buona notizia!” Zhang Dali fece un cenno e il gruppo di uomini corse felicemente nel villaggio.

All’inizio erano molto affamati, ma visto che Lian Chengyu era tornato, non sentivano più tanto la fame e corsero molto rapidamente!

In quel momento, nel suo cortile, il patriarca stava fumando una pipa. In realtà nella pipa non c’era più tabacco. Nelle vaste lande selvagge, il tabacco era costoso e il patriarca aveva quasi finito le sue riserve. Così negli ultimi giorni ne aveva usato molto poco e l’avrebbe consumato con pochi tiri.

Anche se l’aveva finito, il patriarca continuò a fumare. Sembrava che fosse diventata un’abitudine.

“Secondo fratello, sono passati oltre dieci giorni. Dovrebbe esserci qualche notizia di Chengyu…” Disse il patriarca al vecchio non lontano da lui. L’aveva detto numerose volte negli ultimi giorni.

Questo vecchio indossava un abito di cotone mezzo nuovo. Mentre beveva tè amaro fatto da schiuma di foglie di tè, disse senza pensarci molto: “Dovrebbe arrivare uno di questi giorni…”

Mentre i due vecchi parlavano, la porta del cortile del patriarca si spalancò con un tonfo.

Il vecchio che stava bevendo il tè sussultò per lo spavento. Aveva quasi fatto cadere le sue preziose tazze. Dopotutto era difficile trovare delle tazze di porcellana nella tribù Lian.

Stavano per infuriarsi quando videro che erano stati Zhang Dali e diversi uomini del campo dei guerrieri ad entrare.

Erano le persone che avevano mandato a fare da sentinelle.

Così, il vecchio che beveva tè non disse una parola e si limitò a fissare Zhang Dali ansimando. Aveva la sensazione che presto sarebbe arrivata una notizia entusiasmante.

“È qui! È qui!” Disse in modo incoerente Zhang Dali. “Sei! Sei!”

Zhang Dali indicò sei con la mano e i due vecchi rimasero scioccati sentendolo.

Che diavolo?

“Sei giganti! Il… tipo di bestia cavalcato dalle truppe del Drago Brillante!”

Dietro Zhang Dali c’era un membro del campo dei guerrieri ansimante che spiegò. Aveva seguito Zhang Dali per la montagna, così stava ansimando pesantemente.

“Sì… sono stato il primo a scoprirlo!” Anche se era senza fiato, Zhang Dali non si dimenticò di prendersene il credito. “Così tanti giganti si stanno dirigendo nel nostro villaggio. Di sicuro… di sicuro è il giovane maestro Lian!” Ansimò Zhang Dali.

Vedendo il vecchio con una tazza di tè in mano, la afferrò senza nessuna cortesia e la svuotò. Questo perché era entusiasta, di solito non avrebbe avuto il coraggio di farlo.

“Il giovane maestro Lian dev’essere diventato un membro delle truppe del Drago Brillante, forse perfino un membro d’élite! Perché sennò avrebbero mandato indietro così tanti giganti?” Zhang Dali spiegò il suo ragionamento.

Lian Chengyu doveva aver ottenuto grandi risultati. Se non avesse avuto successo, le truppe del Drago Brillante sarebbero state gentili anche solo a mandare una persona per scortarlo indietro. Forse non si sarebbero nemmeno disturbate a rimandarli indietro. A quel punto, Lian Chengyu sarebbe dovuto rimanere nel clan tribale Tao e aspettare che i guerrieri del Sangue Viola del clan Tao si dirigessero nel clan Lian per fare uno scambio prima di poter tornare.

Il patriarca divenne radioso pensandoci. La sua barba iniziò a tremare per l’entusiasmo: “Ottimo! Ottimo! Finalmente siamo salvi!”

“Chengyu non ci ha deluso, Chengyu non ci ha deluso!” Il vecchio con la tazza era troppo contento. Iniziò a tossire dopo aver riso e quasi morì per l’entusiasmo.

“La nostra tribù Lian prospererà. Usciremo dalle vaste lande selvagge ed entreremo nelle pianure centrali!” Il patriarca mostrò un largo sorriso. Sorrise finché il suo viso non si riempì di rughe come una margherita in autunno.

“Presto! Date gli ordini di prepararsi alla tribù. Dobbiamo accogliere gli ambasciatori delle truppe del Drago Brillante! Non possiamo lasciare pensare agli ambasciatori che l’etichetta del nostro villaggio sia carente!”

Solo allora il patriarca si ricordò di alcuni aspetti importanti. Si batté una coscia e diede velocemente degli ordini a Zhang Dali.

Dopo che Zhao Tiezhu era stato menomato, era stato il “più intelligente” Zhang Dali a ricevere l’incarico di tirapiedi ufficiale.

“Va bene!” Zhang Dali si precipitò fuori dalla porta del cortile, portando i membri del campo dei guerrieri con sé. Il loro approccio per annunciare la notizia fu semplice e diretto.

Semplicemente gridarono a squarciagola nel villaggio.

“Uscite tutti!”

“Il giovane maestro Lian ha superato le selezioni del regno! Il giovane maestro Lian è diventato un membro d’élite delle truppe del Drago Brillante!”

“L’ambasciatore delle truppe del Drago Brillante lo sta scortando indietro. Hanno quasi raggiunto l’entrata del villaggio. Presto, preparatevi a dare loro il benvenuto!”

Il tono di Zhang Dali era forte, così il suo grido risuonò per l’intero villaggio.

La gente abbandonò velocemente il suo lavoro. Chi stava mangiando si fermò e chi stava cucinando pure. Uscirono tutti dalle loro porte, guardando Zhang Dali.

“Il giovane maestro è davvero tornato?”

“State dicendo che stiamo mentendo?” Disse imbronciato Zhang Dali.

“Allora andremo in città?”

“Non necessariamente. Ho sentito che per entrare in città dovrà diventare un Cavaliere del Regno! Diventare un Cavaliere del Regno può essere difficile, ma con la forza del giovane maestro Lian è solo questione di tempo!” Disse con orgoglio Zhang Dali. Gli abitanti del villaggio si entusiasmarono sentendo la notizia. Si ricordavano che era solo una questione di tempo prima che potessero lasciare le vaste lande selvagge!

Indossarono un po’ di vestiti decenti e uscirono dalle loro case. Si radunarono vicino all’entrata del villaggio, pronti ad accogliere i guerrieri del Drago Brillante.

“Mamma, il giovane maestro ha superato la selezione…” Tra la folla, Zhou Xiaoke teneva per mano zia Wang. Vedendo l’animazione della folla, divenne confusa.

Mi chiedo come se la sia cavata il fratello Yi Yun alla selezione… tornerà anche lui?’

Zia Wang disse: “Quel ragazzo dovrebbe essere abbastanza bravo. Ha anche sconfitto Zhao Tiezhu, forse è stato scelto anche lui! Ma anche se non fosse così, ha solo dodici anni. Ha ancora molta strada da fare.”

Zia Wang toccò la testa di Zhou Xiaoke. La portò a lato della strada. Da lontano, le due videro i sei collossi che correvano verso l’entrata del villaggio. Queste sei bestie avevano un enorme slancio che fece tremare gentilmente il terreno!



