---
title: Capitolo 1270 - L'Erba Catalizzatrice
pubDate: 2026-01-19T14:06:13.815Z
tags:
    - tmw
---


Capitolo sponsorizzato, ringraziamo Alessandro!
4 capitoli in coda totali (4 Alessandro),
0/1 sponsorizzazioni 1 euro a capitolo,
-Schadenfreude


"Mio caro discepolo, non c'è bisogno di aver paura." Il ragazzo vestito di rosso fece un cenno gentile, facendo fluttuare Feng Yunyang a mezz'aria e immobilizzandolo.


"Probabilmente non sai che questo Calderone del Drago Ascendente è un artefatto divino nato all'inizio dell'universo. Nutrendolo con il tuo sangue e le tue ossa, risveglierò questo artefatto divino dormiente. Questo è un onore riservato solo a te e a nessun altro."


Mentre parlava, il ragazzo vestito di rosso mosse delicatamente un dito.


"Clang!"


Con un tonfo metallico, il coperchio della replica sopra il Calderone del Drago Ascendente si aprì a causa del calore del fuoco terrestre.


La replica era stata raffinata dal patriarca Miriadi di Divinità per cinquecentomila anni e si chiamava Calderone del Drago Nascosto. Il patriarca Miriadi di Divinità avrebbe voluto praticare l’alchimia con il Calderone del Drago Ascendente, perché avrebbe portato a risultati eccellenti, ma non aveva alcun controllo su di esso e utilizzarlo per il raffinamento di reliquie sarebbe stato solo un sogno per lui.


"Mio caro discepolo, tra poco entrerai nel calderone. Potresti soffrire un po' ma è inevitabile. Il raffinamento della Reliquia dell'Imperatore Drago richiede che la tua anima rimanga cosciente per lunghi periodi di tempo. Solo così si può darle la vitalità del tuo lignaggio.
Controllerò il calore del fuoco, impedendogli di superare i tuoi limiti di sopportazione. Inoltre, stai tranquillo, perché ho temprato il tuo corpo tutti questi anni, nutrendoti con ogni sorta di tesoro celeste. Molti di essi hanno permesso di rinnovarlo e attraversare una completa metamorfosi. Così dovresti poter sopportare le fiamme ardenti per lunghi periodi. Non dovrebbe essere un problema per te resistere tre giorni e tre notti."


Tre giorni e tre notti!?


Che tipo di tortura sarebbe stata venire consumati dalle fiamme per tre giorni e tre notti?Erano un fuoco astrale!


"No! No!" Il volto di Feng Yunyang era sbiancato per lo spavento. Non si sarebbe mai immaginato che la vera natura del suo maestro fosse quella di un vecchio diavolo grottesco e terrificante.


Per tutto questo tempo, il diavolo lo aveva nutrito con numerosi tesori naturali, temprando il suo corpo giorno e notte, migliorando di diverse volte la sua costituzione. E tutto per un solo obiettivo: assicurarsi che potesse resistere più a lungo tra le fiamme!


"Non costringermi! Se lo farai davvero, mi suiciderò. E se morirò, potrai scordarti del tuo raffinamento alchemico!”


La voce di Feng Yunyang tremava mentre i suoi occhi diventavano rossi. Essendo stato spinto in una situazione disperata, questo era l'unico modo in cui poteva opporre una forma di resistenza.


Tuttavia, la sua resistenza fu inutile di fronte al patriarca Miriadi di Divinità. "Suicidarti? No, non lo farai. Tu sei mio discepolo. Come puoi opporti a me, tuo maestro? Ho piantato decine di Semi dell'Anima nel tuo corpo. Li hai accettati di tua spontanea volontà.
Non voglio sprecarli ma, se li userò, potrò influenzare il tuo mare spirituale fino ad un certo punto. Così non sarai in grado assolutamente di suicidarti.”


Il patriarca Miriadi di Divinità sorrise. Agli occhi di Feng Yunyang, quell’espressione sembrava estremamente sinistra e raccapricciante! Era sull'orlo di un esaurimento mentale.


Semi dell'Anima!


Con la scusa di coltivare il suo spirito, il suo maestro lo aveva convinto ad accettare i Semi dell'Anima piantati in lui. In realtà, aveva completamente eliminato ogni possibilità di resistere!


Sapeva di essere spacciato e non c'era possibilità per lui di uscirne vivo.


"Mio caro discepolo, ho fatto così tanti preparativi per te. Quindi sii ubbidiente. Dimmi se hai qualche ultimo desiderio. Lo esaudirò per te.” Disse il patriarca Miriadi di Divinità in modo amichevole. La sua voce fece rabbrividire i cuori di Feng Yunyang e del resto dei discepoli della Cresta delle Miriadi di Divinità.


Erano stati ingannati. A parte il maestro della setta e la vecchia, nessuno aveva saputo il vero motivo perché aveva accettato Feng Yunyang come discepolo!


In quel momento, una voce chiara risuonò in tutto il mondo in miniatura:


"Non vedete? Questo vecchio bastardo non ha mai dato importanza alla Cresta delle Miriadi di Divinità! Tutti voi vi vantate di essere suoi discepoli e avete lavorato duramente per rafforzare la Cresta delle Miriadi di Divinità, ma è solo ridicolo agli occhi di quel vecchio bastardo!”


"Non gli importa di esporre il suo lato raccapricciante a tutti voi. Vi ha ingannato per rendere Feng Yunyang l'erba catalizzatrice di cui ha bisogno. Non gli importa di perdere la fiducia dei suoi discepoli perché, per lui, la Cresta delle Miriadi di Divinità non è altro che uno strumento!"


"Pensate che qualcuno di voi possa fuggire dopo essere venuto in questo mondo sigillato? Potreste essere usati come sacrifici di sangue o persino essere messi a tacere. Perché state lì impalati a bocca aperta? Collaboriamo e uccidiamo quel vecchio bastardo!"


Tutti rimasero sbalorditi da queste gridai. Si girarono a guardare la persona che aveva parlato. Non era altri che Yi Yun!


Yi Yun brandiva la sua spada e qi vitale divampava dal suo corpo.


"Questo... Questo..."


Molti furono colti di sorpresa. Non si sarebbero mai sognati che l’incontro degli Anziani e dei discepoli personali avrebbero mai pensato in sogno che l'incontro degli Anziani e dei discepoli personali sarebbe finito in questo modo.


Anche il patriarca Miriadi di Divinità guardò Yi Yun. Il suo sguardo rivelava alcuni accenni di sorpresa così come di scherno.


"Clap! Clap! Clap!”


Il patriarca Miriadi di Divinità improvvisamente applaudì. "Molto bene. È questo il tuo ultimo disperato tentativo di sopravvivere? Sobillando la folla, facendo sì che tutti qui mi attacchino? Non mi sarei mai immaginato che avresti avuto questa idea. È piuttosto interessante."


"Sacrificio di sangue? Mettere a tacere? Hai davvero una vivida immaginazione. Queste persone non hanno nemmeno un briciolo di sangue di drago. A cosa servirebbe un sacrificio di sangue? Per quanto riguarda il metterli a tacere... la Cresta delle Miriadi di Divinità è davvero uno strumento per me, lo ammetto. Ma ho affilato questo strumento per milioni di anni, quindi perché lo butterei via così alla leggera?"


Quando il ragazzo vestito di rosso pronunciò quelle parole, i vari Anziani e discepoli personali si sentirono un po’ più rassicurati. Le parole di Yi Yun li avevano davvero spaventati, ma nemmeno ora osavano imbracciare le armi contro il patriarca. Il vecchio era semplicemente troppo terrificante.


Il ragazzo vestito di rosso camminò lentamente verso Yi Yun. "Non c'è bisogno che tu resista. Oggi morirai sicuramente. Ma sei davvero perspicace. Sembra che tu sia riuscito a intuire i miei piani sei mesi fa. Hai indovinato l'obiettivo generale nell’accettare un discepolo. Sei molto più intelligente di quel mio stupido discepolo."


Mentre il ragazzo vestito di rosso parlava, scatenò la sua aura e avanzò, bloccando Yi Yun!


Visto che non c'era modo di evitare la catastrofe, Yi Yun si giocò il tutto per tutto. Disse ridacchiando: "Li lascerai davvero andare via? Il Calderone del Drago Ascendente è un artefatto divino formato dall'Imperatore Drago, quarto tra i dodici Antenati del Dao. Sigillato al suo interno c'è l'anima dell'Imperatore Drago! Non sembra proprio il tuo stile che tu non li metta a tacere per proteggere un segreto così importante!”


Quando Yi Yun pronunciò quelle parole, tutti i presenti rimasero sconcertati.


Dodici Antenati del Dao!?


Tutti loro conoscevano i dodici Antenati del Dao perché erano leggende antiche. Questo Calderone del Drago Ascendente era legato a loro?!


Se Yi Yun non l'avesse detto, non l’avrebbero mai saputo!


Istantaneamente, l'atmosfera divenne tesa. Tutti i discepoli e gli Anziani della Cresta delle Miriadi di Divinità cominciarono a farsi prendere dal panico. Sapevano che Yi Yun aveva deliberatamente annunciato il segreto per costringere il ragazzo vestito di rosso a metterli a tacere.


Ora che conoscevano il segreto del patriarca, non avevano altra scelta se non combattere o morire.


Questa canaglia era maledettamente astuta!


Anche se odiavano a morte Yi Yun, avevano più paura del patriarca Miriadi di Divinità. In quel momento, la loro priorità era sopravvivere.


Il ragazzo vestito di rosso aggrottò le sopracciglia mentre intento omicida scintillava nei suoi occhi.


Non si aspettava che Yi Yun conoscesse quei segreti.


"Bene! Ben fatto! In quanto semplice guerriero al Palazzo del Dao, non è facile per te causarmi problemi, specialmente nella tua situazione disperata. Sfortunatamente per te, ho un potere assoluto su questo mondo. Ho passato diecimila anni a creare una formazione in questo luogo. Qui, io sono il sovrano assoluto. Nessuno può resistermi!"


Mentre il ragazzo vestito di rosso parlava, i suoi vestiti sventolavano nonostante l'assenza di vento. Innumerevoli motivi del Dao si riunirono da ogni direzione, riversandosi nel suo corpo. In quell'istante, sembrò nascondersi nel vuoto, come se si fosse fuso con il mondo.


Pareva un dio, in simbiosi con le leggi della natura. Irradiava un’aura potente che incuteva paura e timore reverenziale nella gente. Era impossibile per loro radunare il coraggio di resistergli!


In quel momento, qualcuno nella folla si inginocchiò all'istante.


Era proprio Cang Wu!


"Patriarca, la sua potenza celeste è invincibile. Condividerà la stessa età del Cielo e della Terra, e sarà luminoso come il sole e la luna! Indipendentemente dal fatto che la Cresta delle Miriadi di Divinità esista o meno, io, Cang Wu, sono disposto a seguirla lealmente fino alla morte!"


In quanto primo discepolo del maestro della setta, aveva buone capacità di valutazione. Quando aveva visto Yi Yun perdere il suo favore, aveva cambiato atteggiamento in modo evidente nei suoi confronti.


Sebbene Cang Wu sapesse che seguire il Patriarca non era diverso dal seguire una bestia divora uomini, perché avrebbe dovuto ascoltare Yi Yun invece?


Era impossibile per lui resistere al patriarca Miriadi di Divinità. Al contrario, essendo completamente il suo cane fedele, c'era la possibilità che sopravvivesse e magari persino che gli venissero concessi dei benefici. Se ogni tattica fosse fallita, era persino disposto a firmare un contratto dell’anima.


Le persone erano come pecore facili da influenzare. In una guerra, bastava che una persona deponesse le armi per prima per spingere un intero esercito ad arrendersi. Vedendo la reazione di Cang Wu, molti altri cominciarono a giurare fedeltà.


"Patriarca, la sua potenza celeste è invincibile. Condividerà la stessa età del cielo e della terra, e sarà luminoso come il sole e la luna!"


Sempre più persone si sottomisero. Il patriarca Miriadi di Divinità era stato al comando della Cresta delle Miriadi di Divinità per anni, quindi non era facile mettere in discussione la sua autorità. Nessuno osava sfidarlo.


Vedendo questa scena, il ragazzo vestito di rosso annuì soddisfatto. "Cang Wu, ben fatto! Dopo che il processo alchemico sarà finito, ti ricompenserò!"


"La ringrazio, patriarca, per la tua generosità!" Disse umilmente Cang Wu.


Il ragazzo vestito di rosso sorrise e guardò di nuovo Yi Yun. I suoi occhi erano pieni di provocazione.


"Sei solo una semplice erba catalizzatrice, ma hai effettivamente tramato per spingere i miei sottoposti a ribellarsi. Ti ho davvero sottovalutato. In effetti, una volta ho discusso se ucciderti o meno sei mesi fa. Alla fine, ho dato troppa importanza alla tua stirpe e ti ho lasciato vivere. Continuavo ad avere la sensazione che il tuo sangue fosse tutt'altro che normale! Dato che ti ho già portato qui, non c'è assolutamente via di fuga per te. Sottomettiti e fai da bravo come buona erba principale!"


Il ragazzo vestito di rosso si leccò le labbra con fare vorace. Guardò Yi Yun e poi Ragazza Serpente.


Ragazza Serpente sbiancò. Sapeva di essere una delle erbe catalizzatrici. Era il motivo per cui anche lei era stata portata qui.


"Portateli tutti fuori.” Disse il ragazzo vestito di rosso. Subito dopo, il maestro della setta agitò una mano ed evocò una dimora spaziale. Da essa, estrasse alcune persone!


Indossavano tutte le divise da discepolo della Cresta delle Miriadi di Divinità, ma avevano gli occhi chiusi. Erano pallidi e la loro vitalità era stata completamente sigillata.


"Loro... Loro sono..."


Un Anziano riconobbe quelle persone. Erano discepoli che la Cresta delle Miriadi di Divinità aveva accettato dopo aver rivelato la presenza di una "radice della saggezza!"

