---
title: Capitolo 1275 - Irruzione dal calderone!
pubDate: 2026-01-25T09:58:01.441Z
tags:
    - tmw
---


Capitolo regolare,
25 capitoli in coda totali (25 Ducan)
0/1 sponsorizzazioni 1 euro a capitolo,
-Schadenfreude


Vedendo la situazione all'interno del Calderone del Drago Nascosto, il cuore del patriarca Miriadi di Divinità sussultò!


Dov’erano i tesori divini!?


Il calderone era vuoto. Solo Feng Yunyang era ancora lì, consumato dalle fiamme al centro, sul punto di venire carbonizzato. Quanto ai preziosissimi tesori divini che aveva raccolto con grande fatica, erano tutti scomparsi.


Era stato Yi Yun!?


Il patriarca Miriadi di Divinità pensò immediatamente a lui. Tuttavia, non riusciva a capire come Yi Yun potesse essere riuscito a fuggire nonostante il suo qi vitale e persino la sua anima fossero sigillati!


"Piccolo bastardo, ti ucciderò!”


Il patriarca Miriadi di Divinità si infuriò. Anche se Yi Yun era fuggito, non poteva andare da nessuna parte. Il patriarca era una divinità in questo mondo tascabile. Nessuno poteva sfuggirgli!


Sebbene i tesori fossero stati portati via, erano straordinari. Non potevano essere raffinati così facilmente. Anche se Yi Yun li avesse mangiati, non importave. Non c'era modo che li avesse digeriti tutti. Avrebbe semplicemente dovuto raffinare il corpo di Yi Yun al posto loro!


E in quel momento, l'astro-fiamma all'interno del Calderone del Drago Nascosto eruttò. Come un vulcano, emise una colonna di fiamma nera che sorgeva come un pitone nero.


Il Seme del Fuoco del Dio Eretico era la fonte di ogni fiamma. Il suo agitarsi provocò una forte reazione nelle fiamme astrali. In quel momento, il calderone quasi scoppiò!


Per gli alchimisti, far esplodere un calderone non era un evento terribilmente raro. Accadeva occasionalmente.


L’energia all'interno di un calderone era estremamente tempestosa. La minima deviazione avrebbe causato una reazione a catena.


Inoltre, Ling Xie'er era passata all’azione e stava facendo del suo meglio per infondere caos nelle fiamme all'interno del Calderone del Drago Nascosto.


Le fiamme astrali del calderone provenivano dall’accumulo delle nove fenditure del drago di fuoco. Quindi, proprio come una grande quantità di neve accumulata sulla cima di una montagna poteva diventare una valanga con un calcio gentile, così anche le fiamme astrali potevano facilmente diventare pericolose.


Causare una valanga era facile, ma prevenirne una era difficile!


L'estremamente potente patriarca Miriadi di Divinità era solo un gran maestro di formazioni. Quando si trattava di alchimia, non era così geniale.


"Ah!"


All’esterno, molti Anziani della Cresta delle Miriadi di Divinità erano mentalmente connessi al Calderone del Drago Nascosto. Il tumulto nel calderone causò immediatamente un contraccolpo nelle loro anime. Sentirono un grande dolore, e alcuni dei discepoli personali più deboli sputarono grandi boccate di sangue. Avevano subito ferite interne a causa dei cambiamenti improvvisi del Calderone del Drago Nascosto.


E in quel momento, poiché presiedeva al nucleo della grande formazione, e a causa dello shock momentaneo ricevuto dalla scomparsa dei tesori divini, il patriarca Miriadi di Divinità subì un contraccolpo sulla sua anima.


"Piccolo bastardo, vuoi proprio morire!"


Il patriarca Miriadi di Divinità gridò mentre si levava in volo. Istantaneamente, produsse centinaia di sigilli che volarono rapidamente nel Calderone del Drago Nascosto, stabilizzando le energie in eruzione!


Il livello di coltivazione del patriarca Miriadi di Divinità era profondo, dopotutto. Nonostante affrontasse uno scenario così caotico, era ancora in grado di resistere con la forza al contraccolpo d’energia e fermare la marea infuriata!


Tuttavia, in quell'istante, il Calderone del Drago Nascosto produsse un forte boato!


Una minuscola pagoda si stava espandendo rapidamente!


Passò dalle dimensioni di un palmo a una colonna divina torreggiante in un battito di ciglia!


"Boom!"


La torre dell'Avvento Divino, in rapida espansione, colpì con immensa forza il coperchio del Calderone del Drago Nascosto!


L'interno del Calderone del Drago Nascosto si trasformò in una massa violenta di energia che era sul punto di esplodere. Ricevendo il colpo dalla torre dell'Avvento Divino, tremò all’improvviso e il coperchio si aprì leggermente!


Hu! Hu! Hu!


Le fiamme astrali fuoriuscirono dalla fessura, come colonne di fuoco che raggiunsero il cielo per decine di centinaia di metri!


Era il momento!


Con gli occhi arrossati, Yi Yun, accompagnato da Ling Xie'er e Ragazza Serpente, si nascose all'interno della torre dell'Avvento Divino. La torre dell'Avvento Divino era una dimora che aveva la capacità di attraversare il vuoto.
Quando colpì con tutta la sua forza il Calderone del Drago Nascosto, aveva aperto un piccolo spazio dietro. Era tutto ciò di cui la torre dell'Avvento Divino aveva bisogno.


In quella frazione di secondo, la torre dell'Avvento Divino si trasformò in un flusso di luce e si precipitò fuori attraverso la fessura tra le fiamme!


E allo stesso tempo, Yi Yun volò fuori dalla torre dell'Avvento Divino. Il suo intero corpo era avvolto da fiamme nere del Dio Eretico, dandogli un aspetto ultraterreno!


"Bastardello! Osi davvero uscire!"


Il patriarca Miriadi di Divinità ruggì. In quel momento, poteva vedere chiaramente che Yi Yun si era tornato al picco delle sue condizioni. Inoltre, Yi Yun stava sputando una grande boccata di essenza di sangue mentre si precipitava verso di lui.


Stava bruciando la sua essenza di sangue!?


Il patriarca Miriadi di Divinità sbuffò sinistramente. Non sapeva come Yi Yun fosse riuscito a spezzare i doppi sigilli dell'anima e del qi vitale, ma sapeva che non poteva competere con lui nemmeno se avesse bruciato la sua essenza sanguigna e la sua forza fosse aumentata di dieci volte!


"Piccolo bastardo, ti farò a pezzi, ti brucerò per ottantuno giorni ed estrarrò di nuovo tutti i tesori divini che hai mangiato!"


Il patriarca Miriadi di Divinità ruggì a gran voce. In quel momento, stava usando tutta la sua forza per stabilizzare il Calderone del Drago Nascosto che stava per esplodere. Ma anche così, poteva separare un decimo della sua forza per polverizzare Yi Yun. Ma in quel momento, Yi Yun cambiò improvvisamente direzione e si precipitò verso il basso!


Il suo corpo era come una meteora nera che si muoveva rapidamente attraverso lo spazio fino al punto dove i nove draghi di fuoco si riunivano!


E sotto il Calderone del Drago Nascosto c'era il Calderone del Drago Ascendente!


Yi Yun aveva forzato fuori una boccata di essenza di sangue che conteneva tutti gli aspetti quintessenziali della sua stirpe. Il patriarca Miriadi di Divinità credeva che Yi Yun avesse intenzione di bruciarla per combattere, ma in realtà la stava sputando verso il Calderone del Drago Ascendente!


Alla prova di reclutamento della Cresta delle Miriadi di Divinità, Yi Yun aveva agitato l’anima del calderone usando una goccia di sangue ordinaria!


E adesso, era una grande boccata di essenza sanguigna che conteneva i poteri del Cristallo Viola. Coprì completamente il Calderone del Drago Ascendente!


Non solo, Yi Yun aveva appena mangiato un Frutto del Sangue di Drago.


Quella boccata di essenza di sangue di Yi Yun conteneva i residui più forti dell’energia del Frutto del Sangue di Drago!


Yi Yun riponeva tutte le sue speranze nel potere del Cristallo Viola, così come nel Frutto del Sangue di Drago. Aveva affidato tutto a quella boccata di essenza sanguigna.


Cosa!?


Il patriarca Miriadi di Divinità era allarmato. Aveva pianificato di annientare Yi Yun in un solo colpo ma non si aspettava che le circostanze sarebbero cambiate così all’improvviso.


Questa canaglia vuole risvegliare il Calderone del Drago Ascendente? È solo un illuso!


Il patriarca Miriadi di Divinità capì con un'occhiata cosa stesse pianificando Yi Yun. Figuriamoci Yi Yun, anche una boccata dell'essenza di sangue di Feng Yunyang non sarebbe stata in grado di risvegliare veramente il Calderone del Drago Ascendente. Al massimo, avrebbe estratto alcuni tesori da esso.


Per risvegliare il Calderone del Drago Ascendente, serviva il sangue di Feng Yunyang, potenziato da tutti quei preziosi oggetti divini, in modo da  poter raffinare una Reliquia dell'Imperatore Drago. Solo allora avrebbe avuto successo.


Anche se Yi Yun avesse potuto evocare la "Tecnica dell'Imperatore Drago", che importava!? Non sarebbe finita in suo possesso?


Proprio mentre il patriarca Miriadi di Divinità stava riflettendo sulla questione…


Roar!!!


All’improvviso risuonò un potente ruggito di drago mentre il Calderone del Drago Ascendente cominciava a vibrare vigorosamente!


"Buzz!!"


La terra tremò mentre iniziavano ad apparire delle crepe. Il Calderone del Drago Ascendente si espanse incessantemente mentre le rune incise su di esso cominciarono ad accendersi. Il drago nero sembrò completamente tornare in vita.


Wu Wu Wu Wu!


Il qi vitale del mondo in miniatura fluì da tutte le direzioni per concentrarsi su di esso. Lampi lampeggiarono mentre tempeste cominciarono a sollevarsi. Il drago nero stava vorticando nell'aria!


Quanto a Yi Yun, sembrava che il drago nero lo stesse circondando!


Seme del Fuoco del Dio Eretico!


Fulmine del Drago Nero!


Il fulmine e il fuoco si mescolavano tra loro con Yi Yun che galleggiava nel suo nucleo come una creatura celestiale!


In quel momento, Yi Yun percepì profondamente che, a causa della sua boccata di essenza di sangue, aveva stabilito una connessione di sangue intricata con il Calderone del Drago Ascendente!


Apriti! Calderone dell'Ascensione del Drago!


Yi Yun raccolse i suoi pensieri e produsse un tale ruggito.


Il Calderone del Drago Ascendente sobbalzò improvvisamente mentre si sollevava lentamente dal terreno. Lo spazio all'interno del calderone che era stato sigillato aprì un piccolo passaggio!


Gli occhi di Yi Yun brillarono.


"Entriamo!"


Yi Yun, insieme alla torre dell'Avvento Divino, seguì la traiettoria spaziale che si aprì e volò nel Calderone del Drago Ascendente!


Sou!


In una frazione di secondo, Yi Yun e la torre dell'Avvento Divino si nascosero completamente all'interno del Calderone del Drago Ascendente.


Yi Yun naturalmente voleva uccidere il patriarca Miriadi di Divinità ma al suo attuale livello, anche se aveva ottenuto il riconoscimento del Calderone del Drago Ascendente ed era in grado di usarne una porzione della sua forza, non credeva che fosse possibile.


Dopotutto, per quanto potente fosse il Calderone del Drago Ascendente, era solo un artefatto. La forza di un artefatto era grandemente determinata dal suo utilizzatore.


Il drago nero continuò a vorticare nel cielo. Quando il patriarca lo vide, il suo volto anziano ma adolescenziale diventò rosso per la rabbia.


Im…Impossibile!


Il patriarca Miriadi di Divinità gridò nel suo cuore. Yi Yun era riuscito a entrare nel Calderone del Drago Ascendente? Era ben consapevole di cosa significasse.


Aveva studiato il Calderone del Drago Ascendente per milioni di anni ma non aveva mai visto il suo interno. Quanto a Yi Yun, era entrato così. Doveva significare che Yi Yun aveva ottenuto il riconoscimento dell'artefatto!


Com'era possibile? Come aveva ottenuto l'approvazione del Calderone del Drago Ascendente?


Il patriarca Miriadi di Divinità era completamente sbigottito. Non poteva accettare questo esito. Si era impegnato così tanto, aveva passato milioni di anni a studiare il Calderone del Drago Ascendente. Eppure, Yi Yun aveva fatto un gigantesco passo avanti rispetto a lui. Non solo aveva ottenuto il riconoscimento del Calderone del Drago Ascendente, ma aveva rubato tutti i suoi tesori divini.


"Ah!"


Il patriarca Miriadi di Divinità emise un ruggito di rabbia disperata. Il suo piccolo corpo sembrava possedere il potere di un dio.


Contemporaneamente, il nucleo della grande formazione che il patriarca Miriadi di Divinità aveva impostato perse il suo supporto. La fiamma astrale che veniva attentamente concentrata dalle nove fenditure infuocate perse il controllo e cominciò a eruttare completamente!


Boom!


Le terrificanti fiamme astrali divamparono attorno!


I discepoli della Cresta delle Miriadi di Divinità furono dispersi in ogni direzione dall'esplosione d’energia terrificante!


"Ah, ah, ah!"


Risuonarono urla mentre venivano scaraventati via sputando grandi boccate di sangue. Alcuni avevano persino i meridiani frantumati, con altri il dantian gravemente incrinato.


I feriti gravi erano ovunque!


"Bam!"


Una persona si schiantò pesantemente dall’alto. Il suo volto era già irriconoscibile, con sangue che scorreva da tutti i suoi orifizi. Tutti i suoi meridiani e ossa erano rotti e le sue gambe erano sparite. I suoi organi erano stati ridotti in poltiglia.


Era Feng Yunyang.


La linea di sangue dell'Imperatore Drago più pura dopotutto era impressionante. Nel momento in cui il calderone esplose, il corpo di Feng Yunyang emise strati di nebbia sanguigna, bloccando una grande porzione dell'esplosione delle fiamme astrali. Questo permise a Feng Yunyang di fare un ultimo respiro, ma ovviamente, non sarebbe resistito a lungo.


Nelle sue attuali condizioni, nemmeno un dio poteva salvarlo.


"È Feng Yunyang…"


Alcune persone riuscirono a riconoscere Feng Yunyang dai suoi vestiti laceri.


Nonostante fosse stato l'ultimo discepolo del patriarca e il successore del maestro della Cresta delle Miriadi di Divinità, era finito in uno stato così terribile.


