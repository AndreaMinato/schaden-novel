---
title: Capitolo 1276 - Fuggire per Sopravvivere
pubDate: 2026-01-26T06:29:42.001Z
tags:
    - tmw
---


Capitolo regolare,
25 capitoli in coda totali (25 Ducan)
0/1 sponsorizzazioni 1 euro a capitolo,
-Schadenfreude


“P… Patriarca…"


Song Zhanchen sputò una grossa boccata di sangue. Il giovane dietro di lui era il giovane della famiglia Song recentemente promosso a discepolo personale della Cresta delle Miriadi di Divinità.


Prima era pieno di entusiasmo, ma ora i suoi meridiani erano stati fatti a pezzi e il suo dantian spaccato. Aspetto ancora peggiore, la sua coltivazione era stata distrutta.


“Io… Io…"


Non appena il giovane parlò, gli sfuggì una boccata di sangue sangue nero dalla bocca. Aveva il livello di coltivazione più debole tra i presenti, naturalmente la sua condizione era la peggiore!


Il suo compagno era il membro della giovane generazione della famiglia Zhang, anche lui appena promosso. Allo stesso modo, era uno dei più deboli tra i discepoli personali.


La sua situazione sicuramente non era molto migliore.


“Era… era Yi Yun prima?!”


Avevano visto chiaramente che il Calderone del Drago Nascosto aveva perso il controllo all’improvviso. Subito dopo, Yi Yun era balzato fuori e si era trasformato in una scia di luce, per poi entrare nel Calderone del Drago Ascendente dopo averci sputato sopra la sua essenza di sangue.


Poi, c’era stata un’enorme esplosione.


Mentre il Calderone del Drago Nascosto esplodeva in mille pezzi, il Calderone del Drago Ascendente sottostante era rimasto imperturbabile e immobile.


Ma che diavolo… era successo?


Perché Yi Yun era riuscito a sfuggire a una morte certa?


Yi Yun era in pessimi rapporti con quasi tutti i discepoli personali e gli Anziani della Cresta delle Miriadi di Divinità. Quando era stato gettato nel calderone, queste persone avevano gongolato con malignità vedendo che sarebbe stato ridotto in una pillola.


Erano certi che Yi Yun fosse completamente sotto il controllo dal patriarca e fosse solo carne da macello.


Quanto era potente il patriarca Miriadi di Divinità? Bastava uno sguardo distratto da parte sua per assicurarsi che nessuno osasse resistere. Non importava quanto potente fosse un Anziano, o quanto arrogante fosse un discepolo personale, si sarebbero sottomessi ubbidientemente davanti al patriarca Miriadi di Divinità, senza nemmeno osare respirare troppo forte. Per il patriarca uccidere Yi Yun non era diverso dall’ammazzare un pollo, un’azione che richiedeva a malapena un pensiero.


Eppure, in tali circostanze, Yi Yun era riuscito a fuggire. Inoltre, aveva fatto esplodere il Calderone del Drago Nascosto!


Solo membri della giovane generazione come Song Bowen o Feng Yunyang avevano avuto a che fare con Yi Yun precedentemente. Era comprensibile che fossero stati battuti da lui. Ma ora, il patriarca Miriadi di Divinità era intervenuto personalmente, confiscando il suo anello interspaziale e applicando un doppio sigillo sia alla sua anima che al suo qi vitale, eppure era riuscito a mettersi in salvo? Era davvero umano?


Gli Anziani delle famiglie Song e Zhang divennero apprensivi. Yi Yun era come una maledizione per loro. Visto che entrambi i clan che avevano offeso una persona che nemmeno il patriarca poteva affrontare, c’era una via d’uscita per loro?


“Yi Yun, ti scuoierò vivo. Non solo raffinerò il tuo sangue e la tua carne per ottantuno giorni per forgiare la Reliquia dell’Imperatore Drago, sigillerò anche la tua anima e la torturerò per migliaia di anni!”


Il volto del patriarca Miriadi di Divinità era raccapricciante. Sebbene sembrasse ancora un ragazzino, il suo viso era pieno di vasi sanguigni sporgenti. Il suo volto immaturo sembrava coperto da vermi spessi, rendendolo orribile.


“Credi che non possa farti niente solo perché sei entrato nel Calderone del Drago Ascendente? Va bene! Userò il Calderone del Drago Ascendente per raffinarti!”


…


E in quel momento, Yi Yun si trovava all’interno del Calderone del Drago Ascendente.


All’interno c’era uno spazio gigantesco, centinaia di volte più grande del Calderone del Drago Nascosto. Senza dubbio un mondo in miniatura.


“Boom!”


La torre dell’Avvento Divino si schiantò pesantemente al suolo e Yi Yun atterrò sulla sua cima. I suoi capelli erano scompigliati e svolazzavano selvaggiamente. Toccò la torre dell’Avvento Divino e tirò un sospiro di sollievo.


Aveva rischiato grosso!


Aveva superato ogni difficoltà e trovato l’unico sentiero per la sopravvivenza contro quella che sembrava una condanna a morte certa.


Era esaltante!


“Xie’er!” Chiamò Yi Yun.


Una ragazzina dalla pelle delicata volò fuori dalla torre dell’Avvento Divino e guardò Yi Yun piena di gioia.


“È stato tutto merito tuo.”


Yi Yun non poté fare a meno di abbracciare forte Xie’er. Aveva avuto un grande ruolo nella sua fuga.


“Ehi, dovresti uscire anche tu!”


Yi Yun diede un colpetto alla torre dell’Avvento Divino, facendo uscire una giovane di sedici o diciassette anni. Era Ragazza Serpente.


Dopo essere stata consumata dal fuoco astrale per così tanto tempo, anche Ragazza Serpente si sentiva estremamente debole. Credeva di essere spacciata ma, dopo una serie di rapidi sviluppi, adesso era al sicuro ma non era certa di cosa fosse appena successo.


Era stata gettata nella piccola pagoda senza ricevere alcuna spiegazione da parte di Yi Yun. Subito dopo, aveva sentito il suo mondo capovolgersi. La torre dell’Avvento Divino aveva tremato violentemente diverse volte e, dopo quella che era sembrata un’eternità, ma anche un breve attimo, era uscita dalla pagoda. Quando aprì gli occhi e si guardò attorno, si rese conto di essere in un luogo sconosciuto.


“Dove… Dove siamo? Cos’è successo?”


Se non fosse stato per lo sguardo limpido della ragazzina che la stava ancora guardando, e se non avesse percepito che i suoi meridiani quasi bruciati stavano gradualmente guarendo, avrebbe potuto credere che le sue esperienze fossero solo allucinazioni causate dal dolore intenso delle ustioni.


“Questo è… l’interno del Calderone del Drago Ascendente.” Disse Yi Yun lentamente con tono pensoso.


Era passato un po’ di tempo da quando era arrivato per la prima volta alla Cresta delle Miriadi di Divinità. Era rimasto solo per avere la possibilità di esaminare il Calderone del Drago Ascendente. Ora, ci era finalmente riuscito.


Il Calderone del Drago Ascendente era diverso dalla spada Miraggio delle Nevi. Sebbene la spada fosse anche uno degli artefatti divini dei dodici Antenati del Dao, l’anima del Bagliore Infernale dell’Estremo Yin al suo interno era già completamente scomparsa. Sebbene fosse sconosciuto il motivo per cui possedesse ancora un briciolo di spirito, non importava poiché era completamente sigillato.
Per Yi Yun, Miraggio delle Nevi era solo una spada estremamente affilata e formidabile. Era di gran lunga inferiore al Calderone del Drago Ascendente che aveva una porzione dell’anima dell’Imperatore Drago sigillata al suo interno.


“Cosa… Cos’hai detto? Questo è l’interno del Calderone del Drago Ascendente!?”


Ragazza Serpente era scioccata. Precedentemente, quando era all’esterno, aveva sentito Yi Yun menzionare che il Calderone del Drago Ascendente poteva essere legato al quarto Antenato del Dao, l’Imperatore Drago. Era un artefatto divino supremo.


Come erano entrati al suo interno?


“Yi Yun, tu… hai risvegliato il Calderone del Drago Ascendente?” Chiese Ragazza Serpente incredula.


Ora capiva cosa fosse appena successo. Yi Yun era riuscito ad entrare nel Calderone del Drago Ascendente in un istante e l’aveva portata con sé. Visto che era un artefatto divino, erano temporaneamente al sicuro!


Yi Yun annuì. “Sì, ma non ho il tempo di spiegarti tutto. Resta qui. Ho comunque bisogno di coltivare. Anche se siamo nel Calderone del Drago Ascendente, non siamo ancora fuori pericolo. Solo il cielo sa cosa combinerà quel vecchio. Inoltre, non possiamo restare qui per sempre. Devo cogliere ogni secondo per coltivare!”


Mentre parlava, Yi Yun agitò gentilmente la mano, facendo illuminare la torre dell’Avvento Divino. Mandò fuori tesori divini, uno dopo l’altro.


Latte d’Osso di Drago!


Frutto Azzurro delle Nove Rivoluzioni!


Corno del Drago dei Fiumi Divoratore dei Cieli!


Seta del Baco Celeste del Sangue Cremisi!


Olio di Balena Osso di Drago!


…


Un totale di oltre trenta tesori divini si posarono davanti a Yi Yun!


Yi Yun era particolarmente soddisfatto del Latte d’Osso di Drago e del Frutto Azzurro delle Nove Rivoluzioni. Ottenere anche solo uno di questi tesori era un’opportunità incredibile, persino per una figura al livello del patriarca Miriadi di Divinità. Il suo prezzo era completamente inimmaginabile!


Il patriarca Miriadi di Divinità aveva impiegato milioni di anni per raccogliere questi oggetti, ma ora erano finiti tutti nelle sue mani.


Nel Calderone del Drago Ascendente, avrebbe avuto abbastanza tempo per raffinarli tutti!


