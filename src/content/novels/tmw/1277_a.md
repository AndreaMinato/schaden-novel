---
title: Capitolo 1277 - Tecnica dell'Imperatore Drago (prima parte)
pubDate: 2026-01-26T06:29:42.005Z
tags:
    - tmw
---


Capitolo regolare,
25 capitoli in coda totali (25 Ducan)
0/1 sponsorizzazioni 1 euro a capitolo,
-Schadenfreude


In realtà Yi Yun non era affatto contento. Dopotutto il patriarca Miriadi di Divinità lo aveva derubato del suo anello interspaziale.


Ma riflettendo attentamente, si rese conto che il suo oggetto più prezioso era il Cristallo Viola. Poi c'erano l'Albero Divino Legno Azzurro, la torre dell'Avvento Divino, il Seme del Fuoco del Dio Eretico, la spada spezzata del Puro Yang e Miraggio delle Nevi.


I primi tre li teneva con sé, e aveva lasciato la spada spezzata di Puro Yang a Huan Chenxue per tenerla al sicuro. Anche se aveva Miraggio delle Nevi, il patriarca Miriadi di Divinità non avrebbe potuto farci niente.


Degli oggetti rimanenti nel suo anello interspaziale, i più preziosi erano le pagine residue del 'Canone Divino dei Diecimila Elfi’ che Lord Pioggia Propizia gli aveva lasciato. Ma erano più un ricordo che un oggetto effettivamente importante. Per quanto riguardava gli altri oggetti, a Yi Yun non importava. Come potevano le pillole e gli elisir che aveva radunato finora essere paragonabili ai tesori divini che aveva davanti?


"Non c'è fretta con questi tesori divini. Vecchio Serpente ha menzionato che all'interno del Calderone del Drago Ascendente c'è un manuale noto come la 'Tecnica dell'Imperatore Drago'. È una tecnica di coltivazione suprema al livello degli Antenati del Dao."


In effetti, Vecchio Serpente era interessato al Calderone del Drago Ascendente proprio per via di quella tecnica.


E Yi Yun aveva proprio disperato bisogno di una tecnica di coltivazione.


Oltre alla Ruota Karmica delle Miriadi di Demoni, le tecniche che Yi Yun coltivava provenivano dagli insegnamenti di Lord Pioggia Propizia o dal Lord dello Yang Azzurro. Non erano di scarsa qualità, ma erano solo al livello di un Lord Divino. Erano piuttosto banali per l’attuale grado di comprensione nomologica che aveva.


Yi Yun possedeva quattro frutti Dao a nove foglie, e aveva formato un supremo Palazzo del Dao dai nove Tesori. Senza la giusta tecnica di coltivazione, difficilmente poteva esprimere appieno la potenza delle sue leggi. Yi Yun sapeva che il suo attuale stile di combattimento era semplice e rozzo. Tutto ciò che faceva era iniettare il potere delle sue leggi in una spada.


Ora, Yi Yun aveva un lieve legame spirituale con il Calderone del Drago Ascendente. Sapeva di non aver ancora completamente raffinato l’artefatto divino, ma ottenerne l'approvazione era già sufficiente.


Scorgendo l’ambiente attorno con la sua percezione, Yi Yun scoprì che dei tesori galleggiavano in un angolo del vasto spazio che era l'interno del Calderone del Drago Ascendente.


Quando Yi Yun aveva sostenuto la prova di reclutamento, aveva sentito i discepoli personali della Cresta delle Miriadi di Divinità menzionare che la setta era alla ricerca di persone con 'radici della saggezza'. Uno degli indicatori era l'abilità di estrarre i tesori sigillati all'interno del Calderone del Drago Ascendente. Si diceva che il patriarca Miriadi di Divinità desse grande importanza a quegli oggetti.


Ma in realtà Yi Yun aveva notato che l’obiettivo del patriarca Miriadi di Divinità e di Vecchio Serpente non era ottenere quei tesori. Tutto ciò che Vecchio Serpente desiderava era la 'Tecnica dell'Imperatore Drago', mentre il patriarca Miriadi di Divinità era più ambizioso. Voleva raffinare il Calderone del Drago Ascendente e rivendicarlo come suo.


Yi Yun iniziò a ispezionare l'interno del Calderone del Drago Ascendente. Erano rimasti solo cinque oggetti.


Fin dall’inizio, non c'erano molti tesori nel Calderone del Drago Ascendente. Inoltre, considerando che alcune delle risorse erano state portate via da tutti i discepoli con radici della saggezza nel corso degli anni, ne erano rimasti solo cinque. Se Yi Yun non si fosse unito alla mischia, tutti i tesori all'interno del Calderone del Drago Ascendente sarebbero stati distribuiti dopo qualche altro secolo.


"Oh? Le aure di questi tesori sono molto diverse dal Calderone del Drago Ascendente."


Yi Yun fece un cenno con la mano mentre i cinque oggetti volavano verso di lui.


Erano una lancia, un'armatura flessibile, un talismano, il disco di una formazione e una serie di sette sciabole volanti.


Non solo emanavano un'aura diversa rispetto al Calderone del Drago Ascendente, ma erano tutti completamente differenti l'uno dall'altro. Non provenivano dalla stessa fonte.


"Probabilmente non hanno alcuna relazione con il Calderone del Drago Ascendente. Sono solo entrati nel Calderone del Drago Ascendente per chissà quale motivo.”


Forse, nei tempi antichi, qualcuno aveva maneggiato il Calderone del Drago Ascendente come un’arma. In tal caso, probabilmente aveva risucchiato i nemici all’interno e li aveva raffinati direttamente.


Di conseguenza, le persone che venivano risucchiate nel calderone avrebbero lasciato i loro artefatti all'interno del Calderone del Drago Ascendente.


Quel guerriero senza pari, potendo controllare il Calderone del Drago Ascendente, non doveva aver dato molto peso a questi oggetti e li avrà lasciati all'interno del Calderone del Drago Ascendente come bottino di guerra.


In seguito, quella figura senza pari poteva essere stata uccisa o era morta di vecchiaia. Il Calderone del Drago Ascendente aveva perso nuovamente proprietario ed era apparsa nella Cresta delle Miriadi di Divinità.
Il patriarca aveva cercato persone con radici della saggezza per attivare il Calderone del Drago Ascendente, sperando che l'anima del drago all'interno si risvegliasse, e così aveva causato esplosioni di energia nell’artefatto divino. Non era troppo sorprendente, allora, che i tesori all'interno fossero stati scagliati fuori dai flussi d’energia.


Giungendo a questa conclusione, Yi Yun ispezionò i cinque tesori. La lancia e l'armatura erano un po’ danneggiati e tutti i tesori erano consumati dai segni del tempo. Questo confermò le ipotesi di Yi Yun e finalmente comprese l'enigma del Calderone del Drago Ascendente.


"Questa serie di sette sciabole volanti non è male. Posso usarla. Dato che ci sono sette sciabole, le chiamerò Sette Uccisioni."


Quando Yi Yun aveva iniziato a praticare le arti marziali, aveva cominciato con le sciabole. Yi Yun aveva anche una profonda comprensione del Dao della Sciabola.


Yi Yun mise i cinque tesori nella sua torre dell'Avvento Divino, ma non trovò le pagine residue della 'Tecnica dell'Imperatore Drago'. Questo lo fece accigliare lievemente.


Espanse la sua percezione all'interno del Calderone del Drago Ascendente ma non riuscì a trovarla.


Che le informazioni del Vecchio Serpente fossero sbagliate?


Yi Yun si sentì deluso. Se non avesse potuto trovare la leggendaria tecnica di coltivazione, i suoi progressi sarebbero rimasti bloccati. Le sue leggi potevano essere potenti, ma non avrebbe potuto convertirle efficacemente in forza offensiva.


Yi Yun cercò poco a poco, percorrendo costantemente il Calderone del Drago Ascendente ma senza successo.


Proprio mentre Yi Yun ipotizzava che il Vecchio Serpente potesse aver fatto un errore, un angolo del Calderone del Drago Ascendente attirò la sua attenzione.


La sua figura lampeggiò mentre attraversava il vasto vuoto nel calderone e si avvicinò ad una parete. Trovò lo stesso muro di bronzo spesso, ma in alto vide delle incisioni sfocate.


Yi Yun cadde in uno stato meditativo mentre guardava le incisioni. Le sondò con la sua percezione e qualche momento dopo, allungò il braccio per toccarle delicatamente. Subito dopo, accadde una scena che lasciò sorpreso.


Strati di polvere d'oro caddero dalle incisioni come se fossero state erose. Mentre la polvere d'oro colava giù, sempre più incisioni diventarono più chiare.


Pochi secondi dopo, la polvere d'oro smise di cadere. Le incisioni si riunirono, permettendo a Yi Yun di vedere l'immagine completa.


Sulle pareti di bronzo del calderone era raffigurato un gruppo di draghi dorati a cinque artigli.


Erano nove, di forma e dimensioni differenti. Vorticavano a mezz'aria come se fossero vivi.


Queste incisioni di draghi dorati erano completamente diverse dal drago nero all'esterno. L'aura del drago nero era piena e maestosa, mostrando chiaramente il potere terrificante che possedeva.


Quanto ai nove draghi dorati a cinque artigli, sembravano benevoli e miti. Corpi celesti parevano orbitare attorno ai draghi dorati con luce infinita, potenziandoli.


Questo è…


Yi Yun guardò i draghi dorati. I loro sguardi erano vivaci e ogni scaglia era estremamente chiara. I motivi delle loro scaglie erano di forme e dimensioni diverse che in qualche modo lo tenevano ipnotizzato anche quando li guardava solo distrattamente.


"I motivi che queste scaglie formano… sono parole!?"


Yi Yun diede un'occhiata attenta e rimase sbalordito. Le scaglie dei draghi dorati a cinque artigli erano formate da innumerevoli piccole parole.


