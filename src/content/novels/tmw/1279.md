---
title: Capitolo 1279 - La Grande Grande Formazione Inceneritore Astrale 
pubDate: 2026-01-27T09:01:10.534Z
tags:
    - tmw
---


Capitolo sponsorizzato, ringraziamo Ducan!
23 capitoli in coda totali (23 Ducan)
0/1 sponsorizzazioni 1 euro a capitolo,
-Schadenfreude


"Vecchio bastardo, non hai intenzione di dirmelo? Lascia perdere allora, non ti costringerei mai a farlo. Ehi, anche questo Frutto Azzurro delle Nove Rivoluzioni sembra piuttosto buono. Fammi provare."


Yi Yun ci prese gusto a prenderlo in giro... Se solo avesse potuto fare infuriare a morte quel vecchiaccio immortale.


"Continuate a raffinarlo! Raffinatelo vivo!" Ruggì istericamente il patriarca Miriadi di Divinità. Stringeva i denti così forte che quasi li frantumò!


In quel momento, i discepoli e gli Anziani della Cresta delle Miriadi di Divinità tremavano di paura attorno a lui. Avevano difficoltà ad immaginare che il misterioso e imperscrutabile patriarca potesse arrabbiarsi a quel punto.
D'altra parte, era anche inevitabile. Per quanto possa essere controllato, chiunque sarebbe crollato rendendosi conto che tutti i propri sforzi meticolosi e le ultime speranze per il proprio futuro erano state derubate da qualcuno proprio davanti ai suoi occhi. Era in realtà impressionante che il patriarca Miriadi di Divinità non vomitasse sangue dalla rabbia.


E, aspetto più critico, Yi Yun rimaneva vivace mentre lo prendeva in giro e lo faceva infuriare. Era una situazione completamente inimmaginabile.


In effetti, qualsiasi dichiarazione di Yi Yun, per quanto suonasse come se si stesse scavando la fossa da solo, innervosiva i discepoli della Cresta delle Miriadi di Divinità. Temevano che il patriarca Miriadi di Divinità li avrebbe presi di mira visto che non aveva modo di sfogare la sua rabbia.


"Potenziamo la formazione del patriarca. Dopotutto quel piccolo bastardo non è uno spirito del fuoco. Lo ridurremo sicuramente in cenere!"


Disse Cang Wu. Odiava Yi Yun, non perché avesse offeso il patriarca Miriadi di Divinità, ma perché aveva portato via così tanti grandi tesori. Lo rendeva estremamente invidioso.


"Hu! Hu! Hu!"


Il fuoco astrale si riaccese grazie alla loro energia!


I Nove Draghi attorno alla Perla che componevano la formazione del mondo si riattivarono.


Il patriarca Miriadi di Divinità sapeva che il Calderone del Drago Ascendente era pesante come una catena montuosa e le sue pareti erano indistruttibili. Era quasi impossibile danneggiare il Calderone del Drago Ascendente.


Tuttavia, questo non significava che Yi Yun fosse invulnerabile al suo interno. Non aveva raffinato completamente l’artefatto divino e quindi non era il vero proprietario del Calderone del Drago Ascendente.


Attaccare il Calderone del Drago Ascendente non danneggiato Yi Yun.


Potevano, tuttavia, riscaldare il calderone col fuoco.


Bisogna sapere che il Calderone del Drago Ascendente poteva essere usato per l’alchimia. Avrebbe condotto naturalmente il calore, così il suo interno avrebbe rapidamente raggiunto temperature inimmaginabili una volta che fosse stato avvolto dalle fiamme astrali.


In effetti, il patriarca Miriadi di Divinità non sapeva come Yi Yun fosse fuggito dal Calderone del Drago Nascosto. Per quanto ricca potesse essere la sua immaginazione, non si sarebbe mai immaginato che Yi Yun avesse un artefatto divino come il Cristallo Viola, che poteva assorbire qualsiasi energia attorno a lui. E non poteva nemmeno tenere conto di Ling Xie'er, che poteva controllare ogni tipo di fiamma.


Sebbene fosse all'oscuro del metodo che Yi Yun avesse impiegato per fuggire dal Calderone del Drago Nascosto, il patriarca Miriadi di Divinità aveva visto com’era balzato fuori. Immaginava che Yi Yun avesse probabilmente una resistenza al fuoco che superava di gran lunga il suo stadio.


Tuttavia, il patriarca Miriadi di Divinità aveva ancora una speranza, ed era il Latte d'Ossa di Drago.


Il Latte d'Ossa di Drago era velenoso. Se consumato direttamente, persino un Lord Divino sarebbe morto avvelenato, figuriamoci Yi Yun.


Quanto al metodo per eliminare le tossine del Latte d'Ossa di Drago, il patriarca Miriadi di Divinità era sicuro di conoscerli solo lui. Nemmeno i vecchi mostri dal profondo della voragine sapevano di un’erba divina così misteriosa e rara. Come poteva saperlo Yi Yun?


Una volta bevuto il Latte d'Ossa di Drago, Yi Yun sarebbe sicuramente morto per avvelenamento. Una volta che fosse perito, ogni problema sarebbe stato risolto. Una persona morta, dopotutto, non sarebbe potuta resistere al fuoco astrale.


A quel punto, avrebbe potuto usare il Calderone del Drago Ascendente per raffinare Yi Yun, insieme alle erbe, nella Reliquia dell'Imperatore Drago. Poi, avrebbe usato il sangue di Feng Yunyang per stimolare l'anima del drago all'interno dell’artefatto divino, facendo espellere la Reliquia dell'Imperatore Drago. Quello sarebbe stato il successo finale.


Quella era la soluzione in cui il patriarca Miriadi di Divinità riponeva le sue speranze.


Per portare a termine con successo il piano, aveva tenuto Feng Yunyang vivo, ma in condizioni miserabili. Il giovane non poteva morire nemmeno se lo avesse desiderato. Non poteva più resistere perché aveva subìto danni devastanti, ma era stato costretto a vivere con una pillola che stimolava forzatamente il suo potenziale vitale.
Tuttavia, il medicinale non forniva alcun sollievo dal dolore, così poteva solo farsi travolgere dalla disperazione. I giorni sembravano anni e tutto ciò che desiderava era una morte rapida, ma chi si sarebbe preoccupato di mostrargli pietà?


"Piccolo bastardo, sembri essere piuttosto resistente al fuoco. Voglio vedere quanto potrai resistere a questa Grande Formazione Inceneritore Astrale . Ha un’energia dieci volte superiore al fuoco astrale e, se ottantuno giorni non sono sufficienti, ti raffinero' per ottocentodieci giorni! Mi rifiuto di credere che tu possa resistere così a lungo!"


La grande formazione di prima era destinata a raffinare le erbe, dopotutto. Era intenzionalmente impostata a una certa intensità per mantenere una quantità stabile di energia nel Calderone del Drago Nascosto, e anche per garantire che Feng Yunyang potesse sopravvivere per tre giorni e tre notti. Così il patriarca Miriadi di Divinità non aveva attivato al massimo la formazione.


Ma questa volta, aveva intenzione di uccidere.


La più potente formazione del fuoco del patriarca Miriadi di Divinità era la Grande Formazione Inceneritore Astrale . Sotto la sua piena potenza, la replica sarebbe potuta esplodere a causa delle energie instabili nel suo interno, ma il Calderone del Drago Ascendente ovviamente non ne sarebbe stato danneggiato. Ma nel profondo del cuore, il patriarca Miriadi di Divinità sperava che potesse esplodere, facendo saltare in mille pezzi Yi Yun.


"Vecchio bastardo, sei proprio stupido. Sai che sono resistente al fuoco eppure continui a usare il fuoco? Oh, capisco. Non riesci a pensare ad un altro modo e così puoi solo ricorrere alla stessa idea stupida. Allora continua a lavorare, bene. Potenzia un po’ il fuoco, lo tratterò come se stessi facendo un bagno termale."


Nascosto nel Calderone del Drago Ascendente, sorrise. In effetti, temeva che il patriarca Miriadi di Divinità potesse pensare a un altro modo, più mortale, per affrontarlo. Ma l'impiego della formazione di raffinamento dimostrava che il patriarca Miriadi di Divinità non aveva altri mezzi per costringerlo ad uscire dal Calderone del Drago Ascendente.


"Vediamo per quanto tempo puoi persistere."


Mentre il patriarca Miriadi di Divinità parlava, scosse la manica e tirò fuori una grande quantità di Giade Spirituali!


Erano per lo più di grado superiore o supremo.


Le Giade Spirituali che aveva speso per attivare la formazione di teletrasporto a lunga distanza non erano paragonabili a questa sua preziosa collezione.


Centinaia di migliaia di chili di Giade Spirituali volarono verso vari punti della Grande Formazione Inceneritore Astrale.


Quando le Giade Spirituali entrarono nella formazione, scatenarono un’ondata di energia. L’intensità del fuoco astrale aumentò più di dieci volte. Mentre le fiamme divampavano, il Calderone del Drago Ascendente rimaneva immobile in mezzo all'inferno. Tuttavia, il calderone nero sembrò raggiungere temperature superiori a quelle del sole!


Dal punto di vista del patriarca Miriadi di Divinità, anche se Yi Yun fosse resistente al fuoco, ci doveva essere un limite. Finché avesse continuato ad aumentare l'intensità delle fiamme, prima o poi lo avrebbe bruciato vivo.


Poteva non essere il modo più efficiente per finire Yi Yun, ma voleva provarci perché non aveva altra scelta. Viste le caratteristiche uniche del Calderone del Drago Ascendente, scaldarlo era l’unico modo per danneggiare una persona all’interno.


L'intenso inferno continuò per due ore, facendo tingendo di rosso il cielo del mondo in miniatura. A quel punto, la terra sotto i discepoli della Cresta delle Miriadi di Divinità si era già trasformata in lava fluida.


E questo era solo l'inizio. Il raffinamento sarebbe continuato per molto tempo.


Il Calderone del Drago Ascendente aveva una grande conducibilità. Assorbiva tutto il fuoco astrale. Poteva sembrare nero e calmo, ma le leggi della fisica attorno si piegavano a causa della temperatura.


Tali temperature potevano causare ustioni solo guardandolo!


E in quel momento, il fuoco astrale si era trasformato in una nebbia all'interno del Calderone del Drago Ascendente. La qualità del Calderone del Drago Ascendente superava di gran lunga quella della sua replica, quindi poteva contenerlo molto meglio.

