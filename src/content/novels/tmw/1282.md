---
title: Capitolo 1282 - Buco Nero
pubDate: 2026-01-30T10:52:13.469Z
tags:
    - tmw
---


Capitolo sponsorizzato, ringraziamo Ducan!
20 capitoli in coda totali (20 Ducan)
0/1 sponsorizzazioni 1 euro a capitolo,
-Schadenfreude


Yi Yun aveva tentato di temprare il suo corpo nel clan Luo. Aveva persino consumato un osso della coda di un Drago dei Fiumi Divoratore dei Cieli, ma le tecniche di potenziamento della costituzione del clan Luo erano in definitiva limitate. Usare le loro tecniche per temprare il suo corpo avrebbe richiesto grandi quantità di tempo e impegno. Aveva deciso che non ne valeva la pena.


Ora però Yi Yun aveva la 'Tecnica dell'Imperatore Drago'. Era completamente diversa.


Gradualmente, il suo sudore cominciò a mescolarsi con i rivoli di sangue. Gocce di sudore sanguigno cominciarono a evaporare sulla sua pelle, formando una foschia rossa confusa.


La nebbia di sangue sembrava simile, ma dalla natura completamente diversa, alla barriera che aveva coperto la pelle di Ragazza Serpente, di Feng Yunyang e degli altri quando erano stati cotti dalle fiamme del Calderone del Drago Nascosto.


La foschia cremisi che evaporava da Yi Yun era sangue ordinario. Conteneva persino delle impurità. Dopo essere stata bruciata dal sangue di drago incandescente, emanava un odore sgradevole.


Era proprio una purificazione del midollo tramite una trasfusione di sangue. L’essenza del sangue di drago all'interno della Reliquia dell'Imperatore Drago stava sostituendo il sangue ordinario di Yi Yun.


"Questa Reliquia dell'Imperatore Drago è davvero impressionante."


In quel momento, Yi Yun sentì il suo corpo prudere e dolere. Sembrava che migliaia di formiche gli corressero addosso, ma questo estremo disagio non riduceva affatto la gioia che stava provando.


La 'Tecnica dell'Imperatore Drago', abbinata alla reliquia che il patriarca Miriadi di Divinità aveva preparato per lui, gli avevano fatto fare enormi miglioramenti.


La Reliquia dell'Imperatore Drago era troppo travolgente. Il dolore continuò per ben quattro ore, facendo evaporare più della metà del sangue di Yi Yun.


La sua pelle era rossa come un granchio cotto al vapore; tuttavia, le sue labbra erano di un colore viola scuro che lo facevano apparire malaticcio.


"Sta davvero bene?" Chiese Ragazza Serpente preoccupata quando vide le condizioni di Yi Yun.


"Il fratello Yi Yun sta bene. Le nostre anime sono connesse e posso percepire che le sue fiamme vitali stanno crescendo rapidamente. È più di dieci volte più forte di prima.” Disse Ling Xie'er con un bagliore negli occhi.


Yi Yun era capace nel manipolare le leggi, ma le sue fiamme vitali e il suo sangue potevano essere considerati nella media. La Reliquia dell'Imperatore Drago aveva risolto tutti i suoi limiti in un colpo solo.


Proprio mentre la voce di Ling Xie'er si spegneva, riecheggiarono scricchiolii e scoppiettii dal corpo di Yi Yun. Assomigliava al fruscio dei fagioli che friggevano. Enormi quantità di energia si raccolsero all'interno del suo corpo, aumentando drasticamente il suo livello di coltivazione!


Superò il sesto livello del Palazzo del Dao in un istante!


Seguirono poi il settimo e l'ottavo livello!


Saltò tre livelli in una volta, e questo considerando che aveva contenuto deliberatamente i suoi progressi. Altrimenti sarebbe arrivato facilmente al nono.


L'energia in eccesso continuò a radunarsi nel dantian di Yi Yun. Il potenziale vitale che era appena stato sbloccato sembrava una bestia divina rilasciata dopo essere stata imprigionata per un lungo periodo di tempo. Si agitava irrequieta nel corpo di Yi Yun per poi ruggire!


"Ha!"


Yi Yun aprì gli occhi. Stelle bruciarono nei suoi occhi e, senza aver modo di sfogare questa potente energia, non poté fare a meno di emettere un lungo grido.


L’urlo assomigliava al ruggito di un drago che tuonava fino al nono cielo!


Yi Yun aveva infuso anima e sangue nel suo ruggito. Sembrava un tuono che poteva penetrare il mondo e scuotere il cosmo!


Boom!


Fuori dal Calderone del Drago Ascendente, l'oceano di magma esplose a causa del suono. La lava eruttò mentre onde d'urto rosso scuro si irradiavano verso l'esterno!


"Cos'è quel suono!? È terrificante!"


"È completamente assordante!"


Anche i membri della Cresta delle Miriadi di Divinità sentirono il grido. I discepoli personali con livelli di coltivazione più deboli sentirono immediatamente i timpani scoppiare, facendo fluire sangue dalle loro orecchie.


Erano già in cattive condizioni, per cominciare. Così l'onda d'urto del suono li fece precipitare dal cielo uno dopo l'altro. Se non fosse stato per i membri della vecchia generazione accanto a loro che li afferrarono, sarebbero caduti nell'oceano di magma.


"Cosa sta succedendo? L'anima del drago del Calderone del Drago Ascendente si è risvegliata?"


La gente fece supposizioni, dopo aver recuperato a malapena il controllo. Molte persone guardarono il patriarca Miriadi di Divinità. Lo videro cupo come non mai, emanava un’aura così tetra da essere terrificante.


In quel momento, nessuno osò mettere alla prova i nervi del patriarca Miriadi di Divinità. Se il ruggito del drago fosse stato veramente un risveglio dell'anima del calderone, sarebbe stata una cattiva notizia perché molto probabilmente sarebbe andato a vantaggio di Yi Yun.


"Cosa è successo?" Il maestro della setta chiese al ragazzo vestito di rosso. Sebbene il grido fosse stato mostruoso, il Calderone del Drago Ascendente non aveva manifestato immagini illusorie.


“Non lo so!" Rispose con tono profondo il patriarca Miriadi di Divinità.


Sebbene avesse trovato la ricetta per il raffinamento della Reliquia dell'Imperatore Drago in un'antica rovina della razza draconica, i documenti erano incompleti. Non descrivevano gli effetti collaterali del completamento della reliquia, né cosa sarebbe successo dopo averla consumata.


"Quel piccolo bastardo potrebbe davvero aver raffinato la Reliquia dell'Imperatore Drago? Sono passati solo circa cinque giorni. Come può essere stato così veloce!?"


Se Yi Yun era riuscito davvero a raffinare la Reliquia dell'Imperatore Drago, il patriarca Miriadi di Divinità sentì che avrebbe potuto sbattere la testa contro il Calderone del Drago Ascendente per suicidarsi.
Si sentiva un ritardato mentale. Aveva speso immensi sforzi e un milione di anni per un obiettivo. Eppure, ogni beneficio era stato sottratto da una mera erba catalizzatrice. Se fosse potuto tornare indietro nel tempo, avrebbe fatto a pezzi Yi Yun e non si sarebbe nemmeno preoccupato di provare a usarlo come erba catalizzatrice.


Il patriarca Miriadi di Divinità non era mai stato così infuriato prima. Poteva schiacciare a morte con una mano Yi Yun, eppure quella canaglia era riuscito a rubargli tutto da sotto il naso. E poteva solo guardare impotente senza modo di fermarlo.


"Cosa dobbiamo fare? Questo piccolo bastardo ancora non esce." Chiese la vecchia della Cresta delle Miriadi di Divinità. La situazione si era sviluppata ben oltre le loro aspettative.


"Non c'è scelta." Il patriarca Miriadi di Divinità sospirò. Il suo volto prepuberale mostrava rughe che tradiscono la sua età. Pareva essere invecchiato all'istante.


Questo fallimento era un enorme ostacolo per lui. Equivaleva ad avere perso il pilastro di sostegno della sua vita.


Sapeva molto bene che se Yi Yun avesse davvero raffinato la Reliquia dell'Imperatore Drago e l'avesse consumata, avrebbe digerito l'essenza medicinale all'interno, infondendo il sangue di drago nel proprio.


Una volta che fosse accaduto, anche se avesse catturato Yi Yun e lo avesse raffinato come medicina, non ci sarebbe stato modo per lui di raffinare una seconda Reliquia dell'Imperatore Drago. I miglioramenti che avrebbe potuto ricavare probabilmente non sarebbero bastati a risvegliare il Calderone del Drago Ascendente.


"Piccolo bastardo, hai distrutto tutto il mio duro lavoro. Non pensi che vivrai molto più a lungo! Pensi che non possa far nulla contro di te? Tutto quello che volevo era raffinarti in un'erba divina. Ma non è difficile distruggerti completamente!"


Il patriarca Miriadi di Divinità in quel momento si sentiva scoraggiato. Ora desiderava solo vendicarsi.


Mentre parlava, all'improvviso agitò la mano. Lo spazio che circondava il Calderone del Drago Ascendente cominciò a distorcersi, formando una gabbia spaziale che lo bloccava.


"Maestro, cosa sta facendo?" Chiese il maestro della setta.


“Visto che a Reliquia dell'Imperatore Drago non può essere raffinata, il Calderone del Drago Ascendente non ha più alcun valore. Se tutto il mio duro lavoro è stato vano, preferirei rischiare tutto! Getterò il piccolo bastardo, così come il Calderone del Drago Ascendente, in un buco nero. Lascerò che ne sia completamente annientato!"


"Un buco nero?"


Il maestro della setta ne fu leggermente sorpreso. Nell'universo, il collasso caotico dello spazio-tempo poteva formare misteriosi corpi celesti chiamati buchi neri. Erano gli abissi senza fondo dell'universo. Nemmeno la luce poteva sfuggirgli.


Le voci dicevano che la maggior parte dei buchi neri si erano formati dal Caos durante l'inizio dell'universo. Sebbene i guerrieri potessero vagare per il mondo, la loro forza in definitiva derivava dalle loro intuizioni sulle leggi del mondo. I guerrieri non erano una manifestazione delle leggi, al contrario dei buchi neri. Nemmeno i guerrieri più potenti della voragine potevano resistervi.


In quel momento, Yi Yun naturalmente sentì le parole del patriarca Miriadi di Divinità dall'interno del Calderone del Drago Ascendente.


"Buco nero!? Quel vecchio bastardo!"


Yi Yun ebbe un tuffo al cuore. Quando era venuto nei dodici Cieli Empirei dal mondo Tian Yuan, aveva seguito un percorso forgiato dai suoi predecessori. Dopo aver viaggiato attraverso le turbolenze spaziali per molto tempo, Yi Yun aveva incontrato un buco nero proprio quando stava per arrivare nei dodici Cieli Empirei.


Era stato a causa di un buco nero che Yi Yun e Lin Xintong erano stati separati l'uno dall'altra.


Ed era successo quando Yi Yun lo aveva rilevato in anticipo. Aveva evitato per un pelo di essere veramente risucchiato; se si fosse avvicinato troppo al confine del buco nero, non ne sarebbe mai fuggito.


Allora, Yi Yun aveva colpito con tutta la sua forza, frantumando il vuoto proprio prima di essere risucchiato nel buco nero. Era entrato in una turbolenza spaziale e, dopo esserne uscito, era arrivato nel clan Luo.


Ora, sebbene Yi Yun fosse migliaia di volte più forte, sapeva comunque che non sarebbe riuscito a sfuggire alla sfera d’influenza di un buco nero. Era ben lontano dal poter resistere alle estreme leggi del mondo.


"Piccolo bastardo, devi conoscere gli orrori di un buco nero. Hai distrutto un milione di anni del mio duro lavoro. Ma se posso finalmente scambiarlo con la tua orribile morte, è l'unico modo in cui posso consolarmi."


"Non stavi facendo l'insolente un momento fa? Ti lascio scegliere ora. Esci dal Calderone del Drago Ascendente e fatti uccidere da me o entra nel buco nero e sii condannato per tutta l'eternità!"


Il patriarca Miriadi di Divinità ruggì di risate. La sua risata suonava tragica e amara. Non c'era dolore peggiore della disperazione, e in quel momento, era completamente sconvolto dalla disperazione!


A miliardi di chilometri di distanza dal mondo in miniatura, c'era un buco nero. Sebbene non ci fosse una formazione di teletrasporto, il patriarca Miriadi di Divinità poteva, attraverso la sua pura forza, squarciare il vuoto e raggiungerlo in circa due settimane.


Il patriarca Miriadi di Divinità si sentì afflitto dalla tristezza quando prese la decisione. Si sentiva dilaniato dal rimpianto, ma non aveva altra scelta. Visto che era destinato a non essere sua, sicuramente non avrebbe lasciato che fosse Yi Yun a godersi facilmente la sua reliquia.


Dopo aver usato una gabbia spaziale per trattenere Yi Yun, sollevò la mano per strappare lo spazio di fronte a lui.


"Splash!"


Sotto la mano del patriarca Miriadi di Divinità, grandi porzioni di spazio non erano diverse da una tela. Lo spazio fu lacerato immediatamente.


"Hu! Hu! Hu!"


Tornado spaziali turbinavano mentre enormi quantità di turbolenza spaziale sgorgavano dalla fenditura.


Il patriarca Miriadi di Divinità aveva studiato il Calderone del Drago Ascendente per anni. E prima che Yi Yun raffinasse completamente il Calderone del Drago Ascendente per sé, il vecchio  avrebbe avuto ancora la capacità di usare il trasferimento spaziale per mandare via il Calderone del Drago Ascendente.


…


In quel momento, nel vuoto turbolento fuori dal mondo in miniatura, una figura grigia viaggiava rapidamente attraverso i tornado.


Ogni tornado era estremamente terrificante, ciascuno con la capacità di distruggere una stella. Tuttavia, la figura grigia era estremamente agile. Si muoveva attraverso lo spazio come un grosso topo, schivando facilmente tutte le raffiche.


Non era altri che Vecchio Serpente.


Il suo viso era coperto di rughe e i suoi vestiti erano malandati. Un fiasco d’alcol gli pendeva dalla vita. I suoi capelli arruffati pareva un nido d'uccello e non poteva sembrare più miserabile di così.

