---
title: Capitolo 129 - Glorioso Ritorno a Casa
pubDate: 2023-09-13T14:09:48.038Z
tags:
    - tmw
---


Yi Yun afferrò la sua sciabola Yanchi e arrivò di fronte al patriarca in pochi passi.

Il patriarca tremò davanti a lui. Sapeva che era estremamente difficile che le truppe del Drago Brillante conferissero il titolo di Cavaliere, così la forza di Yi Yun doveva essere terrificante, di gran lunga superiore alla sua immaginazione!

Per quanto riguardava la bestia cornuta che aveva, il patriarca non osava nemmeno immaginarsi il prezzo di una creatura così ben addestrata!

La gente delle vaste lande selvagge veneravano e temevano gli esperti. Se non fosse stata per la differenza di posizione in passato, il patriarca si sarebbe inginocchiato davanti a Yi Yun. Ora però poteva a stento mantenere la sua dignità di fronte al ragazzino.

“Sono stato io a rendere Lian Chengyu un invalido.” Disse con semplicità Yi Yun.

Il patriarca sentì ronzare le orecchie. Gli venne l’istinto di precipitarsi su Yi Yun e ucciderlo. Tuttavia si rese conto di qualcosa prima di fare la sua mossa impulsiva, così si fermò.

Il patriarca tremò. Dietro di lui, gli Anziani della tribù guardarono Yi Yun con incredulità e disprezzo.

La gente comune invece era rimasta sbalordita.

Le arti marziali di Lian Chengyu erano state distrutte da Yi Yun!

Lian Chengyu non era avanzato allo stadio del Sangue Viola? Com’era stato sconfitto da Yi Yun che aveva coltivato solo per un po’ di giorni?

“Sei così spietato; il nostro clan tribale Lian ti ha sostenuto, eppure hai fatto qualcosa di così spietato!” Un Anziano lo accusò con rabbia. Lo faceva sembrare come se Yi Yun fosse una persona crudele e senza scrupoli.

Yi Yun sogghignò: “Mi avreste sostenuto? Sbagliato, siamo noi a sostenere voi! Tutti gli Anziani della tribù sono i parassiti del clan! Sono parassiti come voi che trattano le persone che vi danno da mangiare e vestiti come schiavi! In questo mondo vige la legge della giungla. Lian Chengyu ha cercato di uccidermi diverse volte. Perché non avete chiesto a lui perché era così spietato? Così va bene se lui prova ad uccidermi, ma quando lo uccido io sarei nel torto? Ridicolo!”

Le parole di Yi Yun zittirono l’Anziano.

Esatto, se Yi Yun fosse stato un ragazzino debole e povero, Lian Chengyu l’avrebbe fatto a pezzi molto tempo fa.

All’improvviso un Anziano intervenne agitato: “Devi… aver usato un trucco! Non puoi competere con Chengyu. È impossibile! Devi aver usato qualche sotterfugio, tu…”

Prima che finisse di parlare, Liu Tie si era già precipitato in avanti e lo aveva atterrato con un calcio!

Molti degli Anziani della tribù non conoscevano le arti marziali, così non potevano competere con Liu Tie.

Il vecchio cadde e quasi si ruppe tutte le ossa. Giacque a terra gemendo.

“Ca**o, sei solo un cane cieco! Come osi dire che il giovane maestro Yi ha usato dei sotterfugi contro Lian Chengyu? Lian Chengyu è una me**a in confronto al giovane maestro Yi!”

“Sai quanto sei stupido? Credi davvero che il giovane maestro Yi non sia forte? Ha combattuto contro Lian Chengyu nell’arena e l’ha sconfitto come se fosse una gallina o un cane, l’ha fatto a pezzi. Non è stato un duello, ma un pestaggio!”

“Figuriamoci Lian Chengyu, perfino il miglior genio del clan tribale Tao, il loro terzo giovane maestro ha usato il potere proibito del loro artefatto ancestrale, ed è stato comunque malmenato! Sai cos’è l’artefatto ancestrale del clan tribale Tao? Sono sicuro che tu non ne abbia idea. Quella sorta di potere supera di gran lunga la tua immaginazione!”

Liu Tie sogghignò mentre guardava gli Anziani del clan tribale Lian con disprezzo e alterigia. La sua espressione stava suggerendo che erano un branco di idioti, gridavano senza sapere niente.

“Osi dire che il giovane maestro Yi ha complottato contro Lian Chengyu, non riesco nemmeno a ridere. Svegliatevi ritardati! Il vostro prezioso bambino Lian Chengyu ha appena raggiunto il quinto livello del grado Giallo. Sapete qual è il grado Giallo di quinto livello? Ce ne sono molti nelle lande selvagge, non sono niente di raro!”

“Ma il giovane maestro Yi è stato valutato come Mistico di quinto livello, di un intero stadio superiore. Sapete cosa significa? Questa valutazione è stata fatta dai superiori delle truppe del Drago Brillante e sono un’autorità assoluta! Cos’è un grado mistico di quinto livello? Significa che diventerà un signore umano, destinato a diventare un alto nobile!”

“Mentre ha fatto la sua dimostrazione, il giovane maestro Yi è riuscito a frantumare tazze da trecento piedi di distanza. Ha anche indotto l’Aura Viola dall’Est? Sapete cos’è? Eheh, sono sicuro che non lo sapete! È nebbia viola che ha riempito il cielo per centinaia di miglia. È stato uno spettacolo splendido! Quando il giovane maestro Yi dimostra le sue tecniche, viene riconosciuto dal cielo e dalla terra con un fenomeno del genere! Voi branco di ritardati, zoticoni che non sanno nulla, perché ca**o state gridando?!” Disse con forza Liu Tie. La sua voce si diffuse per tutto il pubblico, come se fosse stato lui ad indurre l’Aura Viola dall’Est.

In effetti era gratificante per Liu Tie vantarsi delle sue conoscenze di fronte a questa gente ignorante.

Liu Tie aveva deciso di dedicarsi a proteggere l’onore di Yi Yun. Se l’avesse servito e reso contento, forse l’avrebbe portato fuori dalle lande selvagge!

Yi Yun rimase senza parole. Le tazze si erano frantumate da appena trenta piedi di distanza e la sua aura viola si era estesa al massimo per un po’ di miglia, ma Liu Tie l’aveva esagerato più di dieci volte.

Ma la gente della landa selvaggia non sapeva nulla, era rimasta sbalordita dalle parole di Liu Tie.

Liu Tie non aveva bisogno di spiegare questi fenomeni, erano già intimiditi. Come potevano questi fenomeni apparire nel corpo di una persona normale?

Visto anche il fatto che Yi Yun era stato reso un Cavaliere del Regno, nessuno sospettava della sua forza. Era un drago tra gli uomini. Aveva superato un esame e ottenuto grandi risultati. Loro erano pesci piccoli che non potevano nemmeno guardarlo!

Gli Anziani della tribù che lo odiavano non osarono parlare perché non erano più degni di intervenire.

La gente restò in silenzio.

Dopo che l’atmosfera rimase in silenzio per un po’, Yi Yun camminò tra la folla e si guardò attorno.

“Il vostro giovane maestro Lian ha cercato di uccidermi diverse volte. Ha schiavizzato la popolazione e ha danneggiato la vostra gente. Ha commesso molte colpe, così non importa in che condizioni finisce, se lo è meritato!”

“Lian Chengyu ha portato via il vostro cibo per scambiarlo per risorse di coltivazione. Ha scommesso le sue ricchezze e vi ha promesso di portarvi in città. Era una menzogna. Con le sue capacità, avrebbe avuto bisogno di molti anni per diventare un Cavaliere del Regno, allora sareste morti tutti di fame.”

“Lian Chengyu ha reclutato uomini forzuti per raffinare le ossa della desolazione che erano tossiche. Ha causato la morte di quegli uomini. Ha anche dato loro pillole che consumano la vitalità, facendoli morire ancora più velocemente!”

“Dopodiché ha addossato ogni colpa a me. Ha mentito e ha detto che ero posseduto e che avrei diffuso una pestilenza. Ha istigato la gente ad assediare mia sorella e ha bruciato la mia casa!” Disse con noncuranza Yi Yun. La gente si ricordò di quindici giorni fa, quando Yi Yun aveva detto la stessa cosa durante l’incontro di selezione.

Allora non molti gli avevano creduto.

Oggi Yi Yun si era ripetuto e praticamente non aveva cambiato la sua versione dei fatti. In quel momento però il risultato era completamente diverso!

Nessuno dubitò di lui.

Questo era l’effetto della forza!

L’affidabilità della parola di una persona non dipendeva dalla sicurezza o dai giuramenti di chi parlava, ma dalla sua posizione e dalla sua forza!

Ciò che diceva il sovrano sarebbe stato legge!

Chi non ci poteva credere? Chi avrebbe osato dubitarne?

E Yi Yun aveva raggiunto quella posizione. Aveva bisogno di mentire ad un branco di formiche?

Così nessuno dubitò delle sue parole. Tutti capirono di essere stati ingannati da Lian Chengyu!

Lian Chengyu li aveva trattati come sciocchi, usandoli come trampolini di lancio!

Forse chi era in stretto contatto con Lian Chengyu avrebbe potuto ottenere qualche beneficio dalla sua ascesa, ma i deboli erano destinati ad essere abbandonati!

Rendendosi conto di questo, la gente si arrabbiò e divenne confusa. Le parole di Yi Yun erano un forte schiaffo per loro. Ci volle un po’ di tempo per riprendersi per loro.

In quel momento, Yi Yun non perse più tempo a parlare con loro. Gli venne in mente qualcosa e si guardò attorno, molto presto trovò chi stava cercando.

Tra la folla in un angolo, una donna dall’aspetto sincero e semplice stava tenendo per mano una ragazzina di dodici anni adorabile.

Erano zia Wang e Zhou Xiaoke.

Zhou Xiaoke aveva il viso arrossato. Voleva farsi avanti e salutare Yi Yun, ma aveva paura.

Perché al momento Yi Yun sembrava completamente diverso rispetto a prima.

Non era più l’amichevole fratello Yi Yun vestito di lino, ora pareva potente e altero. In confronto a lui, Zhou Xiaoke provò vergogna per il suo abito lacero.

In quel momento Yi Yun la chiamò.

“Xiaoke, vieni.”

“Ah!” Zhou Xiaoke sussultò come un coniglio spaventato vedendo che Yi Yun la stava salutando.



