---
title: Capitolo 1299 - L'Incontro delle Vette del Sud Celeste
pubDate: 2026-02-11T07:35:46.288Z
tags:
    - tmw
---


Capitolo sponsorizzato, ringraziamo Ducan!
9 capitoli in coda totali (9 Ducan)
0/1 sponsorizzazioni 1 euro a capitolo,
-Schadenfreude


"Impossibile. Sebbene la nostra isola non interagisca spesso con la Cresta delle Miriadi di Divinità, abbiamo sentito dire che il maestro della setta è un anziano piuttosto avanti negli anni. Come puoi essere tu!?"


Jing Yuesha lo trovava incredibile. Sebbene non si sforzasse di essere aggiornata sulle questioni riguardanti alla Cresta delle Miriadi di Divinità, aveva sentito altri descrivere il loro capo come un vecchio in fin di vita. Il suo corpo emanava un'aria cadaverica, come se fosse ad un passo dalla bara. Quella descrizione era in netto contrasto con il giovane di fronte a lei.


"C'è stato un cambio di personale. C'è bisogno che tu chieda qualcosa di così ovvio?"


Yi Yun non parlò più con cortesia.


"Cambio di personale..." Jing Yuesha balbettò. Perché Yi Yun lo faceva sembrare semplice come cambiare cuoco in un ristorante?


"Sei solo al Palazzo del Dao e non puoi avere più di trecento anni, no? Anche se la Cresta delle Miriadi di Divinità volesse sostituire il suo maestro di setta, non avrebbe dovuto passare a un discepolo giovane come te. Come puoi diventare il maestro della setta?"


Il livello di Jing Yuesha era inferiore a quello di Yi Yun, ma poteva comunque facilmente determinare il suo grado. Poteva percepire approssimativamente anche la coltivazione di un Supremo.


Aveva capito che Yi Yun era solo all'ottavo piano del Palazzo del Dao. Basandosi sulla velocità di coltivazione dei discepoli personali dell'Isola Chiaro Lunare, l'ottavo piano del Palazzo del Dao poteva essere raggiunto all'età di tre o quattrocento anni. Era troppo giovane per un maestro della setta.


Yi Yun era frustrato dalle continue domande di Jing Yuesha. "Sei venuta ad incontrarmi solo per chiedere come sono diventato maestro della setta? In quanto maestro della setta delle Miriadi di Divinità, sono il tuo superiore. Eppure, continui a dubitare del tuo superiore. L'Isola Chiaro Lunare non ti ha insegnato l'etichetta o la necessità di rispettare la scala gerarchica?"


"Tu..."


Jing Yuesha fu sbalordita dalla sfuriata di Yi Yun. Quando girava il mondo per fare esperienza, aveva incontrato coetanei del sesso opposto. Desideravano scambiare qualche parola in più con lei e anche se diceva qualcosa di scortese, la sopportavano volentieri. Eppure, Yi Yun la stava rimproverando direttamente. Non aveva mai sperimentato una tale durezza da un uomo, così immediatamente si infuriò e si sentì afflitta.


Yi Yun alzò lo sguardo per guardare Jing Yuesha. Poteva intuire che la ragazza non avesse mai incontrato difficoltà nella vita. Era stata messa su un piedistallo ed era abituata a essere distaccata. Yi Yun non disprezzava necessariamente ragazze del genere, ma non si sarebbe neanche fatto controllare.


"Ti rivolgi così ai tuoi superiori non appena li incontri. È così che ti comporti di fronte alla tua signora dell’Isola Chiaro Lunare? Poco fa, hai dimostrato la tua comprensione dell'etichetta dicendo che i miei discepoli della Cresta delle Miriadi di Divinità non rispettano le regole. Allora perché non ti sei inchinata a me quando mi hai incontrato?"


Jing Yuesha stava quasi per piangere dalla rabbia. L’aspetto più frustrante era che lui aveva ritorto le sue stesse parole contro. E peggio ancora, non aveva modo di ribattere.


Vedendo l'espressione di Jing Yuesha, Yi Yun improvvisamente sentì che essere il maestro della Cresta delle Miriadi di Divinità aveva i suoi vantaggi. Per lo meno, aveva una giustificazione per dare lezioni agli altri.


Il viso di Jing Yuesha divenne rosso dopo il breve scambio con Yi Yun. Non riusciva a pronunciare un'altra parola e sentiva che, di fronte a Yi Yun, avrebbe dovuto sopportare un colpo dietro l’altro come un sacco da boxe.


Adesso era certa che Yi Yun fosse il maestro della Cresta delle Miriadi di Divinità. Sarebbe stato impossibile per lui fingere di essere il capo della setta per così tanto tempo. Se fosse stato un falso, il vero maestro della Cresta delle Miriadi di Divinità lo avrebbe già smascherato. Questo la sconcertava. Come aveva fatto un giovane a diventare riverito dagli altri Anziani della Cresta delle Miriadi di Divinità?


Erano stati davvero pazzi a scegliere una giovane canaglia come capo. Di questo passo, probabilmente sarebbero collassati presto!


"Maestro della setta Yi, per favore si calmi. Non tormenti più Yuesha. È stata scortese da parte sua mettere in dubbio la sua identità. Mi scuso per lei." Disse Jing Yueping con leggerezza.


Il suo tono era naturalmente protettivo nei confronti della discepola. Inoltre, non c'era bisogno di forzare Jing Yuesha a inchinarsi a Yi Yun, dato che sicuramente non avrebbe mai lasciato che la sua nipote marziale subìsse un torto simile.


Yi Yun smise di insistere quando parlò Jing Yueping. Chiese: "Va bene allora, per cosa siete venute qui?"


"Aveva a che fare con l'Incontro delle Vette del Sud Celeste, ma ora che vedo lo spirito eroico giovane e sregolato del maestro della setta Yi, non credo che sarebbe interessato a partecipare."


"Oh? Cos'è l'Incontro delle Vette del Sud Celeste?" Chiese con noncuranza Yi Yun.


Jing Yueping rimase sbalordita dalla domanda di Yi Yun. Questo capo della setta non sapeva nemmeno dell'Incontro delle Vette del Sud Celeste?


Che razza di maestro della setta era? Sebbene le fazioni del Mare Calmo tipicamente non partecipassero all'Incontro delle Vette del Sud Celeste, era qualcosa che avrebbe dovuto almeno aver sentito nominare.


Jing Yueping provò disprezzo per Yi Yun, ma non lo diede a vedere e spiegò educatamente: “È un grande raduno che si tiene nel Grande Mondo del Sud Celeste, comprende molti eventi e, sopratutto, è un incontro tra il Grande Mondo del Sud Celeste e le figure autorevoli delle fazioni dei Grandi Mondi circostanti. Ci saranno discussioni sul Dao e scontri marziali. Insieme, si sonderanno le profondità delle leggi marziali."


"Ci sarà anche uno scambio di tesori. Ogni fazione otterrà ciò di cui ha bisogno e aiuterà a soddisfare le richieste reciproche."


"Oltre a questo, c'è un'importante agenda. I giovani discepoli delle varie grandi sette si scontreranno. Il vincitore finale riceverà ricchi premi. È un evento a cui saranno invitati ad assistere tutti i maestri della setta. Faranno da giudici, oltre a dare qualche indicazione alla giovane generazione."


Jing Yueping terminò la sua spiegazione. Dopo aver ascoltato il programma dell'Incontro delle Vette del Sud Celeste, Yi Yun intuì perché lo avessero cercato.


Aveva intenzione di invitarlo a fare da giudice alla competizione dell'Incontro delle Vette del Sud Celeste. Avrebbero potuto anche partecipare allo scambio di tesori e persino tenere lezioni sul Dao.


Per il Grande Mondo del Sud Celeste, il Mare Calmo era relativamente piccolo. Sebbene l'Isola Chiaro Lunare partecipasse all'incontro, si sentiva inadeguata rispetto alle fazioni più grandi dei Grandi Mondi. Voleva coinvolgere la Cresta delle Miriadi di Divinità, per sembrare più potente. Altrimenti, sia allo scambio di tesori che alle lezioni sul Dao e agli scontri marziali, sarebbero stati messi in ombra dalle sette locali del del Sud Celeste.


Ma ora che erano entrate nel Palazzo dell'Imperatore di Giada con piani simili solo per vedere il vero Maestro della Setta delle Miriadi di Divinità, Yi Yun, dovevano avere una fila di imprecazioni che scorrevano nella loro testa.


Come poteva un tale giovane partecipare all'Incontro delle Vette del Sud Celeste? Come poteva fare da giudice? Come poteva tenere lezioni sul Dao o combattere? Non sarebbe solo servito a far ridere la gente a crepapelle?


Non c'era da meravigliarsi che Jing Yueping lo avesse descritto come un giovane sregolato, dandole motivo di credere che non sarebbe stato interessato a partecipare.


Quando lo realizzò, Yi Yun notò l'espressione solenne di Jing Yueping. Non lo lasciava trasparire, ma Yi Yun sapeva che la vecchia probabilmente stava maledicendo tutti i suoi antenati. Quando sarebbe tornata all'Isola Chiaro Lunare, solo Jing Yuesha avrebbe probabilmente trasformato quanto accaduto oggi in un enorme scherzo, figuriamoci Jing Yueping. Probabilmente avrebbero descritto vividamente cos’era successo allo stormo di ragazze dell'Isola Chiaro Lunare.


Il disprezzo e le critiche nei suoi confronti erano inevitabili. Dal punto di vista di Yi Yun, le donne avevano una natura pettegola. Lo stesso valeva anche per le coltivatrici. Inoltre, l'Isola Chiaro Lunare era un luogo dove gli uomini non mettevano piede. Poteva solo immaginare quanto spettegolassero.


"Mi chiedo come mi demonizzerebbero."


Yi Yun lo trovò divertente.


In quel momento, Jing Yueping non desiderava rimanere lì più a lungo. Non desiderava sprecare il suo tempo con una giovane canaglia, così disse: "Ho sentito parlare da tempo del profondo retaggio che la Cresta delle Miriadi di Divinità possiede e della sua potenza. Oggi ho veramente ampliato i miei orizzonti. Maestro della Setta Yi, lei è veramente un giovane eroe straordinario. Se non c'è altro, la saluto. È stato davvero un viaggio molto utile per vedere la grazia del maestro della setta Yi."


Dopo che Jing Yueping finì di parlare, si preparò ad andarsene senza nemmeno fermarsi per un tè. Yi Yun naturalmente poteva capire che 'giovane eroe' e 'grazia' erano solo osservazioni sarcastiche. Ma non gli importava. Disse: "Fata Ping, non abbia tanta fretta di andarsene. Non è qui per invitarmi a unirmi a lei all'Incontro delle Vette del Sud Celeste? In realtà sono piuttosto interessato. Queste attività suonano divertenti. Quando inizia l'Incontro delle Vette del Sud Celeste? Mi piacerebbe partecipare."


Poteva ignorare la discussione sul Dao e lo scontro, o la competizione di arti marziali tra i giovani discepoli. Ma Yi Yun era piuttosto interessato allo scambio.


Essendo uno scambio organizzato dal Grande Mondo del Sud Celeste, era possibile che ci fossero disponibili ogni sorta di splendidi tesori divini.


Yi Yun aveva anche bisogno di molti materiali rari per proseguire la sua coltivazione nella Tecnica dell'Imperatore Drago. Era certo di poter trovare una parte di ciò di cui aveva bisogno allo scambio.

