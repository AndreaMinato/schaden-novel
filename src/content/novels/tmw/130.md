---
title: Capitolo 130 - Sistemare i Conti
pubDate: 2023-09-14T14:09:48.038Z
tags:
    - tmw
---


In circostanze del genere, venire chiamati da Yi Yun di fronte a così tante persone agitò moltissimo Zhou Xiaoke.

Yi Yn rise: “Vieni Xiaoke, ho qualcosa per te.”

La ragazzina lo guardò stordita e vide quel familiare sorriso innocente che non aveva visto per molto tempo.

Questo sorriso le fece rendere conto che il fratello Yi Yun non era cambiato. Non era mai cambiato. Anche dopo essere diventato Cavaliere del Regno, era ancora il suo fratello Yi Yun preferito.

“Oh?!” Zhou Xiaoke sorrise e apparirono fossette nelle sue guance. Annuì e corse allegramente verso Yi Yun, afferrandogli la mano.

“Fratello Yi Yun!”

Non era più nervosa accanto a lui. Le mani di Yi Yun erano lisce, ma forti. Zhou Xiaoke provò un senso di sicurezza, come se il freddo e la fame non fossero nulla quando c’era lui.

“Xiaoke, questo è per te.” Yi Yun tirò fuori una borsa che emetteva vapore.

Xiaoke rimase sbalordita e guardò lentamente la borsa di tessuto. Non la aprì, ma poteva sentire profumo di cibo.

“Questo…” Zhou Xiaoke era sbalordita.

“Aprila.” Disse con un sorriso Yi Yun. Era stato arrostito apposta da lui per Zhou Xiaoke prima di raggiungere il villaggio. Anche se aveva portato molto cibo, immaginava che la famiglia della zia Wang stesse morendo di fame. Così era meglio cucinare il cibo prima.

E nelle vaste lande selvagge a cui mancavano ingredienti, le tecniche culinarie della zia Wang sicuramente non erano buone quanto le sue.

Zhou Xiaoke deglutì. Aprì la borsa con cautela. Dentro c’era qualcosa avvolto da foglie di loto verde. Quando le scostò, vide carne arrostita di colore rosso. Ce n’erano un chilo e mezzo o due.

Era una coscia di cervo dai sette colori scelta apposta da Yi Yun. Era una carne deliziosa e la sua marmorizzazione era della massima qualità. Anche se era tutta carne magra, era ricca di grassi. Era molto profumata quando veniva arrostita.

Yi Yun aveva preparato e marinato la carne precedentemente. Quando l’aveva arrostita, l’aveva inumidita con il miele, rendendola estremamente appetitosa.

Oltre alla carne arrostita, c’erano palle di riso avvolte da verdura verde. L’aroma assaliva le narici.

Vedendo questo, Zhou Xiaoke quasi si inghiottì la lingua. Anche la gente attorno fissò la borsa!

Perfino gli Anziani della tribù erano storditi e guardarono la carne arrostita nelle mani della ragazzina. Quasi sbavarono.

La gente del clan tribale Lian non aveva mai visto cibo così raffinato. Il 90% delle carni che mangiavano era stagionata, salata e secca. A parte essere dura e salata, che altro sapore aveva?

Occasionalmente mangiavano carne fresca. L’avrebbero solo cotta e mangiata, e sarebbe stato già un grande piacere della vita. Come potevano aver mai visto un metodo di arrostimento così raffinato?

Inoltre c’era una grave mancanza di cibo nel clan tribale Lian. Perfino gli Anziani della tribù avevano problemi con i loro pasti. Vedendo la carne arrostita nelle mani di Zhou Xiaoke, divennero invidiosi!

“Fratello Yi Yun, io…” Zhou Xiaoke deglutì più volte. Non vedeva l’ora di dare un morso e condividerlo con i suoi genitori, condividendo questo lauto pasto.

Ma era imbarazzata a mangiare immediatamente di fronte a Yi Yun e a così tante persone.

Yi Yun poteva leggerle nel pensiero e sorrise: “Se hai fame, mangia. Zia Wang, zio Zhou!”

Yi Yun chiamò i genitori della ragazzina.

Zia Wang rimase sbalordita, aveva la sensazione di stare sognando. Era vero?

Continuò a pizzicarsi le mani, ma il dolore sembrava indicare che non era un sogno.

“Ragazzino, ce l’hai davvero fatta… davvero fatta…” Mormorò tra sé e sé la donna. L’onesto zio Zhou accanto a lei era ancora più sbalordito. Non reagì finché sua moglie non gli diede una pacca.

“Andiamo, ci ha chiamati.” Disse zia Wang.

Zio Zhou rispose stordito. Non era abituato a scene del genere e si irrigidì sotto così tanti sguardi.
“Zia Wang, zio Zhou, questo è per voi.” Yi Yun tagliò due pezzi della carne arrostita e diede loro due palle di riso.

“Mangiate se avete fame. Non fatevi problemi.”

“Come… come potrei…” Lo zio Zhou si grattò la testa deglutendo.

Zhou Xiaoke rise. Era solo una bambina ed era estremamente pura. Dato che il fratello Yi Yun aveva detto che avrebbe potuto mangiare, iniziò a farlo.

Quando diede un morso alla carne, la trovò croccante fuori, ma tenera dentro. L’osso era morbido e la carne succosa. Questa delizia aveva superato le sue aspettative.

La zia Wang e lo zio Zhou non riuscirono più a trattenersi. Iniziarono a fare un picnic sul posto. Dopotutto stavano patendo la fame.

Ma questo causò miseria alla gente attorno. I loro stomaci fremettero mentre salivavano. I loro sguardi erano verdi per l’invidia!

Era un’assoluta tortura!

Ma Yi Yun era lì davanti, nessuno avrebbe osato derubarli.

Molti guardarono la famiglia della zia Wang con invidia e desiderio. Che sapore avrebbe avuto una carne così fragrante?

Alcuni di loro si stavano perfino mordendo la lingua per resistere. Fissavano la carne arrostita che stava scomparendo lentamente con amarezza.

Sapevano che provare invidia era inutile. Dopotutto la famiglia della zia Wang si era sempre presa cura di Yi Yun e di Jiang Xiaorou.

Yi Yun scorse con lo sguardo la folla e scelse un po’ di bambini: “Tu… tu… tu… venite avanti.”

Dicendo questo, Yi Yun balzò sulla sua cavalcatura alta otto piedi e tirò fuori un po’ di grosse contenitori pieni di cibo per poi scendere.

Dentro c’erano dei pasti pronti. Naturalmente non erano stati preparati in modo raffinato come quelli della famiglia di Zhou Xiaoke, ma era dieci volte migliore di ciò che avrebbe potuto cucinare il clan tribale Lian.

Yi Yun posò le scatole a fianco e disse ai bambini. “Sono vostri. Non dovete lottare per averli.”

Sentendo questo, i bambini si entusiasmarono e si precipitarono in avanti contenti ad aprire i contenitori.

I villaggi poveri e remoti producevano persone malvagie, ma la maggior parte dei bambini erano innocenti.

Ma era solo la maggioranza. I bambini che Yi Yun aveva scelto erano per il 70% ragazze. Questi bambini gli erano sembrati gentili.

I bambini presero il cibo e mangiarono contenti.

Alcuni ragazzini provarono invidia. Si erano resi conto che agli altri erano stati dati privilegi.

“Yi Yun, perché noi non possiamo mangiare?” Un quindicenne questionò Yi Yun. Era il capo dei bambini del villaggio. Suo nonno era un Anziano. Avrebbe picchiato chiunque non gli andasse a genio, così era diventato il capo del gruppo.

In passato, anche Yi Yun era stato sotto la sua “giurisdizione” e lo aveva maltrattato più di una volta. In effetti aveva maltrattato tutti i bambini onesti nel villaggio.

Questo ragazzino temeva Yi Yun, ma la tentazione del cibo era troppo grande, così non si era potuto trattenere.

Yi Yun lo guardò e sogghignò. Come poteva dimenticarselo? Giorni fa, era stato questo ragazzino a guidare il gruppo di bambini per assediare Jiang Xiaorou, lanciando sterco di vacca nella sua casa.

Yi Yun aveva un’ottima memoria, si ricordava di ogni ragazzo che aveva lanciato lo sterco. Non avrebbe perdonato le loro azioni malvagie solo perché erano giovani. Chi aveva commesso malvagità sarebbe stato punito.

Durante questa distribuzione, Yi Yun aveva escluso tutti i bambini che avevano lanciato lo sterco, per questo il 70% di chi aveva chiamato erano ragazze.

Il giovane si agitò vedendo il sogghigno silenzioso di Yi Yun. Ma era sempre stato audace e indisciplinato nel villaggio. Gli altri bambini lo veneravano. Lo Yi Yun del passato non era stato nemmeno degno di tenergli le scarpe, ma ora era diventato il padrone del villaggio, irritandolo molto.

Ma sapeva di non poter competere con lui, così poteva solo sopportare.

Il ragazzo si era reso conto che i bambini a cui era stato dato cibo erano tutti suoi sottoposti. Questo gli diede la sensazione di essere stato escluso.

Resistette e disse: “Yi Yun, perché puoi dare a tutti cibo, ma non a me e ai miei fratelli?”

Yi Yun rise sentendolo. Competere con un ragazzo era insignificante, ma… Yi Yun era un bambino al momento, che importava se l’avesse fatto? Inoltre, chi aveva detto che i bambini avevano il diritto di infrangere la legge? Chi aveva detto che non ci sarebbero state ripercussioni quando un bambino infrangeva la legge?

Molti dei malvagi in questo mondo non erano angeli nemmeno da giovani.

Queste persone da piccole sarebbero stati dei bulli, avrebbero frequentato delle gang da adolescenti, sarebbero diventati criminali da grandi e degli imbroglioni da vecchi.

Erano malvagi fino all’osso. Era giusto amare i giovani e rispettare gli anziani, ma non c’era motivo di farlo con questo genere di persone.

Yi Yun lo guardò come se fosse un idiota e disse: “Ho portato il cibo, sono io a decidere a chi darlo. Allora quando avete distribuito le razioni, siete stati voi a deciderlo. Ora sto distribuendo le razioni, ne darò di più a chi mi sta a genio. Non darei nemmeno un granello di riso a chi detesto!”

Le parole di Yi Yun misero in chiaro che sarebbe stato lui a decidere!

Yi Yun non era un santo compassionevole. In questo mondo, ci sarebbero sempre state persone che si approfittavano degli altri. Non avrebbero esitato a pugnalarti alle spalle una volta capitata l’occasione.

Trattare bene questo tipo di persone sarebbe stato solo stupido. I princìpi di Yi Yun era ricordarsi dei favori ricevuti e ripagarli di molto. E si sarebbe vendicato di chiunque lo avesse danneggiato.

Per quanto riguardava questi ragazzini… che importava se erano piccoli. Avevano circa quattordici anni, due anni più grandi di Yi Yun. L’età non era una scusa. Una persona doveva essere responsabile delle sue azioni!



