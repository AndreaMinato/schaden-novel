---
title: Capitolo 131 - Questa è una gioia
pubDate: 2023-09-15T14:09:48.038Z
tags:
    - tmw
---


“Tu… tu…” Sentendo queste parole arroganti, il ragazzo disse con rabbia: “Questo è il cibo dato dalle truppe del Drago Brillante, come puoi… come puoi…”

Prima che finisse di parlare, Yi Yun iniziò a ridere, accompagnato da Sun Jingrui.

I guerrieri delle truppe del Drabo Brillante scoppiarono tutti a ridere. Fu una derisione spietata.

“Questo ragazzino è proprio stupido.” Disse con un sorriso Sun Jingrui.

Il ragazzo rimase stordito; si era reso conto di quanto era ridicolo ciò che aveva detto.

Yi Yun trattenne le risate e disse freddamente: “Vuoi del cibo, sicuro. Prendi lo sterco di vacca che hai lanciato nella casa di mia sorella e mangiala, allora te ne darò un po’.”

I bambini che avevano accompagnato il ragazzo a lanciare lo sterco cambiarono espressione. “La tua casa è già bruciata. Lo sterco… lo sterco è tutto bruciato!” Disse un bambino.

Yi Yun lo guardò con impazienza: “È pieno di merda in questo villaggio, puoi trovarne facilmente.”

“Tu… tu…” Il ragazzo strinse i denti. Si era reso conto che Yi Yun non gli avrebbe reso la vita facile oggi!

Non aveva mai avuto intenzione di dargli del cibo e lo aveva anche ridicolizzato in pubblico!

Era pieno di risentimento e guardò Yi Yun con amarezza.

Sapeva di non poter competere con lui. Maledisse Yi Yun e la sua famiglia.

Yi Yun si accigliò e rimase in silenzio, ma Liu Tie balzò in avanti.

“Maledetto figlio di pu***na, che stai a fissare? Ti scaverò via gli occhi.” Liu Tie gli diede un pugno, gonfiandogli la faccia, poi lo afferrò per i capelli per colpirlo di nuovo, facendogli sanguinare il naso.

Liu Tie era spietato. Questo ragazzino era solo lievemente più grande di Tao Yunxiao, ma non mostrò nessuna compassione. Gli abitanti del villaggio si sposavano presto, così un quindicenne come lui si sarebbe sposato tra uno o due anni.

Liu Tie attaccò accanitamente il ragazzo, facendolo urlare per l’agonia e chiamare i suoi genitori! Il nonno del ragazzo, un Anziano della tribù, lo guardò con un’espressione livida, ma non osò fermarlo.

I teppisti prima o poi sarebbero stati picchiati. Un tempo il ragazzo era un bullo. Aveva guidato un gruppo di lacchè e aveva ottenuto un trionfo dopo l’altro. Chi aveva osato resistergli era stato circondato e poi picchiato. Si erano approfittato di molte ragazze, anche in modo grave, ma le sue vittime non avevano avuto modo di cercare rifugio.

Yi Yun ignorò tutto questo. In quel momento si era reso conto che avere qualche tirapiedi non era così male.

Vedendo che la questione era sistemata, Yi Yun tornò con un balzo sulla bestia cornuta. Disse a Liu Tie: “Sorveglia il cibo. Tornerò tra un’ora a distribuirlo!”

Sentendo questo, Liu Tie si entusiasmò. Questo era il primo ordine che gli aveva dato Yi Yun!

A volte la gente si vendeva per poco. Avrebbero lottato per diventare schiavi e Liu Tie era una persona del genere. Si batté subito il petto garantendo che avrebbe completato la sua missione.

Yi Yun salutò Sun Jingrui e se ne andò a cavallo della bestia cornuta.

La sua destinazione era la montagna posteriore. Aveva intenzione di cercare Jiang Xiaorou!

Per qualche motivo, Yi Yun provò inquietudine durante il viaggio. Questo senso di inquietudine lo fece accigliare…

Strinse le redini e aumentò la velocità!

La bestia cornuta sollevò una tempesta di polvere e galoppò verso la montagna posteriore del clan tribale Lian!

Vedendo Yi Yun andarsene, la gente si riempì d’emozione. Chi aveva ridicolizzato Yi Yun e aveva maltrattato Jiang Xiaorou si preoccupò, e lo mostrarono dalle loro espressioni.

Avevano sperato che Yi Yun non si sarebbe ricordato di queste cose, ma era ovvio che si ricordava di tutto!

Lo scopo della spedizione di cibo portata dalle truppe del Drago Brillante non era solo di salvare il clan tribale Lian, ma anche per essere usato da Yi Yun per sistemare debiti di gratitudine e vendette.

…

Nella montagna posteriore del clan tribale Lian.

Il clima nella montagna era più freddo rispetto a quello del villaggio. Era pieno inverno, così a parte il fiume orientale che scorreva velocemente, tutte le sorgenti di montagna si erano congelate.

Anche tra tutte le foglie morte, c’erano ancora alberi sempreverdi a coprire il cielo blu.

Sull’albero sempreverde nascosto c’era una piccola casa modesta. Anche se soffiava vento freddo fuori, faceva molto caldo dentro. Questo era per via dell’osso della desolazione del Chi Lin che emanava costantemente un’energia elementale calda del fuoco.

Dentro la casa sull’albero c’era una ragazzina a piedi nudi seduta vicino alla finestra. Aveva portato le piccole mani al mento e stava guardando fuori…

Era il sedicesimo giorno…

Era il sedicesimo giorno da quando Yi Yun era partito. Jiang Xiaorou aveva contato ogni giorno. Non sapeva come se la stesse cavando suo fratello.

In questi giorni non aveva niente da fare. Yi Yun l’aveva esortata a non uscire, così era rimasta nella casa sull’albero per la maggior parte del tempo.

Dopotutto sarebbe stata in pericolo se avesse incontrato le bestie della montagna o i membri del campo dei guerrieri.

Così tutto ciò che aveva fatto in questi giorni era aspettare.

Guardò il piccolo pezzo di cielo attraverso la finestra. Osservava gli alberi di cento anni e i macigni che non cambiavano mai.

Giorno dopo giorno, Jiang Xiaorou poteva solo guardare uno strato di ghiaccio che si estendeva di mattina su un macigno che si sarebbe trasformato in vapore a mezzogiorno, e di notte la luce lunare avrebbe illuminato la roccia…

Jiang Xiaorou poteva solo aspettare ed era ciò che aveva fatto.

Era seduta da sola ogni giorno, ad aspettare con ansia. A volte Jiang Xiaorou avrebbe avuto un incubo, facendola destare per lo spavento.

Era mezzogiorno…

Un raro sole invernale brillava attraverso le fessure nel legno sul viso di Jiang Xiaorou.

Sotto i raggi solari, i capelli setosi di Jiang Xiaorou emanavano un debole bagliore dorato.

All’improvviso risuonò un debole suono. Uno scoiattolo si era avvicinato e si era fermato alla finestra.

Vedendo lo scoiattolo peloso, Jiang Xiaorou mostrò un raro sorriso.

Aveva incontrato per caso il piccolo scoiattolo. A causa della caccia eccessiva, c’erano pochissimi animali nella montagna posteriore del clan tribale Lian.

Jiang Xiaorou aveva tollerato la solitudine grazie alla compagnia di questo piccoletto. Gli aveva dato da mangiare granelli di riso e di mais, così tornava spesso per ricevere cibo.

Jiang Xiaorou sparse un po’ di mais e si strinse le gambe sottili con le sue braccia simili a loti, mentre guardava il piccoletto mangiare.

Lo scoiattolo mangiò molto velocemente. Le sue guance si riempirono velocemente, ma era molto in allerta. Ogni tanto avrebbe sollevato la testa per guardarsi attorno.

Vedendo l’adorabile animaletto, Jiang Xiaorou si sentì in pace.

“La selezione di Yi Yun dovrebbe essere finita.”

Jiang Xiaorou sospirò guardando fuori dalla finestra: “Mi chiedo quali siano i suoi risultati… Yun’er potrebbe essere diventato molto più forte ultimamente, ma ci sono così tanti esperti nella selezione del regno. Solo attorno al clan tribale Lian, ci sono decine di tribù. Nessuna è più piccola del clan tribale Lian… C’è anche il clan tribale Lian, che è enorme…”

Jiang Xiaorou era preoccupata per Yi Yun. Non pensava che avrebbe superato la selezione e che sarebbe diventata ricca di conseguenza.

Ma sapeva che Lian Chengyu aveva l’80-90% di possibilità di diventare un membro delle truppe del Drago Brillante. Se Yi Yun non avesse superato la selezione, avrebbe perso la protezione delle truppe del Drago Brillante e forse sarebbe stato preso di mira da Lian Chengyu!

Se fosse accaduto, Yi Yun sarebbe stato in pericolo.

Ogni volta che ci pensava, Jiang Xiaorou si preoccupava moltissimo.

Anche se era cresciuta nelle vaste lande selvagge, non credeva in una divinità. Ma negli ultimi dieci giorni, perfino un’atea come lei aveva pregato per Yi Yun, pregato per un miracolo, pregato che Yi Yun superasse la selezione.

Quei giorni erano stati difficili da superare.

Proprio quando Jiang Xiaorou iniziò a perdersi nei suoi pensieri, il piccoletto che stava masticando il pezzetto di mais lasciò la presa sul suo cibo preferito. Si alzò e si guardò attorno in allerta. Aveva smesso di mangiare, ma le sue guance erano comunque piene. Tuttavia i suoi piccoli occhi scuri erano vigili.

Jiang Xiaorou si chiese all’improvviso cosa fosse accaduto.

Ascoltò con attenzione e sentì un “rimbombo”, come se un’enorme bestia stesse correndo per le montagne.

Los coiattolo si spaventò e con un “ping”, si nascose dietro Jiang Xiaorou. In questi giorni, aveva iniziato a fidarsi di lei.

Jiang Xiaorou si alzò. Il suono stava diventando sempre più fragoroso, come se il gigante fosse vicino.

“Che sia…” Jiang Xiaorou si precipitò alla finestra e guardò fuori. Poteva vedere diversi alberi tremare violentemente. Era chiaro che ci fosse una grossa bestia nelle vicinanze.

Jiang Xiaorou trattenne il respiro.

Circa dieci secondi dopo, alla fine vide un colosso superare gli strati di alberi per apparire di fronte a lei.

Vide un giovane brillante seduto sulle ampie spalle della creatura. Nella foresta lussureggiante, il giovane sembrava una stella brillante! I suoi lineamenti giovani ma straordinari diedero una sensazione familiare a Jiang Xiaorou.

“Yun… Yun’er?” Jiang Xiaorou non poteva credere che il giovane di fronte a lei fosse Yi Yun!

“Sorella Xiaorou!” Dopo essere rimasti separati per così tanti giorni, Yi Yun si riempì d’emozione a ritrovarla. Yi Yun era contentissimo di averla trovata sana e salva. Temeva proprio che le fosse capitato un incidente.

Il dolore più grande una volta raggiunto un grande obiettivo sarebbe stato perdere la persona con cui condividerlo.

Era un’estrema solitudine.

In questo mondo, la sola parente di Yi Yun era Jiang Xiaorou. Solo lei poteva condividere il suo successo e la sua gioia.

Yi Yun voleva che lo vedesse diventare un alto nobile o perfino un saggio dopo averlo visto diventare un Cavaliere del Regno!

Per qualche motivo sconosciuto, Yi Yun all’improvviso aveva sentito inquietudine mentre cavalcava il gigante per la montagna posteriore. Temeva che le fosse capitato qualcosa. Solo quando la vide provò sollievo.

Ma Yi Yun era ancora incerto.

Balzò facilmente sulla casa sull’albero, facendola ondeggiare. Senza dire una parola, strinse forte Jiang Xiaorou tra le sue braccia.

Sembrava quasi che sarebbe scomparsa nel momento in cui l’avesse lasciata.

“Sorella Xiaorou, sono tornato!” Disse a fatica Yi Yun, non sapeva perché avesse avuto quel presentimento prima.

Ma non importava, giurò che avrebbe protetto Jiang Xiaorou per il resto della vita.

Tra le braccia di Yi Yun, Jiang Xiaorou stava quasi per scoppiare a piangere: “Yun’er, meno male che sei tornato. Meno male che sei tornato…”

Il cuore di Jiang Xiaorou era pieno di soddisfazione.



