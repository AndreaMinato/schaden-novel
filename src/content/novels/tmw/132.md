---
title: Capitolo 132 - Yi Yun distribuisce il cibo
pubDate: 2023-09-16T14:09:48.039Z
tags:
    - tmw
---


Jiang Xiaorou e Yi Yun rimasero abbracciati a lungo prima di separarsi.

“Yun’er, com’è andata alle selezioni?” Jiang Xiaorou era preoccupata per i risultati. Se non avesse avuto successo, Lian Chengyu lo avrebbe perseguitato in futuro?

Dopotutto, dall’impressione di Jiang Xiaorou, Yi Yun aveva praticato le arti marziali per breve tempo e sarebbe stato difficile per lui superare la selezione.

Ma quando fece quella domanda, all’improvviso notò qualcosa. Le sue mani erano sopra le sue spalle ed esaminò il suo abito…

“I vestiti del pesce volante!” Jiang Xiaorou li riconosceva.

Nel Regno Divino Tai Ah, gli abiti dei nobili erano davvero peculiari.

L’abito di Yi Yun era ricamato con immagini particolari, i pesci volanti, che erano draghi non ancora formati. In dure condizioni, sarebbero potuti diventare dei draghi.

Di un grado superiore, c’erano i motivi a pitone, quelli Qiuniu (primo figlio del drago) e quelli della gru divina.

Nella famiglia reale, c’erano motivi di Qilin, di draghi volanti, draghi a cinque artigli e così via.

Diversi abiti rappresentavano ranghi diversi.

“Yun’er… non puoi indossare abiti del genere. Se qualcuno lo notasse, verresti esiliato! Sono abiti che solo i nobili possono portare. Presto, togliteli.” Disse Jiang Xiaorou toccandogli il colletto. Aveva pensato subito che Yi Yun stesse indossando vestiti di altri.

La differenza tra nobili e la gente comune era troppo grande per lei. Era estremamente difficile per le persone ordinarie coprire questo divario!

Jiang Xiaorou non poteva credere che Yi Yun sarebbe diventato un nobile.

Ma molto presto, Jiang Xiaorou capì. Le sue mani si irrigidirono a mezz’aria, guardando con incredulità Yi Yun da capo a piedi.

Si era resa conto che aveva anche una sciabola Yanchi.

Non solo, aveva cavalcato una bestia cornuta per trovarla.

La bestia cornuta era la cavalcatura delle truppe del Drago Brillante. Era impossibile rubarla e anche se qualcuno l’avesse fatto, non sarebbe riuscito a gestirla!

Non potevano essere oggetti rubati.

Così Jiang Xiaorou giunse ad una conclusione incredibile…

“Yun’er, sei… sei diventato un nobile?!” Jiang Xiaorou era sbalordita.

Yun’er era diventato un nobile solo partecipando alle selezioni del regno?! Com’era possibile?

Che fosse stato così eccezionale da ricevere il titolo di nobile a dodici anni?

“Sorella Xiaorou, ho superato le selezioni del regno e sono arrivato al primo posto nella competizione del Sangue Mortale! Sono già un membro d’élite delle truppe del Drago brillante. Il Mille Case del Drago Brillante mi ha conferito il titolo di Cavaliere del Regno. In futuro, avrò il mio territorio nelle pianure centrali e potrai vivere in tutta tranquillità lì.” Disse contento Yi Yun.

Molte volte la gioia era semplice. Quando ottieni ciò che vuoi e poi lo condividi con qualcuno, si prova gioia.

Diventare un Cavaliere del Regno non era nulla per gli obiettivi ambiziosi di Yi Yun. Era solo l’inizio.

Ma ora, Yi Yun era pienamente soddisfatto del suo titolo, perché significava molto per Jiang Xiaorou!

Essere un Cavaliere del Regno avrebbe portato gloria!

Jiang Xiaorou guardò stordita Yi Yun, come se stesse ancora sognando.

Primo posto nel Sangue Mortale… élite delle truppe del Drago Brillante… Cavaliere del Regno…

Yun’er non aveva solo superato le selezioni e aveva ottenuto risultati eccezionali, ma era anche diventato un Cavaliere del Divino Regno Tai Ah?

Jiang Xiaorou sapeva che a Yi Yun era capitato un colpo di fortuna e, dopo essere stato aiutato da un “vecchio Su”, non c’era da meravigliarsi che la sua forza fosse aumentata drasticamente. Ma non si sarebbe mai aspettata che sarebbe potuto diventare un nobile.

Jiang Xiaorou ci mise molto tempo prima di poter accettare la notizia, era troppo sbalorditivo.

“Sorella Xiaorou, sai anche cos’è l’abito dei pesci volanti…” Le conoscenze della ragazza sorpresero Yi Yun. Aveva avuto l’impressione che Jiang Xiaorou avesse lasciato il suo clan a soli sette anni.

Per una bambina di sette anni era notevole aver letto così tanti libri e aver accumulato così tante conoscenze.

Yi Yun era curioso di sapere quali fossero le sue origini.

“Sorella Xiaorou, dovresti allenare le arti marziali con me.” Yi Yun ci aveva pensato a lungo.

La durata della vita dei mortali era troppo breve. Yi Yun non voleva che Jiang Xiaorou morisse giovane, così voleva che allenasse le arti marziali anche lei.

In passato, Yi Yun non aveva nemmeno da mangiare e non era riuscito a farle allenare le arti marziali.

Ma ora che era un Cavaliere del Regno, aveva molte più risorse, così non sarebbe stato più impossibile permetterglielo.

Yi Yun aveva il Cristallo Viola dell’Origine. Era un tesoro che poteva assorbire energia, ma era nel suo corpo. Sarebbe stato difficile per lui trasferire l’energia del Cristallo Viola per farla assorbire a Jiang Xiaorou.

Se voleva che lei coltivasse, avrebbe dovuto usare altre risorse.

’Mi chiedo a che livello sia il suo talento…’ Yi Yun sapeva che Jiang Xiaorou aveva origini straordinari, così forse avrebbe avuto un talento superiore al suo.

In futuro, se Jiang Xiaorou si fosse potuta difendere da sola, Yi Yun sarebbe stato più tranquillo.

“Va bene Yun’er.” Rispose piano Jiang Xiaorou annuendo. In passato, sarebbe stata lei a fare decisioni per lui. Ora che Yi Yun era cresciuto lentamente, Jiang Xiaorou si era abituata all’idea che fosse lui a fare decisioni per lei.

“Ma assicurati che non influenzi la tua coltivazione.” Aggiunse Jiang Xiaorou. Sapeva che ci sarebbero volute molte risorse per coltivare. Se lo avesse fatto, avrebbe dovuto consumare parte delle risorse di Yi Yun.

“Non accadrà.” Yi Yun rise: “Andiamo sorella Xiaorou. Ti riporterò nel villaggio!”

…

Yi Yun se n’era andato per circa un’ora. La gente del clan tribale Lian lo aspettò all’entrata.

Jiang Xiaorou era seduta sulla bestia cornuta e si rese conto che c’erano circa cinquemila persone qui. Per un momento rimase sbalordita.

Era raro vedere una scena del genere, anche durante le cerimonie.

L’intera tribù di cinquemila persone, inclusi i potenti Anziani guardarono Jiang Xiaorou con emozioni contrastanti.

Le ragazze erano invidiose, perché non potevano avere un fratello minore del genere in famiglia?

In futuro, Jiang Xiaorou avrebbe potuto seguire Yi Yun e non preoccuparsi per i vestiti o il cibo. Sarebbe entrata nei cerchi della classe superiore. Non osavano nemmeno pensare ad una vita del genere.

Per quanto riguardava i malvagi che prima avevano maltrattato Jiang Xiaorou, si spaventarono tutti a morte. Sembravano topi davanti ad un gatto.

I bambini che avevano lanciato lo sterco si ritrassero tra la folla. Non osarono guardare Jiang Xiaorou. Il loro capo era a terra a vomitare sangue. Cosa potevano fare? Stavano rimpiangendo profondamente cosa avevano fatto.

“Ah, la signora è tornata. Dev’essere stato difficile per la signora!” Liu Tie fu cortese. Cambiò immediatamente modo di salutare e ci volle un po’ di tempo per Jiang Xiaorou per rendersi conto che si stava rivolgendo a lei.

“Sorella Xiaorou!” Zhou Xiaoke corse tra le braccia di Jiang Xiaorou.

Il rapporto tra le due era sempre stato buono. Erano rimaste separate per due mesi ed era stato davvero difficile. Quando la sua casa era stata bruciata, Jiang Xiaorou se n’era andata già prima e Zhou Xiaoke aveva pensato che non l’avrebbe più rivista.

Sarebbe stato un suicidio per una ragazza uscire da sola per le vaste lande selvagge.

Vedendola sana e salva, Zhou Xiaoke si commosse.

Ora erano tutti tornati. Il fratello Yi Yun e la sorella Xiaorou erano tutti interi. La situazione sarebbe solo migliorata in futuro.

Jiang Xiaorou aveva gli occhi gonfi. Toccò la testa di Zhou Xiaoke e provò gioia. Non aveva perso i suoi cari, era così bello non averli persi.

Le due ragazze rimasero abbracciate a lungo prima di separarsi. Jiang Xiaorou guardò la folla e chiese a Yi Yun: “Yun’er… cosa sta succedendo?”

“C’è la distribuzione di cibo!” Yi Yun sorrise.

Le truppe del Drago Brillante avevano portato cibo, così era naturale distribuirlo.

C’era una fornitura limitata di cibo, sembrava molto, ma non sarebbe bastato per tutta la tribù. C’erano migliaia di persone e quello portato da Yi Yun non era sufficiente.

Così Yi Yun lo distribuì in base ai loro meriti. Ai buoni avrebbe dato di più e i malvagi potevano solo rimanere in disparte!

Vedendo Yi Yun in mezzo alla piazza con una montagna di riso e di carne, gli occhi degli Anziani della tribù fremettero.

La vita era piena di alti e bassi!

Allora, quando la tribù aveva distribuito le razioni, Yi Yun aveva litigato con il campo dei guerrieri per via di una piccola borsa di grano. Era stato quasi malmenato. Lian Chengyu era uscito allo scoperto e lo aveva attaccato di nascosto. Se non fosse stato per il Cristallo Viola, sarebbe morto.

Ma oggi…

Chi aveva provato ad uccidere Yi Yun ora era un invalido e non sarebbe potuto vivere a lungo. Ed adesso era lui a decidere a chi distribuire il cibo. Sarebbe dipeso solo da lui!

Questi Anziani della tribù provarono amarezza. Sapevano che, appartenendo alla classe governante, non avrebbero ottenuto molto…

“Zia Wang, zio Zhou, Xiaoke!” Yi Yun li chiamò: “Questo cibo è per voi.”

Yi Yun raccolse cinque pesanti borse di grano, tre di verdure e un po’ di carne disossata e la consegnò a zia Wang.

Una pila di cibo così grossa rese gelose molte persone. La famiglia della zia Wang non avrebbe più dovuto mangiare porridge. Avrebbero potuto mangiare fragrante riso bianco, cucinare carne e friggere verdure. Sarebbe stato un paradiso.

Zia Wang non poté trattenersi dal sorridere. Zhou Xiaoke era radiosa e tenne per mano Yi Yun. Era entusiasta.

“Zio Sun, questo è per te…” Yi Yun consegnò il cibo alle famiglie più gentili. Dopo aver ricevuto risorse, questa gente si rallegrò.

Yi Yun però non aveva ricordi che risalivano a prima dei dodici anni visto che era entrato in questo mondo solo di recente, così non conosceva la maggior parte della gente nella tribù. Non sapeva chi era buono o chi era malvagio, così dovette chiedere a Zhou Xiaoke e a Jiang Xiaorou.

Se avessero detto che qualcuno era buono, gli avrebbero dato cibo, a chi era cattivo, sarebbe stato intimato di allontanarsi.

“E questa persona?” Yi Yun indicò un uomo pronto a ricevere il cibo. Sentendo questa domanda, si tese.

“È un uomo buono, fratello Yi Yun.” Disse Zhou Xiaoke.

“Oh.” Yi Yun annuì e, senza che dovesse muovere un dito, Liu Tie gli aveva già dato il cibo.

“Che ne dici di questa persona?” Chiese di nuovo Yi Yun. Stava indicando un uomo smilzo, che forzò un sorriso e guardò Zhou Xiaoke con fare adulante.

Ma Zhou Xiaoke lo ignorò e disse con un’espressione disgustata: “Quell’uomo è Zhou Chang. È proprio cattivo. Maltratta spesso gli altri e ha anche maltrattato la sorella maggiore Zhao!”

Zhou Xiaoke fu franca. La faccia di Zhou Chang divenne verde e rimase a bocca aperta. Non osò rispondere.

Com’era cambiata la situazione! Non si sarebbe mai aspettato che sarebbe caduto sotto il controllo di questa ragazzina.

“Ca**o, che stai lì a fare? Non spingermi a picchiarti. Sparisci!” Liu Tie si tirò su le maniche e lo rimproverò.

“Giovane maestro Yi, io… nemmeno… un po’?” Zhou Chang cercò di suscitare compassione.

“Maledizione! Come se fossi degno di poter parlare con il giovane maestro Yi. Sparisci. Non c’è abbastanza cibo per le persone buone e vuoi che sia dato a malvagi come te? Scordatelo!” Liu Tie gli diede un calcio. Era pieno di sdegno. Si era dimenticato completamente che un tempo non era stato considerato una persona buona.

Zhou Chang ricevette un calcio spietato, ma Yi Yun non provò pietà. I bulli che avevano estorto cibo avevano accumulato più cibo. Con radici di erbe e verdure selvatiche, non sarebbero morti di fame.

Gli abitanti del villaggio si misero in fila con ansia. Temevano di aver offeso le due ragazze accanto a Yi Yun. Se l’avessero fatto, sarebbero stati spacciati.

Le due ragazze ora avevano il potere di controllare il fato della gente. Se le due ragazze avessero annuito, sarebbero stati benedetti. Quando le ragazze avessero scosso la testa, sapevano che avrebbero dovuto smammare, risparmiando lavoro al lacchè Liu Tie.

Con Yi Yun a sostenere le due ragazze, ora erano le principesse del villaggio. Tutti le guardavano con paura e rispetto. I bulli del villaggio e i guerrieri del campo ora erano tutti pulcini ubbidienti. Di fronte a Yi Yun, anche i draghi e le tigri dovevano abbassare la testa. Inoltre non erano nemmeno draghi e tigri, al massimo erano scimmie saltellanti.

Dopo che le razioni erano state distribuite, alcuni provarono miseria e altri si riempirono di gioia.

Quella sera, si sollevò del fumo da diverse case, solcando il tramonto.

Le famiglie si godettero l’aroma del riso e della carne arrostita che non avevano potuto apprezzare da molto tempo. Era pieno di risate e gioia tra i campi. Dipingevano un quadro felice in campagna.

Questo era il piacere più primitivo e rendeva le persone felici e soddisfatte.



