---
title: Capitolo 133 - Raccogli ciò che hai seminato
pubDate: 2023-09-17T14:09:48.039Z
tags:
    - tmw
---


Mentre il sole tramontava ad ovest, la gente del clan tribale Lian si riempì le pance. Questa era la prima volta che mangiavano così tanto. Avevano patito la fame a lungo ed era una grande gioia riempirsi lo stomaco.

Dopo aver finito i loro basti, era il momento di digerire.

Uscire a fare esercizi era il modo migliore per aiutare la digestione. Che esercizi faceva la gente del clan tribale Lian? Sistemare conti in sospeso.

Il ritorno di Yi Yun aveva fatto capire a tutti che erano stati presi in giro da Lian Chengyu! Il giovane maestro aveva bevuto il sangue e mangiato la carne della gente. Aveva solo pensato a pianificare il suo futuro.

Avevano patito così tanto la fame a causa di Lian Chengyu!

E l’aspetto più ridicolo era che avevano riposto tutte le loro speranze in Lian Chengyu, cantando le sue lodi.

Chi aveva sofferto a causa sua, era sempre stato oppresso e quindi lo odiava.

Ora, contando su Yi Yun, erano riusciti a mangiare. Lian Chengyu non era solo il loro nemico, ma anche quello del loro salvatore. Sia per loro che per Yi Yun, non avrebbero risparmiato Lian Chengyu.

Anche se Lian Chengyu era stato reso un invalido, questo non avrebbe soddisfatto la loro sete di vendetta. Chi avrebbe voluto lasciare morire il nemico e basta, senza vendicarsi?

Perfino i lacchè di Lian Chengyu lo odiavano. Se non fosse stato per lui, non si sarebbero inimicati Yi Yun.

Se non fossero stati suoi nemici, avrebbero ricevuto cibo oggi!

La gente delle vaste lande selvagge avevano un modo di pensare particolare.

Non se la sarebbero presa con Yi Yun per non aver ricevuto cibo perché era forte. Le persone delle terre selvagge credevano che il forte controllasse il fato del debole, così non osavano odiarlo perché era inutile.

Ma stavano patendo la fame e avevano bisogno di sfogare la loro rabbia. Questo sacco da boxe poteva essere solo un debole. Chi era il debole adesso? Chiaramente era Lian Chengyu. Questo ex-padrone mutilato aveva rubato il loro cibo per ottenere ossa della desolazione in cambio e avevano comunque fallito miserabilmente. Non aveva mantenuto nemmeno una delle sue promesse, facendoli morire di fame!

Così, sia la gente comune che gli ex-tirapiedi avevano puntato le lance verso Lian Chengyu. Era diventato il nemico pubblico numero uno!

Quella sera, un gruppo di abitanti del villaggio arrabbiati si precipitò verso il cortile del patriarca per cercare vendetta. Il metodo per sfogare la loro rabbia fu diretto e semplice. Lanciarono sterco di vacca sulla sua casa!

Pensavano che Lian Chengyu avesse portato loro sfortuna. Se non fosse stato per lui, avrebbero patito la fame? Dovevano usare sterco di vacca per rimuovere la sua sfortuna!

Ma non era rimasto più bestiame nel villaggio, così c’era una quantità limitata di scarti.

E se non ce ne fosse stato abbastanza? Gli abitanti del villaggio intelligenti andarono nel campo delle truppe del Drago Brillante e presero lo sterco delle bestie cornute.

Le bestie cornute non avevano bisogno di mangiare o di bere, ma potevano divorare un intero albero. Così le feci che producevano erano spettacolari! Non sarebbe bastato un vagone per trasportarle!

I circa sette abitanti del villaggio presero le feci delle bestie cornute con grande entusiasmo; sarebbe stato ottimo. La gente credeva che gli effetti dello sterco delle bestie cornute sarebbero stati superiori a quelli della cacca di vacca, dopotutto la bestia cornuta era molto più maestosa!

Di conseguenza, feci di bestie cornute piovvero sul cortile del patriarca. Un gruppo di Anziani scapparono per la paura.

E il patriarca del clan tribale Lian si era ammalato. Lian Chengyu era diventato un invalido, così tutte le sue speranze si erano spente, facendolo ammalare.

Alcune persone dipendevano spiritualmente da altri per continuare a vivere. Una volta che la loro colonna portante fosse crollata, avrebbe perso la voglia di vivere.

Nessuno fermò la folla arrabbiata; così il cortile del patriarca fu ricoperto di cacca.

E visto il grande evento… come potevamo trascurare Liu Tie?

In quanto tirapiedi di Yi Yun, Liu Tie non si sarebbe perso l’occasione di mostrare la sua lealtà.

In effetti, Liu Tie era uno degli artefici di questo assedio. Era anche la persona che era balzata più in alto tra la folla e aveva lavorato più duramente per lanciare lo sterco. Aveva preso una pala e l’aveva usata per lanciare più feci verso il cortile del patriarca.

Ed era stato particolarmente efferato. Aveva mirato alle finestre per riempire la casa di sterco.

Nella casa, Lian Chengyu stava sopravvivendo a stento e presto fu ricoperto da sterco.

A questo punto, un Anziano tribale che aveva legami di sangue con Lian Chengyu prese coraggio ed entrò silenziosamente nel cortile del patriarca. Estrasse Lian Chengyu dal torrente di feci.

Dopo aver lanciato tutta la cacca di bestia cornuta, Liu Tie non era ancora soddisfatto, così gridò: “Gente, bruciamolo!”

La gente delle vaste lande selvagge era cieca. Visto che qualcuno li stava guidando, risposero tutti.

Così una torica dopo l’altra si accese e fu lanciata nel cortile del patriarca. Presto si trasformò in un grosso incendio.

Le fiamme ruggivano al cielo. Le fiamme erano dieci volte più intense di quelle che avevano avvolto la casa di Yi Yun.

Yi Yun rimase tra le montagne e guardò il fuoco da lontano.

La stessa scena era accaduta in pochi mesi…

Allora era stato Lian Chengyu a distribuire cibo, oggi era Yi Yun.

Allora i malvagi mangiavano e i gentili venivano maltrattati. Oggi i gentili venivano nutriti e i malvagi pativano la fame.

Allora Jiang Xiaorou era stata assediata, assalita da proiettili di sterco e il fuoco aveva bruciato la sua casa. Ora il cortile del patriarca era andato incontro alla stessa fine…

Tutto questo era un ciclo karmico. Raccogli ciò che semini.

Yi Yun sospirò all’improvviso. In questo mondo, i buoni non venivano necessariamente ricompensati. I malvagi non erano necessariamente puniti.

Il mondo non era giusto. Poteva solo renderlo tale nei limiti delle sue capacità!

Yi Yun non era un santo, né avrebbe lottato per la pace nel mondo. Pensarla in questo modo non era pragmatico.

Tuttavia Yi Yun desiderava non vedere ingiustizie nel suo territorio.

I gentili sarebbero stati trattati bene e i malvagi sarebbero stati puniti.

Questo era il semplice, ma splendido desiderio che aveva.

…

Il sole era tramontato completamente. Il cielo si era incupito mentre Yi Yun arrivava alle cascate del fiume orientale.

La caduta di cento metri faceva rimbombare l’acqua, facendo vibrare i suoi timpani.

Dopo quindici giorni, Yi Yun era tornato in questo posto familiare. Yi Yun aveva allenato il Drago che danza nelle acque vaste e aveva anche incontrato Lin Xintong lì.

Yi Yun chiuse gli occhi con concentrazione. Cominciò ad allenarsi. Si tolse l’abito dei pesci volanti e indossò quello di lino. Ogni sua mossa era bella, ma conteneva un potere esplosivo.

Dopo aver finito una serie di movimenti, Yi Yun sentì qualcosa e si girò. Sotto il cielo pieno di stelle, una ragazza vestita di bianco stava in piedi su una roccia come una fata…



