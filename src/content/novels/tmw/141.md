---
title: Capitolo 141 - Avanti per le pianure centrali
pubDate: 2023-09-25T14:09:48.040Z
tags:
    - tmw
---


Un po’ di centinaia di migliaia di chili di carne furono radunate al centro del villaggio.

L’intero villaggio, composto da poche migliaia di persone, si affollò in piazza. Guardarono la montagna di carne con sguardi scioccati, ma radiosi.

Era carne di bestie feroci! Valeva più della carne di bestiame e aveva un sapore delizioso! Mangiarne un pezzo dava forza e permetteva di rimanere pieni per un giorno!

Un po’ di centinaia di migliaia di chili sarebbero potuti durare per molto tempo!

Ma mentre alcuni si rallegrarono, altri gemettero. Chi prima aveva spadroneggiato sugli altri era pieno di amarezza.

Sapevano che non importava quanto fosse grande questa carne, non ne avrebbero ricevuta molta.

“Yun’er, sei tornato!” Yi Yun era sparito per tre giorni. Anche se gli uomini delle truppe del Drago Brillante erano sicuri che Yi Yun stesse bene, Jiang Xiaorou inevitabilmente si era preoccupata. Vedendolo tornare sano e salvo con così tanta carne, si rallegrò e si inorgoglì.

Quando Jiang Xiaoru apparì insieme a Zhou Xiaoke, gli abitanti del villaggio fecero loro strada velocemente.

Tutti guardarono le due ragazze con rispetto, anche in modo servile. Sapevano che erano le due principesse del clan tribale Lian. Avevano un’autorità assoluta grazie a Yi Yun e chiunque le offendesse avrebbe rischiato la vita.

“Sorella Xiaorou, sta a te come distribuire tutta questa carne.” Yi Yun le diede l’autorità sulla distribuzione. Immediatamente tutta la gente del clan tribale Lian guardò Jiang Xiaorou con occhi inumiditi, desiderando di potersi inchinare di fronte a lei e leccare il terreno su cui aveva camminato.

Jiang Xiaorou era dopotutto una ragazza. Era più resistente di una ragazza ordinaria, ma inevitabilmente sarebbe stata tenera di cuore.

Lasciandole distribuire la carne, era difficile che i malvagi non ne ricevessero nemmeno un po’.

C’erano centinaia di migliaia di chili di carne, una media di circa tredici chili a persona.

Yi Yun lo aveva già previsto quando aveva incaricato Jiang Xiaorou, perché aveva altri piani oggi.

“Liu Tie, vieni…” Yi Yun lo chiamò.

Questo emozionò Liu Tie!

Yi Yun aveva preso l’iniziativa di chiamarlo!

Era un buon segno. Dimostrava che Yi Yun aveva intenzione di renderlo uno dei suoi tirapiedi!

Liu Tie era estremamente entusiasta. Si avvicinò in modo servile. Porse i suoi rispetti e si inginocchiò: “Il giovane maestro è brillante e onnipotente, uccide bestie della desolazione come cani e bestie della desolazione come galline…”

“Basta!” Yi Yun interruppe le sue assurdità in modo esasperato. Questi membri del campo dei guerrieri avevano reso le lusinghe un tratto naturale. Sembrava che sarebbero stati a disagio nel momento in cui non avessero leccato i piedi a qualcuno.

“Giovane maestro, avrei qualcosa da riferirle.” Disse Liu Tie.

“Oh?” Yi Yun alzò le sopracciglia.

“Lian Chengyu… è morto…” Liu Tie aveva ricevuto questa notizia la notte precedente.

Lian Chengyu era già invalido e non gli rimaneva molto da vivere. Insieme alla sua rabbia, era al punto estremo della disperazione.

La disperazione e il dolore potevano distruggere una persona. Se uno non avesse desiderato vivere, la morte naturalmente sarebbe stata imminente.

“Inoltre anche Zhao Tiezhu è morto. Lian Cuihua è ancora viva, ma gli abitanti del villaggio hanno deciso. Vogliono essere leali nei confronti del giovane maestro. Quando la vedono, la aggirano e la ignorano…”

Il clan tribale Lian aveva carenza di cibo. Era difficile per persone ferite gravemente come Zhao Tiezhu e Lian Cuihua, o invalidi, sopravvivere. Se le persone normali stavano morendo di fame, cosa potevano fare loro?

Zhao Tiezhu aveva trovato sollievo, ma Lian Cuihua era stata isolata dagli abitanti del villaggio. Era facile immaginarsi come sarebbe finita.

Yi Yun rimase impassibile. Se lo meritavano. Dovevano subire le conseguenze delle loro azioni.

“Giovane maestro, potrei sapere i suoi ordini?” Disse con premura Liu Tie.

“Oh… Liu Tie. Monitora la distribuzione di cibo. Se qualcuno ha intenzioni malvagie, attaccalo. Inoltre tra pochi giorni partiremo. Porterò circa cento persone con me. Ho già fatto la mia lista, così preparati.” Yi Yun consegnò un pezzo di carta a Liu Tie. Zhang Tan aveva promesso a Yi Yun che, quando le truppe del Drago Brillante fossero partite, Yi Yun avrebbe potuto portare un po’ della sua gente nel suo territorio.

Era impossibile per Yi Yun portare l’intero clan tribale Lian nel suo territorio. Primo, non avrebbe potuto contenere così tante persone e, secondo, molti erano malvagi, avari, inclini a maltrattare i deboli ed erano approfittatori. Non erano molto meglio di tiranni. Non erano diventati tiranni perché erano troppo deboli. Se fossero stati forti, sicuramente si sarebbero comportati anche peggio.

Era meglio lasciare nelle lande selvagge queste persone, mentre Yi Yun avrebbe portato i buoni nel suo territorio. Aveva queste intenzioni fin dall’inizio.

Liu Tie ricevette con entusiasmo il pezzo di carta. Anche gli altri membri del clan tribale Lian avevano sentito le parole di Yi Yun!

Il giovane maestro avrebbe portato delle persone fuori dalla vasta landa selvaggia e li avrebbe accolti nel suo territorio!

Guardarono impotenti il pezzo di carta nelle mani di Liu Tie, come se fosse una preziosa mappa del tesoro.

In confronto ad andare nelle pianure centrali, decine di chili di carne non erano nulla!

In effetti, era per questo che Yi Yun non aveva badato molto alla carne. Così aveva lasciato che fosse Jiang Xiaorou a distribuirla, permettendo ai malvagi di ottenerne di più.

Con un po’ di chili di carne, sarebbero riusciti a compensare la carenza di cibo. Yi Yun aveva mostrato un’estrema tolleranza. In futuro, avrebbero dovuto continuare a sopravvivere nelle Lande Selvagge della Nuvola da soli.

Liu Tie vide il suo nome.

Si commosse. Yi Yun aveva messo il suo nome nella parte alta della lista. Questo lo riempì di gratitudine quasi fino a farlo piangere. Giurò di seguirlo lealmente. Sapeva di non avere altre capacità a parte lusingare. Decise che in futuro avrebbe condotto una vita pacifica seguendo gli ordini di Yi Yun.

Il più grande vantaggio di Liu Tie era la sua praticità. Yi Yun aveva deciso di renderlo un maggiordomo in futuro, questo gli avrebbe risparmiato molti problemi.

“La ringrazio giovane maestro, la ringrazio giovane maestro.” Liu Tie si prostrò tre volte. Provava una profonda gratitudine per Yi Yun. Era determinato a fare di tutto per lui.

Chi non avrebbe voluto vivere in prosperità seguendo un maestro del genere?

Dopo che la carne fu distribuita, fu annunciata la lista di nomi. Era stata Jiang Xiaorou ad insegnare Liu Tie come leggere le parole.

I nomi sulla lista erano tutte le persone gentili che erano state indicate da Jiang Xiaorou e Zhou Xiaoke pochi giorni fa.

Queste persone ne furono così contente che piansero.

Chi non era stato selezionato sembrava avesse perso i suoi genitori. I loro volti impallidirono.

La gioia dell’aver ricevuto la carne era svanita.

La carne prima o poi sarebbe finita. Cosa sarebbe successo se avessero finito di mangiarla?

Immaginando la vita dura che avrebbero fatto nelle vaste lande selvagge, pensarono che il loro futuro sarebbe stato pieno di disperazione.

Yi Yun non se ne preoccupò. C’erano troppe persone che soffrivano nelle vaste lande selvagge. Cos’era un piccolo clan tribale Lian per lui? Inoltre potevano solo biasimare loro stessi.

In questo mondo, le persone parlavano di karma, ma era solo una pia illusione di chi soffriva. Dio non era giusto. La giustizia era determinata dagli umani.

Con una forza assoluta, Yi Yun poteva ricompensare chi era buono e farla pagare a chi era malvagio!

Questo era ciò che portava la forza…

Yi Yun la pensava così.

…..

Quella notte, il clan tribale Lian era pieno di entusiasmo. Come suggerito da Liu Tie, la gente organizzò dei festeggiamenti nella piazza centrale. La carne delle bestie feroci fu arrostita al falò e la sua fragranza permeò l’aria. Dopo che la gente finì la carne, cantò e danzò. Alcuni giovani coraggiosi colsero perfino l’opportunità per esprimere il loro amore a ragazze che apprezzavano.

Jiang Xiaorou non partecipò e così Zhou Xiaoke divenne l’assoluta protagonista dell’evento.

Molti cercarono di avvicinarsi a zia Wang con espressioni amichevoli, nella speranza di parlarle. Ma zia Wang li ignorò.

’Umpf! Siete solo dei deboli, eppure volete mia figlia. Non credete che non sappia che volete usare mia figlia per accodarvi a noi e seguire il ragazzino Yun nelle pianure centrali. Scordatevelo!

Mia figlia potrebbe non essere all’altezza del ragazzino Yun, ma non le permetterò di stare tra persone come voi. In futuro Xiaoke potrà essere considerata la sorella adottiva di Yi Yun, se attirasse la sua attenzione, Xiaoke potrebbe perfino diventare sua concubina quando crescerà!’

Questo era ciò che sperava zia Wang. Sapeva che Yi Yun molto probabilmente avrebbe sposato la figlia di una famiglia importante. Sarebbe stato già ottimo se Xiaoke fosse diventata una concubina.

Pensando a questo, chi volevano provare a sedurla fu trattato come un rospo che mirava a carne di cigno dalla zia Wang. Alcuni di loro erano ancora più sfacciati.

Non si erano guardati allo specchio?

…..

I festeggiamenti continuarono fino a tarda notte.

Il mattino dopo, sotto gli sguardi invidiosi di molte persone, chi era stato scelto da Yi Yun entrò nei grandi cesti portati dalle bestie cornute. Seguendo la guida di Sun Jingrui, si diressero verso il clan tribale Tao.

Lungo la vita, erano tutti allegri. Questa era la prima volta che uscivano dalle terre delle meraviglie del clan tribale Lian. Stavano per partire per le vaste lande selvagge ed entrare nelle pianure centrali fertili. Come potevano non entusiasmarsi?

Perfino Yi Yun era pieno di aspettative per il futuro.

Yi Yun e gli altri ricevettero notizia che le truppe del Drago Brillante sarebbero partite a breve. Dopo essersi riorganizzate nel clan tribale Lian per un po’ di giorni, Yi Yun divise la sua gente in dieci cesti portati dalle bestie cornute. E poi uscirono dalle Lande Selvagge della Nuvola, procedendo verso le pianure centrali del regno…



