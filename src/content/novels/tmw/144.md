---
title: Capitolo 144 - Tamburo del Fulmine Celeste
pubDate: 2023-09-28T14:09:48.041Z
tags:
    - tmw
---


Bisognava dire che il potere di un Cavaliere del Regno era incredibile.

Risaltava particolarmente tra i giovani d’élite presenti. Chi non avrebbe voluto rendere grandi meriti e diventare un nobile?

La posizione di Cavaliere del Regno era il punto di partenza per tutti. Ma alcuni non avrebbero mai ottenuto questo titolo per tutta la vita. Ora Yi Yun, un ragazzino più basso di lui di una testa era arrivato a questo punto.

All’improvviso molti occhi puntarono su Yi Yun.

Specialmente i sei giovani dietro Liu Grosse Orecchie, i cui sguardi brillavano.

Senza parole, non ci sarebbero state le arti marziali. In questo mondo dove vigeva la legge del più forte, nessuno si separava dall’altro.

“Questo ragazzino delle lande selvagge ha già ricevuto il titolo di Cavaliere del Regno. Ho scelto così tanti geni di grandi clan e sono diventati solo membri d’élite!”

“Umpf! Ti sei solo accontentato. Nelle vaste lande selvagge, generalmente i guerrieri sono di livello inferiore, così non è strano trovare un talento ogni tanto. Anche se sono sbalorditivi, possiamo annientarli facilmente.”

“Dev’essere stato uno scherzo questo conferimento!”

La gente usò il qi vitale per discutere in privato. A causa della differenza di posizione tra nobili e persone comuni, non osarono questionare Yi Yun.

Nelle Lande Selvagge della Nuvola, la maggior parte delle persone nella selezione del regno avrebbe partecipato solo per fare numero, per poi essere eliminati dopo la prima fase.

Ma nel Regno Divino Tai Ah partecipavano giovani talenti, la maggior parte di loro era stata cresciuta da grandi clan ed erano considerati membri d’élite. Le battaglie alla selezione erano state scene emozionanti piene di lotte, competizioni e risultati tragici!

Così i giovani talenti che avevano brillato si sentivano particolarmente superiori.

Pensavano di essere più capaci degli altri.

In effetti il loro ragionamento non era privo di fondamento. Normalmente i giovani talenti delle vaste lande selvagge non avrebbero potuto competere con quelli delle pianure centrali.

“Così questo ragazzino proviene dalle Lande Selvagge della Nuvola. Come ti chiami fratello?” Liu Grosse Orecchie si toccò la barba corta e guardò Yi Yun con un sorriso.

“Sono Yi Yun.” Il giovane porse i suoi rispetti.

“Oh… Yi Yun.” Liu Grosse Orecchie annuì. “Interessante, ragazzino, in futuro saremo rivali!” Disse con fare diretto Liu Grosse Orecchie.

Accanto, Zhang Tan disse: “Potrebbe non accadere. Acque basse non possono contenere un drago. Dopo che Yi Yun supererà l’addestramento delle reclute, probabilmente non rimarrà sotto di me. Non credo che potrò tenerlo qui.”

Ci sarebbero state delle disposizioni speciali per i guerrieri sbalorditivi delle truppe del Drago Brillante. Chi fosse risaltato al punto da allarmare il comandante, avrebbe ricevuto delle cariche speciali dal comandante. Così Zhang Tan non sarebbe riuscito a tenere Yi Yun nella sua unità.

Liu Grosse Orecchie capì cosa intendeva e lo guardò con incredulità mentre scuoteva le orecchie: “Vecchio Zhang, sei proprio sicuro di te!”

“Ahahah! Anche te!” Il tono di Zhang Tan era finto e Yi Yun rimase senza parole. Mentre era nel clan tribale Tao, Zhang Tan era sembrato estremamente serio, ma ora che era nel campo delle truppe del Drago Brillante ed era di fronte al suo rivale, sembrava proprio bravo a fare provocazioni.

Sembrava che quando i soldati si radunassero, avrebbero preferito vantarsi e mostrare la propria forza e quella delle loro truppe.

Ma queste vanterie avrebbero destato lo spirito competitivo degli altri. Liu Grosse Orecchie era estremamente contrariato. Disse a Yi Yun: “Fratello, dai un’occhiata in giro. Passerà un po’ di tempo prima dell’arrivo del generale Yan.”

Liu Grosse Orecchie gli diede una pacca sulle spalle e gli diede un’occhiata eloquente.

La piazza delle truppe del Drago Brillante era ampia, copriva una distanza di più di trecento metri.

L’oggetto più cospicuo era il grosso tamburo al centro della piazza, la sua superficie era nera e ci sarebbero voluti sette od otto uomini per circondarlo.

Il tamburo era appoggiato a dei piedi alti dieci metri fatti di ferro nero. Le sue gambe metalliche erano sepolte nelle profondità del terreno!

Di fronte al tamburo c’era una piattaforma rialzata per ospitare la persona che l’avrebbe battuto. Le bacchette erano ossa di zampe viola ed erano connesse ai piedini del tamburo da una catena di metallo.

Era un tamburo davvero impressionante!

Liu Grosse Orecchie notò l’interesse di Yi Yun e disse: “Questo è il Tamburo del Fulmine Celeste! Non sono sicuro che tu abbia visto battaglie tra eserciti. I soldati si metteranno in fila e aspetteranno. Quando viene dato l’ordine di caricare, un tamburino specializzato inizia a suonarlo. Desterà gli spiriti battendo il tamburo! E quando i soldati si ritirano, il tamburino batterà i gong, per questo si dice batti i gong e ritira l’esercito.”

“Questo è il Tamburo del Fulmine Celeste della nostra Divina Capitale! Durante una guerra, viene portato al fronte. Quando viene suonato, fa tremare il cielo e la terra. Quando i soldati caricano, il battito del tamburo darà loro forza, aumentando il loro morale e moltiplicando il loro potere combattivo!”

“Così è un tamburo da guerra!” Yi Yun si toccò una guancia mentre guardava con attenzione il tamburo.

Nell’era del metallo, sarebbero stati necessari tamburi, sia per dare segnale di carica, che per aumentare il morale dei soldati. Per gli eserciti era molto importante avere un buon tamburo.

Liu Grosse Orecchie continuò: “La pelle del tamburo è fatta con pelle di Bue Celeste, una creatura con la stirpe della bestia divina, il bue Kiu. Può essere considerata una bestia della desolazione primordiale. La sua pelle immune alle spade e al fuoco! Un tempo, il signore della Divina Capitale ha ucciso un Bue Celeste. Ha intinto la pelle in una soluzione per dieci anni e dopo diecimila colpi, è stata usata come pelle di tamburo.”

“Ogni colpo di questo Tamburo del Fulmine Celeste causerà una vibrazione. Guerrieri senza solide fondamenta non oserebbero batterlo, perché le onde d’urto li farebbero a pezzi!”

Il Bue Kiu sembrava un bue comune, ma aveva solo una gamba e rilasciava ruggiti assordanti. Si diceva che un antico imperatore avesse usato la sua pelle per creare un tamburo e che per batterlo avrebbe usato l’osso di una bestia del fulmine, creando un rimbombo sconvolgente che aveva impressionato tutto il mondo.

“Di solito, un guerriero dal Sangue Viola può batterlo a stento una o due volte prima di esaurire le forze. Il contraccolpo può proprio farti a pezzi!” Disse con un’espressione compiaciuta Liu Grosse Orecchie.

Dopo aver sentito la sua introduzione, a Yi Yun ribollì il sangue. Nessuno sapeva che sorta di bestia della desolazione fosse stata usata per quella bacchetta pesante e spessa. Yi Yun aveva proprio voglia di provare a battere il tamburo.

“Guarda lì.” Liu Grosse Orecchie indicò lì vicino. “Il Tamburo del Fulmine Celeste mette alla prova la resistenza e la forza di un guerriero, mentre quella formazione laggiù mette alla prova la velocità di un guerriero!”

Yi Yun guardò nella direzione indicata e notò che accanto al tamburo del Fulmine Celeste c’era uno spiazzo.

Era dipinto un enorme ettagono nell’area e sopra di esso fluttuava una decina di palle di fuoco.

Queste sfere erano rosse e volavano liberamente nell’aria, destando l’interesse di Yi Yun.

“Ahah, si chiamano sfere di sangue gelide. Nelle fosse oceaniche ci sono enormi Ostriche del Sangue, sono bestie feroci e possono divorare uno squalo! Le Ostriche del Sangue assorbiranno la polvere di metallo gelida nell’oceano e la fonderanno per formare una perla, la sfera di sangue dal metallo gelido! Sono delle dimensioni di un pugno, ma pesano più di cinquanta chili e possono essere usate per forgiare armi o altri oggetti magici. Vale una fortuna!”

“Guarda quelle sfere di sangue gelide. È incisa una runa su di esse. Usando il potere della formazione, le sfere possono volare a gran velocità. Possono causare gravi ferite all’impatto! Se sei sfortunato, rischierai perfino di morire!”

Dopo l’introduzione di Liu Grosse Orecchie, Yi Yun guardò con desiderio la formazione.

Si diceva che sotto una luna piena, un’enorme ostrica sarebbe fluttuata in superficie e avrebbe temperato il suo corpo sotto la luce lunare, condensando una perla.

Il processo era denominato come la “luna brillante che versava lacrime sul mare”.

Questa perla era l’amalgama dell’essenza di un’ostrica. Sarebbe stato molto salutare bere un infuso in cui era stata immersa una perla.

Yi Yun non si aspettava che le truppe del Drago Brillante avrebbero usato perle così preziose per mettere alla prova le tecniche di movimento di una persona.

Guardando la formazione ettagonale dello spazio, Yi Yun capì i princìpi della formazione. Un guerriero avrebbe tentato di evitare gli attacchi delle sfere di sangue gelide. Chi avesse avuto tecniche di movimento migliori, avrebbe evitato più colpi.

Un tamburo del Fulmine Celeste e le sfere di sangue gelide mettevano alla prova i due aspetti elementari di un guerriero. Solo da questo si poteva capire che questo accampamento possedeva un’ottima eredità. Sia il tamburo del Fulmine Celeste che la formazione delle sfere di sangue erano estremamente costosi. Nelle Lande Selvagge della nuvola sarebbero stati considerati tesori.



