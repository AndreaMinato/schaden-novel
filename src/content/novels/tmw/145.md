---
title: Capitolo 145 - Attiva la formazione
pubDate: 2023-09-29T14:09:48.041Z
tags:
    - tmw
---


Mentre Yi Yun era assorto, vide una persona vestita di rosso entrare nella formazione ettagonale.

Questo giovane aveva circa quattordici anni e aveva un abito lussuoso, non sembrava che le sue origini fossero ordinarie.

“Attiva la formazione, metterò alla prova le mie tecniche!” Il giovane era estremamente sicuro di sé. “Formazione sfere di sangue gelide, inizia al decimo livello di difficoltà!”

Mentre parlava, un po’ di altri giovani accanto a lui risero: “Ahahah, il signorino Jichang è molto coraggioso, inizia subito al decimo livello di difficoltà!”

“Questa formazione è pericolosa, se non stai attento, ti puoi spaccare le ossa!”

Mentre lo dicevano, fecero partire la formazione.

Accanto all’ettagono c’era una piattaforma di pietra in cui c’erano file di cristalli rossi. Il colore cremisi si intensificava lungo alla fila e il cristallo più alto era rosso sangue.

C’erano tre file di dieci, per un totale di trenta cristalli.

Il gruppo ne accese dieci, che corrispondeva al livello di difficoltà dieci.

Questo decimo livello metteva alla prova i tempi di reazione di un guerriero con dieci sfere di sangue gelide. Questo signorino Jichang aveva appena quattordici anni, i giovani erano proprio audaci!

Una volta che la formazione si attivò, le sfere di sangue gelide cominciarono a volare con una velocità estrema!

Ogni perla di sangue lasciava una scia rossastra. Si muovevano così velocemente, in modo casuale ed erano davvero uno spettacolo vederle!

Il giovane fece un respiro profondo e si precipitò dentro!

Il ragazzo scattava come un leopardo agile. Le dieci perle di sangue non riuscirono nemmeno a toccare le sue maniche.

Dopo che la formazione rimase attiva per quindici minuti, si indebolì lentamente.

Il giovane dalla maglia rossa uscì illeso dalla formazione.

Il suo colorito era roseo e chiaramente gli rimanevano ancora molte energie.

“Il signorino Jichang è così forte, come previsto dal terzo posto nella selezione Sunan dello stato Jing!”

“Naturalmente! La selezione del nord era piena di guerrieri. È eccezionale che abbia raggiunto la terza posizione. Se devo dirlo, dovrebbe essere reso un Cavaliere del Regno!”

I pochi signorini dello stato Jing si facevano eco l’un l’altro e si lodavano. Provenivano tutti dallo stesso paese, così complimentarsi tra di loro era naturale.

Questi signorini avevano 13-15 anni d’età. Pochi bambini di grandi clan si sarebbero uniti alle truppe del Drago Brillante ad un’età superiore.

Si poteva dire che fossero nel fiore degli anni, brillanti e valorosi. Era il periodo in cui pensavano di essere al centro del mondo.

“Voi volete provare?”

I signorini guardarono alcuni giovani vicini.

Questi giovani avevano la pelle ruvida. Indossavano pelli di animale ed erano robusti. Dall’inizio alla fine, non avevano mai aperto bocca ed erano rimasti in silenzio nell’angolo. Avevano una presenza debole.

Erano molto più grandi. Anche il più giovane aveva diciassette anni. Diversi di loro avevano più di vent’anni.

Chiaramente erano guerrieri delle vaste lande selvagge.

Ai guerrieri delle vaste lande selvagge mancavano risorse, così la loro velocità di coltivazione non poteva competere con quella dei signorini dei grandi clan dello stato Jing. Inoltre, dato che il Regno Divino Tai Ah non teneva quasi mai selezioni del regno nelle terre selvagge, molti di questi giovani si potevano unire alle truppe del Drago Brillante solo dopo i sedici anni.

Ad esempio, Hu Ya era entrato nelle truppe del Drago Brillante a diciotto anni.

Per un guerriero, essere più giovane era un vantaggio.

Dato che tutti erano allo stesso livello e forti uguale, un quattordicenne naturalmente poteva disprezzare un diciottenne.

I guerrieri delle vaste lande selvagge erano già arrivati nel campo pochi giorni fa.

In questo periodo di tempo, erano stati ostracizzati dai signorini dello stato Jing.

Questi talenti nobili di nascita avevano anche formato una fazione. Erano molti e potenti. Naturalmente i membri che provenivano dalle vaste lande selvagge sarebbero stati in svantaggio.

In caserma, la fazione dello stato Jing aveva occupato i posti migliori e i figli delle vaste lande selvagge dovevano mettersi negli angoli.

Quando venivano distribuite le reliquie delle ossa, la fazione dello stato Jing avrebbe ricevuto la maggior parte delle risorse, mentre loro ne avrebbero ottenute di meno.

Durante i pasti alla mensa, la fazione dello stato Jing avrebbe scelto tutta la carne costosa dall’energia più grande, lasciando quella di bassa qualità a loro.

Durante la loro visita al generale Yan, la fazione dello stato Jing aveva circondato subito il tamburo del Fulmine Celeste e le sfere di sangue gelide per allenarsi, mentre i figli delle lande selvagge venivano ostracizzati in disparte.

In realtà mentre questi figli delle vaste lande selvagge dovevano riconoscere la loro forza, non significava che li temessero.

Questi giovani erano selvaggi!

Erano cresciuti in un ambiente duro, così non ammettevano facilmente la sconfitta. Vedendo che erano stati provocati, come potevano continuare a sopportarlo? Un giovane abbronzato si fece avanti.

Aveva circa diciassette anni ed era snello. Le sue occhiate sembravano scariche elettriche.

Sembrava un lupo che proveniva dalle vaste lande selvagge. “Il mio nome è Heisha del clan tribale della Roccia Nera. Se vuoi sfidarmi, ti affronterò!”

“Eheh! Una sfida?” I signorini sorrisero sentendo queste parole. “Non ti stiamo sfidando. Non hai i requisiti per sfidarci. È solo un gioco!”

Le parole arroganti della fazione dello stato Jing fece spuntare una vena sulla fronte di Heisha!

Un gioco?!

“Va bene, giocherò con te!”

Non era stata una decisione fatta sul momento per Heisha. Nel clan tribale della Roccia Nera, poteva non essere il più forte, ma era il più veloce!

Nella sua tribù era stato soprannominato fulmine nero.

Poteva non essere in grado di battere il tamburo del Fulmine Celeste, ma era sicuro di poter affrontare la formazione!”

“Avanti!” Disse il signorino Jichang quando vide il disprezzo nello sguardo di Heisha. “Facciamolo insieme, così da essere corretti!”

Dicendo questo, il signorino Jichang guardò con la coda dell’occhio Yi Yun.

Questa occhiata non era ovvia, ma Yi Yun era percettivo, così l’aveva notata. Capì all’improvviso che questo signorino Jichang doveva essere poco convinto della sua posizione di Cavaliere del Regno, così si stava imponendo su questi figli delle vaste lande selvagge.

Il Regno Divino Tai Ah dava molta importanza alla gerarchia. Anche se proveniva dalle vaste lande selvagge, Yi Yun aveva una posizione molto più elevata rispetto al signorino Jichang che proveniva da un grande clan!

Nessuno di loro però poteva provocare pubblicamente Yi Yun. Se fossero entrati in conflitto e lo avessero attaccato, un’indagine avrebbe provato che erano stati insubordinati e questo avrebbe causato loro dei guai.

Così non osarono vantarsi di fronte a Yi Yun, ma erano indignati. Così avevano deciso di attaccare i guerrieri delle vaste lande selvagge. Erano queste le loro intenzioni.

Come poteva la fazione dei signorini Jing, celebrità che provenivano da grandi clan familiari, essere oppressa da selvaggi? Dopo aver superato feroci battaglie, non avevano ottenuto il titolo di Cavaliere del Regno. Cosa rendeva Yi Yun così speciale?

“Devo dire che il decimo livello è troppo noioso, cosa ne pensi?” Disse il signorino Jichang mentre lui ed Heisha erano al centro della formazione.

Heisha alzò le sopracciglia. Si rese conto all’improvviso che il suo avversario non aveva usato tutte le sue forze prima. Aveva ancora molta energia!

Mostrando una facciata debole per impedire all’avversario di tirarsi indietro, lo aveva spinto a sfidarlo con l’intenzione di aumentare il livello di difficoltà, era un modo per sconfiggere l’avversario in una sola volta!

Heisha capì subito cosa pensava Jichang. Naturalmente, nel momento in cui era entrato nella formazione, non si sarebbe più potuto ritirare. Anche se Jichang avesse aumentato il livello di difficoltà, avrebbe dovuto accettarlo!

Un semplice trucco per sembrare debole lo aveva messo all’angolo!

Anche se questo trucco sembrava semplice, non bisognava dimenticarsi che Jichang aveva quattordici anni, eppure era così infido!

Questi signorini di grandi clan familiari non erano gente semplice!

Heisha fece un respiro profondo mentre la sua faccia dalla pelle dura mostrò spirito combattivo.

Jichang aveva ancora molta energia, ma lui era piuttosto sicuro delle sue tecniche di movimento.

Va bene, faremo una competizione in questa formazione!”

“Inizia all’undicesimo livello di difficoltà!” Il signorino Jichang fece un cenno noncurante.

Uno dei signorini della fazione Jing era di fronte al pannello di controllo della formazione. Rise: “Visto che non è abbastanza difficile per il signorino Jichang, ne aggiungerò un altro.”

Mentre parlava, premette l’undicesimo cristallo!

“Shoo! Shoo! Shoo!”

Undici sfere di sangue gelide iniziarono a fischiare per il cielo. L’undicesimo livello aveva un proiettile in più ed era ancora più veloce.

La rapidità estrema faceva emettere un fischio acuto alle palle di metallo.

Jichang ed Heisha iniziarono a muoversi allo stesso tempo!

Erano estremamente veloci, lasciando delle immagini residue dietro di loro. Era difficile distinguere le ombre dai due!

Yi Yun li guardò in disparte. Poteva vedere chiaramente ogni loro mossa. Sembravano lenti ai suoi occhi.

“In quanto membri d’élite, di sicuro sono capaci.” Disse Hu Ya accanto a Yi Yun. Lungo questo viaggio, aveva parlato molto poco.

Yi Yun annuì: “Heisha è molto veloce ed è un po’ più veloce di Jichang. Dovrebbe essere il suo talento.”

“Sfortunatamente fa molte mosse inutili. Così forse le sue azioni evasive hanno il 40% in meno di efficacia, mentre quella di Jichang arriva fino al 60-70%. Questa grande differenza non può essere compensata da una velocità appena superiore.”

Mentre Yi Yun parlava, Jichang all’improvviso gridò: “Aggiungine un altro, dodicesimo livello di difficoltà!”

Il signorino Jichang poteva distrarsi e parlare nonostante fosse nella formazione. Rise con arroganza.

“Va bene!” Il giovane al pannello di controllo mostrò un sorriso maligno per poi premere il dodicesimo cristallo!

Dodicesimo livello di difficoltà!

Il fischio delle sfere di sangue gelide divenne più acuto. Dopo che apparì un’altra palla di metallo, Jichang ed Heisha furono sottoposti ad una grande pressione.

La fronte di Heisha iniziò a sudare!

In quel momento, un uomo di mezz’età robusto apparì all’entrata della piazza. Con un sorriso, notò con interesse la scena alla formazione…



