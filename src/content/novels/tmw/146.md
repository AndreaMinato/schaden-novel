---
title: Capitolo 146 - Amarezza e Persistenza
pubDate: 2023-09-30T14:09:48.041Z
tags:
    - tmw
---


Quest’uomo di mezz’età indossava un abito rosso. Accanto a lui c’era un giovane di quattordici anni che indossava un vestito del pesce volante e teneva una sciabola Yanchi alla vita. Era vestito uguale a Yi Yun.

Questo significava che anche lui era un Cavaliere del Regno!

“Oh? Generale Yan?” Zhang Tan notò l’uomo di mezz’età e incespicò. Stava per chiamare sull’attenti il personale quando l’uomo robusto alzò la mano, facendogli cenno di non farlo.

Zhang Tan poté solo annuire mentre l’uomo di mezz’età continuava a guardare l’incontro tra Heisha e Jichang.

In quel momento…

“Cha!”

Con un guizzo, una sfera di sangue gelida sfiorò il braccio di Heisha.

Con uno strappo, un pezzo di pelle di animale volò verso l’alto. Il vento della rotazione aveva lacerato la manica di Heisha.

Il pezzo di pelle di animale fu fatto a pezzi nell’aria mentre il braccio dalla pelle scura di Heisha cominciava a sanguinare!

Un semplice sfioramento era finito così. Il potere delle sfere di sangue gelide era davvero forte!

L’uomo di mezz’età si accigliò lievemente. Scosse gentilmente la testa, provando dispiacere per Heisha.

Yi Yun lo vide e si accigliò lievemente: “Heisha non può sconfiggere Jichang. Se persisterà, sicuramente rimarrà ferito. Prima ammetterà la sconfitta e meglio sarà.”

In effetti era chiaro chi aveva vinto. Heisha poteva essere più veloce, ma le sue tecniche erano di gran lunga inferiori a quelle di Jichang. Era inutile continuare questa competizione.

Yi Yun sospettava perfino che Jichang potesse gestire il tredicesimo livello.

Era evidente che Heisha non potesse continuare e dopo un po’ fu colpito da un’altra palla di metallo gelido.

Di solito quando un guerriero nella formazione si rendeva conto di non poter resistere ulteriormente, avrebbe gridato per farla fermare. Altrimenti l’avrebbe pagata cara.

Le truppe del Drago Brillante avevano aumentato il potere d’attacco delle perle di sangue per simulare un vero combattimento all’ultimo sangue. Un colpo avrebbe causato gravi ferite!

In alcuni casi dei soldati erano morti per un colpo di sfortuna.

Persistendo anche quando era ferito, Heisha stava danzando sulla punta di una lama.

Un errore e avrebbe rischiato di venire colpito in punti deboli come la testa e gli occhi. Le conseguenze sarebbero state disastrose!

“Cha!”

Un altro guizzo e una seconda sfera di sangue sfiorò la spalla di Heisha, lacerando la pelle di animale. Questo colpo doveva essere più serio visto che la sfera di sangue aveva cambiato direzione dopo il contatto. La spalla di Heisha si spaccò subito!

I figli delle vaste lande selvagge che avevano familiarità con Heisha lo guardarono con occhi inumiditi!

“Fratello heish!” Questi uomini non erano giovani. Vedendo Heisha in queste condizioni, strinsero i pugni così tanto da farli tremare!

Nonostante fosse rimasto ferito due volte, Heisha strinse i denti e sopportò il dolore. Si fece comunque forza per continuare a schivare gli attacchi delle sfere di sangue metalliche.

Non voleva ammettere la sconfitta. Gli uomini che lasciavano le vaste lande selvagge potevano essere sconfitti in battaglia o morire, ma non potevano ammettere la sconfitta!

Per arrivare a questo punto, aveva consumato troppe delle risorse del clan tribale della Roccia Nera. La sua tribù aveva tirato la cinghia per scambiare del cibo per delle risorse e farlo crescere.

Aveva lasciato le vaste lande selvagge ed era entrato nelle truppe del Drago Brillante. Si era fatto carico delle speranze del suo clan tribale della Roccia Nera!

Voleva compiere grandi imprese, permettendo alla sua gente di condurre una vita migliore. Come poteva arrendersi qui?

Dire “ammetto la sconfitta” e uscire dalla formazione era semplice, ma aveva i suoi princìpi. Da quando aveva lasciato le vaste lande selvagge, era stato disprezzato, sottovalutato e messo in difficoltà!

E ora in questa battaglia avrebbe potuto dimostrare le sue capacità. Poteva avere perso in termini di forza, ma non in quanto a coraggio!

Sennò come avrebbe avuto i requisiti per competere con questi figli di grandi clan familiari?

I guerrieri delle vaste lande selvagge erano estremamente agitati. La loro prima incursione nelle pianure centrali assomigliava all’arrivo di un bambino di un villaggio rurale in una città.

Con loro portavano ignoranza, esitazione, le speranze della loro tribù e i sogni di un ritorno trionfale. Erano deboli di fronte ai ricchi signorini dalle origini e dalle abilità di gran lunga superiori alle loro.

La persistenza di Heisha destò empatia tra i figli delle vaste lande selvagge!

Tuttavia la formazione era crudele. Non sarebbe cambiato nonostante i desideri delle persone.

“Cha!”

Anche l’altro braccio di Heisha fu graffiato!

A questo punto, Heisha era stato ferito tre volte. Jichang sorrise freddamente visto che sapeva che il suo avversario era arrivato al limite.

“Cha!”

La quarta ferita!

In quel momento i fischi delle sfere di sangue, le risate dei signorini, l’anticipazione dei figli delle vaste lande selvagge… scomparirono. Heisha vomitò una boccata di sangue fresco e il suo corpo volò via.

La quinta sfera di sangue aveva lacerato i muscoli nel suo petto, rompendogli le costole e incastonandosi nel suo petto!

Le sfere di sangue sarebbero rallentate dopo aver colpito una persona. Ma questo non impediva fratture gravi! Questa era la crudeltà dell’addestramento delle truppe del Drago Brillante.

Nel momento in cui volò via, Heisha si era coperto istintivamente la testa con le braccia. Una sfera di sangue sfrecciò verso la sua coscia, quasi trafiggendola!

Nel campo delle truppe del Drago Brillante c’erano numerosi feriti tra le reclute, si arrivava perfino ad un 2-3% di tasso di mortalità!

“Fermo!” Gridò Liu Grosse Orecchie e la formazione si fermò immediatamente.

Un po’ di dottori si precipitarono subito a curare Heisha.

Le ferite di Heisha erano gravi. Anche con medicine di alto livello, sarebbe dovuto rimanere a letto per quattro o cinque giorni.

Jingchang gettò un’occhiata verso Heisha. Fece circolare il qi nel suo corpo e il sudore nella sua fronte evaporò immediatamente.

Si sfregò i polsi dicendo: “Eri abbastanza veloce, peccato che ti manca tecnica. Ma non è colpa tua, ci sono poche eredità nelle vaste lande selvagge e non puoi apprendere molte tecniche. Così la maggior parte del tempo competerai usando forza bruta.”

“Se combattessi con dei selvaggi come te, naturalmente saresti in vantaggio, ma contro qualcuno di capace, non potrai resistere!” Jichang diede un po’ di indicazioni.

Sentendo questo, i membri della fazione dello stato Jing cominciarono ad applaudire: “Il signorino Jichang ha proprio colto il punto!”

“In effetti Heisha ha perso perché era carente in quanto a tecniche. Ma nelle vaste lande selvagge non ci sono molte tecniche.” Fecero da eco i signorini dello stato Jing.

“Qualche figlio delle vaste lande selvagge vuole farsi avanti?" Mentre faceva questa domanda, Jichang gettò un’occhiata verso Yi Yun.

Naturalmente era il suo obiettivo finale.

Che importava se aveva surclassato Heisha?

Yi Yun era un Cavaliere del Regno, sarebbe stato davvero soddisfacente sconfiggerlo. ’Perché hanno nominato te Cavaliere del Regno e non me? La mia forza è superiore e ti umilierò direttamente!’

Non solo Jichang stava guardando Yi Yun, molti dei figli delle vaste lande selvagge lo stavano osservando.

Tuttavia, invece che con fare provocatorio come Jichang, questi giovani delle lande selvagge lo stavano guardando con anticipazione.

Avevano tutti perso. Anche il più veloce, Heisha, aveva perso contro Jichang, così non avevano nessuna possibilità contro di lui.

La loro unica speranza era Yi Yun, una persona che proveniva dalle lande selvagge come loro.

Se era un Cavaliere del Regno, non doveva essere una persona ordinaria.

Heisha aveva ricevuto diverse ferite al petto, causandogli gravi emorragie. Tuttavia, anche se stava ansimando sulla barella, alzò gli occhi verso Yi Yun con grande difficoltà.

Yi Yun lo guardò con calma negli occhi. Anche se non lo conosceva e non gli aveva mai parlato, sentì di dover fare qualcosa per lui.

Questo era il rispetto che meritava un guerriero.

Dopotutto Yi Yun proveniva dalle vaste lande selvagge. Poteva non avere un forte senso di appartenenza a quelle terre, ma aveva degli aspetti in comune con questi giovani. Poteva vedere la resilienza e la sofferenza della gente delle vaste lande selvagge, simile alla persistenza di Jiang Xiaorou.

Forse un giorno, non avrebbero sofferto di bassa autostima a causa delle loro origini, ma l’avrebbero considerato un onore!

Pensando a questo, Yi Yun si avvicinò alla formazione.

“Competerò con te.” Disse con tranquillità Yi Yun.

Jichang si rallegrò e rise fragorosamente: “Competere con un Cavaliere del Regno è un grande onore!”

La fazione dei signorini dello stato Jing erano entusiasti. Finalmente avrebbero visto le capacità di questo cosiddetto Cavaliere del Regno delle vaste lande selvagge. Surclassare un Cavaliere del Regno sarebbe stato davvero soddisfacente.

“Non hai bisogno di riposare?” Gli chiese il signorino Yi.

“La ringrazio per la premura Cavaliere del Regno. Ma era solo un riscaldamento, così non ho bisogno di riposare. Ha bisogno di riscaldarsi?” Jichang sembrava estremamente sicuro di sé.

Era stato un botta e risposta!

“Interessante!” Yan Menglong scoppiò a ridere. Nessuna delle reclute delle truppe del Drago Brillante lo avevano riconosciuto da quando era arrivato. Se fosse stato così, Jichang non avrebbe osato continuare a parlare.

Sentendo questa voce, Jichang barcollò. Notando l’abito di Yan Menglong, si rese subito conto della sua identità.

Rispose velocemente porgendo i suoi rispetti: “Sono Jichang, porgo i miei saluti al generale Yan! Che possa perdonarmi per la mia imprudenza!”

Jichang mantenne una certa etichetta senza essere servile, né presuntuoso di fronte a Yan Menglong.

Yan Menglong rise: “Quando si è giovani, essere competitivi non è male. Desidero un esercito dall’assoluta ubbidienza, ma i soldati non devono mostrare obbedienza a nessuno durante un allenamento! È positivo che combattiate!”

“Dato che state facendo una competizione oggi, vi darò un po’ di motivazione. Chiunque può competere e chi finirà al primo posto battendo tutti avrà il permesso di entrare nella migliore armeria della Divina Capitale e di scegliere due armi. Inoltre gli darò due reliquie delle ossa della desolazione!”

Dopo che Yan Menglong disse queste parole, i giovani presenti si animarono immediatamente!

Entrare nella migliore armeria della Divina Capitale e scegliere due armi? E due reliquie delle ossa della desolazione?

L’armeria era di livello estremamente alto ed era pieno di armi eccellenti. Erano fatte di materiali preziosi e contenevano formazioni che le rendevano inestimabili!

Anche l’adolescente accanto al generale Yan sembrava interessato. Molti lo notarono. Era entrato insieme al generale Yan e indossava un abito del pesce volante. Questo significava che era un Cavaliere del Regno, doveva avere un prestigio straordinario.

Armi… reliquie delle ossa della desolazione…

Nella formazione, Yi Yun strinse gentilmente i pugni. Era stata una grande sorpresa per lui sentire quelle parole. Gli mancava un’arma, la sciabola Yanchi veniva data in dotazione dalle truppe del Drago Brillante e così, in termini di qualità e sotto altri aspetti, non era eccellente.



