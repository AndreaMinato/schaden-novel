---
title: Capitolo 147 - I giovani devono essere audaci
pubDate: 2023-10-01T14:09:48.041Z
tags:
    - tmw
---


Di fronte a Yi Yun, il signorino Jichang si riempì ancora di più di spirito combattivo. “Fate partire la formazione” Cosa ne pensa il Lord cavaliere del regno del dodicesimo livello?”

Anche se il suo tono era rispettoso, il modo in cui guardava Yi Yun era pieno di provocazione. I nativi delle vaste lande selvagge erano carenti in quanto a tecnica, così che importava anche se Yi Yun avesse ricevuto il suo titolo per via del suo talento?

“Va bene.” A Yi Yun non importava. Questa difficoltà non era nulla per lui.

Un signorino della fazione Jing sogghignò per poi premere il dodicesimo cristallo.

Immediatamente i figli delle vaste lande selvagge trattennero i respiri guardando Yi Yun con preoccupazione e anticipazione.

“Twang!”

Dodici sfere di sangue gelide ruggirono e assalirono Yi Yun e Jichang come meteore!

Lo sguardo di Jichang ardeva, pieno di spirito combattivo. Iniziò a muoversi lasciando una serie di immagini residue mentre sfrecciava a caso con estrema agilità!

Nessuna dei dodici cristalli volanti toccò la sua maglia.

I movimenti di Jichang erano appariscenti ed erano difficili da seguire. In contrasto, Yi Yun si muoveva poco. Dall’inizio alla fine, si era spostato a stento ed era rimasto sul posto!

Una perla dopo l’altra gli volarono vicino, ma Yi Yun alzò le braccia, si girò o spostò le gambe. Il suo corpo sembrava un turbinio di ombre e lasciava una serie di immagini residue attorno.

Era difficile capire se Yi Yun si fosse mosso o no. Le sfere di sangue gelide si sarebbero avvicinate a lui, ma non riuscivano a colpirlo.

Yi Yun stava calcolando perfino la forza del vento della rotazione. Anche se le raffiche erano veloci, non riuscirono comunque a lacerare l’abito del pesce volante di Yi Yun!

Sotto indossava ancora la maglia del Mercurio Fluido, che era pesante e limitava i suoi movimenti.

Non importava quanto fosse agile Yi Yun, era impossibile che non fosse influenzato da questo peso.

Non poteva competere con Jichang in termini di velocità. Tutto ciò che poteva fare era aumentare l’efficienza delle sue schivate all’estremo!

Se l’efficienza di Jichang nello sfruttare la sua velocità era al 60-70%, Yi Yun era al di sopra del 95%!

Yi Yun era rimasto sul posto, dando l’impressione alla gente che le sfere di sangue gelide lo stessero evitando deliberatamente!

Cosa stava succedendo?!

I figli delle vaste lande selvagge lo fissarono sbigottiti e confusi.

Ma i signorini della fazione Jing sapevano cosa significava. Le loro espressioni divennero subito scontente!

“Oh?! Minuta Sottigliezza?” Non molto lontano, lo sguardo di Yan Menglong si accese.

La tecnica della Minuta Sottigliezza di Yi Yun sembrava essere stata ben affinata da lui. Da come la vedeva Yan Menglong, il ragazzo doveva aver raggiunto gli stadi introduttivi della Minuta Sottigliezza ed era nell’area di transizione verso il Minor Successo. Era estremamente raro che un dodicenne arrivasse ad un livello del genere.

“È solo allo stadio introduttivo…” Zhang Tan si accarezzò il mento mentre guardava Yi Yun in modo strano. Aveva visto la battaglia di Yi Yun contro Tao Yunxiao. Tao Yunxiao aveva usato l’energia dell’artefatto ancestrale e non era comunque riuscito a toccare l’orlo dell’abito di Yi Yun. Allora la tecnica della Minuta Sottigliezza di Yi Yun era stata di gran lunga superiore.

Ma oggi sembrava che si stesse trattenendo.

“Buzz!”

Le sfere di sangue del metallo volarono sempre più velocemente mentre Jichang continuava a schivare. Anche se era in grado di evitarle, notò che Yi Yun non si stava muovendo molto.

Jichang mostrò un’espressione scontenta e fu quasi colpito alla testa da una sfera di sangue gelida a causa della distrazione.

Precedentemente aveva detto che i guerrieri delle vaste lande selvagge erano carenti in quanto a tecnica, ma la dimostrazione di Yi Yun lo aveva umiliato.

Minuta Sottigliezza! Com’era possibile?


La Minuta Sottigliezza era il picco di una tecnica di movimento. Per arrivare a questo punto, bisognava avere una percezione eccellente. Non era qualcosa che si potesse allenare.

“Aggiungi un altro livello di difficoltà!” Gridò Jichang. Si rifiutava di ammettere la sconfitta. Pieno di emozioni contrastanti, il signorino dello stato Jing al pannello di controllo premette il tredicesimo cristallo.

Un’altra sfera di sangue gelida volò verso l’alto ed entrò nella formazione.

Le tredici palle di ferro erano diventate ancora più veloci. I sibili nell’aria assomigliavano ad unghie che graffiavano del vetro.

I raggi che lasciavano dietro di loro diventarono una gabbia di linee che circondò Yi Yun e Jichang!

Yi Yun si accigliò. Stava sentendo una grande pressione al tredicesimo livello!

La maglia del Mercurio Gelido influenzava di molto la sua velocità!

Anche così, non ne ridusse il peso. La pressione lo motivava e così voleva spingersi oltre i suoi limiti.

Aveva ripensato a ciò che aveva detto Lin Xintong quando gli aveva dato la Maglia del Mercurio Fluido.

“Hai raggiunto il minor successo della Minuta Sottigliezza e hai ancora molta strada da fare. Devi arrivare allo stadio del gran successo da solo. Non è qualcosa che ti può insegnare qualcun altro. Questa maglia del Mercurio Fluido può aiutarti ad aumentare la tua forza e a raggiungere lo stadio del gran successo della Minuta Sottigliezza.”

Spingendosi al limite, Yi Yun si era reso conto che, con la maglia del Mercurio Fluido, poteva arrivare al minor successo, ma una volta che se la fosse tolta, probabilmente sarebbe stato al limite del gran successo.

Così Yi Yun continuò ad impegnarsi!

Visto che non poteva aumentare ulteriormente la sua velocità, doveva contare sulla sua precisione. Stava cercando di massimizzare l’efficacia di ogni movimento fino ad arrivare quasi al 100%!

“Oh? Non è molto veloce!” Jichang all’improvviso si era reso conto che Yi Yun era lento. E a causa dei suoi limiti, per lui il tredicesimo livello era difficile.

Anche se Yi Yun era molto abile, non sarebbe riuscito a dimostrare grandi tecniche senza un po’ di velocità.

’Capisco, questo ragazzino non è invincibile. Può essere capace in quanto a tecniche, ma è lento. Come può esserci un mostro del genere nelle vaste lande selvagge? Umpf! Dato che sei lento, il mio limite probabilmente non è inferiore al tuo!’

Pensando questo, Jichang si riempì di nuovo di spirito combattivo.

Il tredicesimo livello era già il suo limite.

Sarebbe stato pericoloso aggiungerne un altro. Non si poteva affrontare con leggerezza il quattordicesimo livello. Avrebbero ricevuto gravi ferite se fossero stati colpiti da una sfera di sangue gelida!

’Sono veloce, dovrei poter resistere brevemente al quattordicesimo livello. Non perderò contro di lui!’

Jichang strinse i pugni. Non poteva perdere. Si era vantato così tanto prima, così come poteva venire sconfitto? I signorini dello stato Jing erano orgogliosi. Inoltre il generale Yan aveva offerto delle ricompense!

“Aggiungi un altro livello!” Disse con difficoltà Jichang mentre schivava costantemente.

Sentendo questo, il giovane davanti al pannello di controllo della formazione sussultò. Dopo un po’ di esitazione, premette il quattordicesimo cristallo.

“Weng!”

Un’altra perla di sangue volò verso l’alto. La velocità immensa aveva sollevato un turbine nella piazza.

Sotto le onde d’urto potenti, Yi Yun si accigliò e i suoi palmi iniziarono a sudare.

Pressione!

Aveva sentito di nuovo pressione!

Aveva la sensazione di essersi spinto al limite e che sarebbe stato colpito dalle sfere di sangue gelide da un momento all’altro.

In mezzo ai raggi, Yi Yun chiuse gli occhi.

Ad occhi chiusi, divenne più chiaro cosa stava accadendo nell’ambiente circostante.

Yi Yun lasciò che il suo corpo percepisse le traiettorie delle sfere di sangue gelide, lasciando che reagisse istintivamente. Questo aumentò l’efficienza delle sue schivate.

“Oh? Chiude gli occhi per percepire la forza delle sfere di sangue e schivarle. Ne è davvero capace? Questo è già il minor successo della Minuta Sottigliezza!”

Vedendo che Yi Yun aveva osato chiudere gli occhi, Yan Menglong si incuriosì. Era poco informato sul ragazzo. “Zhang Tan, hai detto che ha indotto l’Aura Viola dall’Est e pensavo che fosse stato solo un caso. Ma sembra la sua percettività sia di gran lunga superiore a quella degli altri. Avete fatto bene a conferirgli il titolo di Cavaliere del Regno!”

Yan Menglong non si trattenne dal fare complimenti. Zhang Tan sorrise e divenne davvero contento.

Era orgoglioso di come Yan Menglong aveva lodato un soldato che aveva scelto lui.

Yan Menglong guardò il giovane con l’abito del pesce volante e chiese: “Zijun, cosa pensi di Yi Yun?”

Questo giovane si chiamava Zijun e aveva gli occhi brillanti e i denti bianchi. Disse: “Non è male aver raggiunto questo stadio visto che proviene dalle vaste lande selvagge. Conosco anche io la Minuta Sottigliezza! E sono molto più veloce di lui!”

Dato che era anche lui un Cavaliere del Regno, ed era anche giovane e ambizioso, Zijun non avrebbe riconosciuto facilmente le capacità di un’altra persona.

Yan Menglong rise di cuore. Gli piace la personalità di Zijun.

I giovani devono essere audaci!

Naturalmente non avrebbero voluto essere da meno!

Solo allora Yan Menglong avrebbe sentito la loro esuberanza. Aveva bisogno di un esercito pieno di vitalità e di desiderio di migliorare.

In quel momento Jichang era arrivato al limite nella formazione.

Si voleva proprio arrendere. Una sfera di sangue gelida si era scontrata contro la sua manica.

Vedendo la fronte sudata di Yi Yun, sembrava che sarebbe stato colpito da una palla di metallo da un momento all’altro. Jichang non voleva fallire proprio all’ultimo momento, così strinse i denti e persistette.

“Ancora un po’ e vincerò! Voglio vincere, come posso arrendermi a metà strada?”

“Non ho bisogno di completare il quattordicesimo livello. Devo solo resistere… più di lui! È lento e sta usando una tecnica per evitare gli attacchi. Non potrà farlo alla perfezione ogni volta. Prima o poi commetterà un errore!” Jichang continuò a convincersi per prendere coraggio.

Ma ogni volta che Yi Yun sembrava essere rimasto intrappolato, ne sarebbe uscito illeso. Sembrava un capello che sorreggeva una roccia, anche se sembrava sul punto di rompersi, non lo faceva!

Jichang stava impazzendo!

“Cha!”

Mentre Jichang si stava agitando sempre di più ed era arrivato al limite, una sfera di sangue gelida gli sfiorò la coscia!

“Puah!”

Il sangue schizzò mentre un pezzo della carne della sua coscia venne strappato!

Jichang sbuffò e, mentre barcollava, un’altra sfera di sangue puntò dritta al suo sterno!

E Jichang non poteva più evitarla!

Le sue pupille si rimpicciolirono mentre incrociava le braccia per bloccarla.

“Crack!”

Jichang fu scaraventato via. Il braccio destro che aveva usato per pararsi dall’attacco era stato rotto!

In quel momento, un’altra sfera di sangue gelida sfrecciò verso il suo stomaco. Anche se Jichang aveva contratto i suoi addominali, trapassò comunque la sua pelle per arrivare alle sue interiora.

Dopo i continui colpi, Jichang vomitò sangue mentre cadeva pesantemente a terra!



