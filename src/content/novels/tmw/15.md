---
title: Capitolo 15 - Fulmine dal Nono Cielo, Schiocco d'arco fa cadere Stormi
pubDate: 2023-05-22T14:09:48.020Z
tags:
    - tmw
---


Campo di allenamento del clan tribale Lian.

Trenta uomini forzuti si stavano allenando in mezzo cal campo, sollevando una piccola tempesta di sabbia.

Erano i membri del campo dei guerrieri. Ad addestrarli c'era l'istruttore del clan, Yao Yuan. Era uno dei tre guerrieri a parte il patriarca e Lian Chengyu ad aver raggiunto il quinto livello del Sangue Mortale.

"Boom! Boom! Boom!"

I pugni tuonavano nel cielo. Questi membri del campo dei guerrieri erano stati cresciuti individualmente e con tenacia dalla tribù.

Era quasi inverno; era freddo e ventoso nelle vaste lande selvagge, ma ogni membro del campo dei guerrieri sudava a fiumi mentre si allenava!

Sorvegliandoli da una piattaforma, l'istruttore Yao Yuan si accigliò e gridò: "Fermi!"

Il ruggito di Yao Yuan era fragoroso come un tuono!

I guerrieri che si stavano allenando si fermarono immediatamente.

"Ora vi insegnerò il Pugno costola di drago osso di tigre, è una delle tecniche elementari passate dal regno divino di Tai Ah!"

Questo "Pugno costola di drago osso di tigre" poteva essere composto solo da diciotto posizioni, ma ognuna di esse era piena di profonda conoscenza! Voi maiali idioti potete solo apprendere le mosse, ma non capite la conoscenza di fondo. È solo vistoso ma è inutile!"

Le parole di Yao Yuan negarono tutto il duro lavoro che gli uomini avevano fatto!

Tuttavia nessuno osò rispondere perché Yao Yuan godeva di un grandissimo prestigio nel campo di preparazione dei guerrieri.

Lian Chengyu era una persona importante per via del suo potenziale. Poteva raggiungere lo stadio del Sangue Viola o arrivare ad un livello superiore.

Yao Yuan godeva di un grande prestigio a causa del suo passato.

Yao Yuan non era un membro della tribù Lian. Era un estraneo che aveva raggiunto lo stadio del Sangue Viola. Tuttavia era stato ferito durante un inseguimento nemico ed era regredito allo stadio di un normale guerriero. Era entrato nelle vaste lande selvagge per cercare rifugio e lo aveva trovato nella tribù Lian dove poi era rimasto per diversi anni.

Anche se aveva perso i suoi poteri, Yao Yuan aveva ancora la sua esperienza. Nessuno dubitava della sua capacità di addestrare i guerrieri del campo.

Questo perché Lian Chengyu era stato addestrato da Yao Yuan!

Un giovane come Lian Chengyu, cresciuto in una piccola tribù come il clan Lian, come sarebbe potuto arrivare a questo punto senza la guida di un esperto?

"Non sottovalutate il 'Pugno costola di drago osso di tigre'. Nel regno divino Tai Ah, la più preziosa sarebbe la tecnica sacra Tai Ah, ma potreste vederla solo dopo aver raggiunto un livello molto alto. È inutile per chi è al di sotto dello stadio del Sangue Viola! Chi è al di sotto dello stadio del Sangue Viola deve allenare il Pugno costola di drago osso di tigre! Perfino i membri della famiglia reale di Tai Ah lo fanno!"

"Il Pugno costola di drago osso di tigre è una tecnica di massimo livello per allenare il corpo. Se volete misurarne il valore, potrebbe non bastare un'intera città! Il regno divino Tai Ah voleva rafforzare i suoi eserciti dando ai poveri un'opportunità di apprendere le arti marziali e affrontare i pericoli che affliggono le vaste lande selvagge. Di conseguenza, hanno reso pubblica la tecnica del Pugno costola di drago osso di tigre. Poter apprendere questo insieme di tecniche è una fortuna per voi!"

"Per raggiungere lo stadio del Raccoglitore di Qi del Sangue Mortale, dovete superare i livelli del Valore, del Vigore, del Tuono e dei Meridiani! E per farlo, dovrete coltivare la vostra forza, raffinare i vostri muscoli, le vostre ossa e i vostri organi! Le diciotto posizioni del Pugno costola di drago osso di tigre raffinano i vostri muscoli, organi ed ossa!

"Se potete davvero comprendere le prime sei forme del Pugno costola di drago osso di tigre, potrete sollevare un calderone di mille di 453 chili. Con la forza di un calderone, puoi tirare la corda di un arco di nove pietre e se lo tiri a fondo, la freccia potrà arrivare a mille passi di distanza ed essere ancora in grado di trafiggere una maglia metallica!"

Istruì ad alta voce Yao Yuan e Yi Yun non si perse nemmeno una parola.

'Sollevare un calderone di 453 chili, tirare un arco da nove pietre…’

Yi Yun era affascinato. In questo mondo, nove pietre erano circa 408 chili!

'Da ciò che ha detto Yao Yuan, questo Pugno costola di drago osso di tigre in effetti è un'ottima tecnica. E pensare che per rafforzare il regno hanno rivelato questa tecnica elementare al pubblico. Il monarca del regno divino Tai Ah sembra saggio.'

Yi Yun fissò senza battere ciglio il campo dei guerrieri mentre tratteneva il respiro. Era qui per apprendere di nascosto le arti marziali!

Le prime forme che Yi Yun aveva imparato prima di attraversare il tunnel spazio-temporale erano quelle da boxe quando aveva fatto il servizio militare. Potevano essere usate al massimo nelle zuffe da strada e non erano adatte a questo mondo strano. Anche se il suo fisico era migliorato tremendamente, senza arti marziali o tecniche, sarebbe stato in svantaggio contro un vero nemico!

Senza tecniche, la sua coltivazione sarebbe stata molto più lenta in futuro.

Il problema si sarebbe aggravato più avesse fatto progressi. Sennò, la tecnica sacra di Tai Ah non sarebbe stata ritenuta così preziosa!

"Farò una dimostrazione per voi. Guardate con attenzione!"

Ruggì Yao Yuan mentre Yi Yun prestava attenzione.

"Questa mossa si chiama 'Tigre feroce discende dalla montagna'. È buona per allenare i tendini!"

Yao Yuan si mise di fronte ad un palo di legno e stese in avanti la sua gamba sinistra. Si strinse la caviglia sinistra con la mano sinistra per poi piegare il ginocchio destro. Con il suo corpo incurvato, la sua schiena si piegò come un arco, emettendo lievi scricchiolii.

Questa posa sembrava molto strana, ma assomigliava ad un arco tirato. Il pugno destro di Yao Yuan, all'altezza della sua vita, era come una freccia incoccata!

All'improvviso Yao Yuan si mosse!

Raddrizzò all'improvviso il corpo.

"Bam!!"

Yi Yun sentì un netto schiocco provenire dal corpo di Yao Yuan.

Il pugno destro dell'istruttore si mosse come un fulmine, colpendo il palo di legno!

"Boom!"

Il palo di legno si spaccò!

I guerrieri del campo attorno sussultarono.

"L'istruttore Yao è incredibile!"

"Cavolo, era un palo così spesso e l'ha diviso con un pugno. L'istruttore Yan sta insegnando la via del pugno di metallo!"

Il gruppo di uomini iniziò a leccare i piedi a Yao Yuan, ma provavano davvero ammirazione. Nelle vaste lande selvagge, il forte era sempre venerato.

L'espressione di Yao Yuan era furiosa nonostante tutte le lusinghe che aveva ricevuto.

"Avete solo visto il mio pugno?"

"Umpf! L'ho detto prima, questa Tigre feroce discende dalla montagna è una mossa per allenare i tuoi tendini! Il motivo per cui il mio pugno ha distrutto il palo non è perché il mio pugno è duro, ma perché ho usato la forza nei miei tendini!"

"Il corpo è un tesoro! Nel regno divino Tai Ah, c'è un tesoro che si chiama arco della Cometa e sapete di cos'è fatta la sua corda?"

I guerrieri non avevano idea di cosa avesse chiesto. Non avevano mai sentito parlare dell'arco della Cometa, come potevano sapere di che materiale era fatto?

"Di seta?"

"È fatto dalle leggendarie costole di drago?"

Yao Yuan scosse la testa e disse: "È fatto dai tendini dell'imperatore fondatore del regno divino Tai Ah estratti dopo la sua morte!"

Le parole di Yao Yuan lasciarono sbigottiti gli uomini.

Tendini umani che venivano usati come corde di un arco?!

"Esatto! La mossa che ho appena usato, la Tigre feroce discende dalla montagna ha stiracchiato tutto il mio corpo. Ho scagliato il mio pugno usando le ossa come un arco e i tendini come corde! Poter controllare perfettamente la forza dei tendini è l'apice della Tigre feroce discende dalla montagna è una mossa per allenare i tendini, non i pugni!"

"Non avete sentito il suono che ha fatto il mio corpo quando ho scagliato un pugno?"

C'era stato un chiaro suono quando Yao Yuan aveva tirato un pugno, "Bam".

Yi Yun l'aveva sentito chiaramente. Era proprio il suono dello schiocco di un arco.

"La Tigre feroce discende dalla montagna è una tecnica che stende i tuoi tendini, rendendoli più forti e più elastici! Al picco della Tigre feroce discende dalla montagna, solo il suono che possono produrre i tendini è sufficiente a spaventare un'oca selvatica e farla volare via! È conosciuto come 'Schiocco d'arco fa cadere Stormi'!"

"Il Pugno costola di drago osso di tigre ha un'altra mossa, il 'Drago che vola fino al nono cielo', che è una mossa che allena le ossa. Quando si scaglia un pugno, l'intero scheletro crepiterà con fragore come un tuono lontano!"

"Fulmine dal Nono Cielo, Schiocco d'arco fa cadere Stormi. Se raggiungete questo stadio, avrete padroneggiato il Pugno costola di drago osso di tigre!"

Dopo aver sentito queste parole, gli uomini rimasero a bocca aperta. Doveva essere un'esagerazione!

Una persona poteva raggiungere questo stadio?

Vedendo le espressioni degli uomini, Yao Yuan capì che erano senza speranze.

Continuò: "Lo stadio del Fulmine dal Nono Cielo, Schiocco d'arco fa cadere Stormi può essere piuttosto impegnativo per tutti voi. Non mi aspetto che arriviate a quel livello, ma se coltiverete i vostri tendoni fino a farli risuonare come corde d'arco, anche di poco, e riuscirete a fare crepitare le vostre ossa, sarei soddisfatto!"

"In tal caso, avreste almeno raggiunto il terzo livello, Tuono."

Mentre Yao Yuan stava istruendo gli uomini, a Yi Yun ribollì il sangue nelle vene.

Fulmine dal Nono Cielo, Schiocco d'arco fa cadere Stormi!

Poteva raggiungere uno stadio del genere?

Yao Yuan aveva descritto il Pugno costola di drago osso di tigre come qualcosa di così prezioso dal superare il valore di un'intera città. Una città in questo strano mondo era molto più preziosa di quelle sulla terra. Senza molti esperti, sarebbe stato impossibile mantenerle. Per costruire una città, sarebbero dovuti scorrere fiumi di sangue!

Era ovvio considerando quanta povera gente sosteneva la coltivazione di Lian Chengyu solo perché era stato promesso loro di vivere in città.

"Devo osservare bene questo insieme di tecniche di pugni. Se lo imparassi, sarebbe facile superare la selezione dei guerrieri del regno divino di Tai Ah. Potrei perfino ottenere il titolo di cavaliere del regno. Quando accadrà, la sorella Xiaorou potrà crogiolarsi nella gloria insieme a me!"

Yi Yun aveva deciso di fare del suo meglio in questo mondo.



