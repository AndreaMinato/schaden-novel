---
title: Capitolo 150 - Il Limite di Yi Yun
pubDate: 2023-10-04T14:09:48.042Z
tags:
    - tmw
---


Anche se era fisicamente e mentalmente esausto, Yi Yun era in uno stato etereo dove faceva progressi poco a poco.

La luce nel suo cuore diventava sempre più brillante man mano che resisteva. Si espandeva costantemente e tutte le traiettorie sfocate nel vuoto lentamente divennero più chiare.

Sentiva perfino lo spazio nel suo corpo espandersi lentamente verso l’esterno, insieme al dolore che stava sperimentando.

Yi Yun provò gioia, ma allo stesso tempo sapeva di essersi spinto al limite fisicamente.

Nel momento in cui fosse ceduto, sarebbe uscito sicuramente da questo stato misterioso…

Fortunatamente Lin Xintong gli aveva lasciato molte reliquie d’osso. Yi Yun mangiò un’altra reliquia.

L’energia calda fluì nel suo corpo.

Era zuppo di sudore!

Yi Yun aveva già resistito per due ore nella formazione!

I signorini della fazione Jing ormai avevano gli occhi stanchi.

I movimenti di Yi Yun non cambiavano. Lo avevano guardato stupidamente per due ore al punto da voler vomitare.

“Non è inutile?” Protestò qualcuno!

Ma quando guardavano il generale della Divina Capitale, Yan Menglong, si stava ancora accarezzando il mento e stava guardando Yi Yun con interesse.

Non sapevano come le stesse mosse ripetute per ore potessero essere interessanti.

Quando i signorini dello stato Jing furono sul punto di perdere la pazienza, il giovane al pannello di controllo si stava addormentando. All’improvviso però sentirono qualcosa che li fece entusiasmare.

“Aggiungi… un altro livello!” Yi Yun aprì bocca. Lo disse con difficoltà e la sua voce era un po’ roca. Dava l’impressione di essere al limite.

Era zuppo di sudore.

“Lo vuole rendere più difficile? Finalmente!”

I signorini della fazione Jing che stavano lottando per rimanere svegli all’improvviso si ridestarono. Ottimo, Yi Yun finalmente si stava preparando a sfidare il quindicesimo livello.

Il giovane al pannello di controllo della formazione si leccò le labbra con entusiasmo mentre premeva il quindicesimo cristallo.

Sei finito!

Si stropicciarono gli occhi, in attesa di vedere come Yi Yun sarebbe stato colpito dalle sfere di sangue gelide e sarebbe rimasto ferito.

“Weng!”

Le sfere di sangue gelide ruggirono. A causa della frizione dell’aria, ogni perla brillava di rosso per il calore. Ci si poteva immaginare che danni avrebbero causato proiettili del genere.

Song Zijun rivelò perplessità e anticipazione. Voleva vedere quali erano i limiti di Yi Yun.

All’improvviso le sue pupille si rimpicciolirono. Notò che al centro della formazione c’era stato uno strano cambiamento.

I movimenti di Yi Yun erano lenti e fatti con gran fatica, sembrava che sarebbe stato colpito da un momento all’altro.

All’improvviso però era tornato veloce. Sembrava che avesse perso un grosso peso, permettendogli di scatenare una forza e un’agilità spaventosi.

Apparirono delle ombre attorno al suo corpo e la formazione sembrò riempirsi della sua ombra.

Yi Yun aveva ridotto al minimo il peso della Maglia del Mercurio Fluido!

All’improvviso i suoi movimenti erano diventati più veloci almeno del 30%!

“Shoo! Shoo! Shoo!”

Yi Yun evitò tutte e quindici le perle di sangue!

Le perle di sangue cambiarono rotta e tornarono indietro. Yi Yun balzò e le evitò di nuovo. I suoi movimenti erano fluidi. In confronto al quattordicesimo livello di difficoltà, i suoi movimenti erano più armoniosi e rilassati. Nemmeno una sfera poteva toccare l’orlo dei suoi vestiti.

“Cosa?!”

La gente rimase sbalordita. Come aveva fatto ad aumentare all’improvviso la sua velocità?

I signorini dello stato Jing erano increduli. Perfino i figli delle vaste lande selvagge erano confusi.

Yi Yun si era trattenuto? Non sembrava che fosse così. Prima sembrava davvero al limite. Il sudore e le vene apparse nella sua fronte ne erano la prova.

“Interessante!” Yan Menglong che aveva guardato Yi Yun con attenzione scoppiò a ridere.

Nella formazione, gli occhi di Yi Yun brillarono con uno strano entusiasmo. Il suo corpo era ancora coperto di sudore, ma era molto più rilassato.

Il suo peso si era ridotto di molto e questo indubbiamente gli aveva permesso di sfogare il suo potenziale represso.

Era proprio bello affrontare il quindicesimo livello di difficoltà!

Hum hum hum!

Le palle di metallo ulularono nell’aria formando raffiche che potevano essere viste ad occhio nudo.

Il vento infuriava ovunque.

E Yi Yun sembrava una rondine di mare che attraversava facilmente una tempesta!!

La gente rimase sbigottita. Non stava andando come previsto!

Yi Yun non sarebbe dovuto rimanere gravemente ferito dopo essere stato colpito dalle perle di sangue al quindicesimo livello?

I signorini di Jing non riuscivano a capire. Se non avessero visto le sfere di metallo aumentare di velocità sotto i loro occhi, avrebbero pensato che la formazione fosse guasta.

In quel momento Yi Yun disse altre parole che li lasciò a bocca aperta.

“Aggiungi un altro livello, sedicesimo livello di difficoltà!”

La voce di Yi Yun non era stata fragorosa. Non risuonava con chiarezza tra le perle di sangue ululanti, ma entrò comunque nelle loro orecchie, sbalordendoli!

Erano tutti rimasti senza parole!

È impazzito?!

“Lascerò che ti vanti. Ti farò vedere quanto è difficile il sedicesimo livello. Credi davvero di essere alla pari con il signorino Zijun?” Il giovane al pannello di controllo premette con ferocia il sedicesimo cristallo.

All’improvviso l’intera formazione si riempì di bagliori. Le sedici palle di metallo caricarono. La folla attorno non poté che fare un po’ di passi indietro.

Il sedicesimo livello mise sotto un’enorme pressione Yi Yun!

Ogni sfera di sangue gelida sembrava una stella cadente. Metteva a dura prova il corpo e la mente di Yi Yun.

Queste Sfere di Sangue Gelide ogni tanto si sarebbero scontrate tra di loro, facendole volare in modo caotico e questo avrebbe colto di sorpresa le persone.

Le palle di metallo stavano riducendo costantemente lo spazio di manovra di Yi Yun.

Buzz!

Le orecchie di Yi Yun stavano ronzando e il suo battito cardiaco aumentò. Il suo sangue stava scorrendo molto velocemente.

“Cha!”

Una perla di sangue sfiorò la vita di Yi Yun. Il suo abito del pesce volante era stato squarciato!

Il sedicesimo livello andava chiaramente al di sopra dei suoi limiti.

“Ah!”

I signorini di Jing sospirarono. Finalmente questo ragazzino stava cedendo.

Non si aspettavano che Yi Yun si fosse trattenuto e lo avevano sottovalutato. Ma era ancora inferiore al signorino Zijun!

“Cha!”

Brillò un altro raggio e la manica dell’abito di Yi Yun si lacerò. Schizzò un rivolo di sangue, il braccio del giovane era rimasto ferito!

Dal sedicesimo livello, le sfere di metallo erano troppo rapide. Il vento feroce aveva squarciato l’abito del pesce volante come se fosse carta.

Un po’ di palle di metallo stavano volando verso Yi Yun senza lasciare punti morti, sarebbe stato difficile per lui scappare!

In quell’istante Yi Yun schivò e saltò fuori dalla formazione!

“Pa! Pa! Pa!”

Le perle di sangue colpirono lo spazio vuoto che aveva lasciato dietro!

“Uh?!”

Vedendo Yi Yun lasciare la formazione, i giovani di Jing rimasero delusi.

“Questo ragazzino è troppo astuto!”

Volevano vederlo ridotto in poltiglia, ma dato che si era arreso, non rimaneva più nulla da vedere.

“Fratello Yi. Bene!”

I figli delle vaste lande selvagge si complimentarono con lui. Anche se Yi Yun era riuscito a resistere solo per dieci secondi al sedicesimo livello e chiaramente aveva perso, era un risultato notevole.

Un giovane delle vaste lande selvagge aveva sconfitto un gruppo di signorini di grandi clan, e non era molto più debole del loro numero uno.

Era qualcosa di cui andare orgogliosi!

Oggi i figli delle vaste lande selvagge si erano fatti valere e avevano dimostrato la gloria delle terre selvagge.

Liu Grosse Orecchie diede una pacca sulle spalle di Zhang Tan dicendo dal profondo del cuore: “Fratello Zhang, di sicuro hai scelto un buon talento.”

In quel momento stava osservando Yi Yun con la coda dell’occhio. Aveva notato che il ragazzino si era tolto il suo abito del pesce volante.

Aveva gettato il vestito a terra, rivelando cosa c’era sotto. Era una maglia brillante che sembrava un velo di tessuto.

“Scusate, voglio togliermi la maglia.” Disse Yi Yun asciugandosi il sudore dalla fronte.

“Toglierti la maglia? Hai troppo caldo?”

Un po’ di signorini di Jing si scambiarono occhiate, senza parole. Questo Yi Yun era strano. Cos’era un po’ di calore per un guerriero? Bisognava solo fare circolare qi vitale e il sudore sarebbe evaporato immediatamente.

Ma gli zoticoni probabilmente lavoravano i campi a petto nudo, così potevano capire.

Ma quando il giovane si tolse la maglia, Song Zijun, che era rimasto calmo per tutto il tempo, anche quando Yi Yun aveva provato il sedicesimo livello, all’improvviso cambiò espressione!

Anche lo sguardo di Yan Menglong si accese; anche se stava continuando ad accarezzarsi il mento, era rimasto sbalordito.

“Maglia del Mercurio Fluido!” Yan Menglong era scioccato!

Cosa?

Alcuni divennero confusi e lo guardarono con curiosità. Se una persona come Yan Menglong aveva perso la compostezza, doveva essere qualcosa di speciale.

“Maglia del Mercurio Fluido? È la maglia che si è tolto?” I signorini di Jing guardarono con curiosità la maglia nelle mani di Yi Yun. A parte la sua sottigliezza, non sembrava avere nulla di speciale.

“Che sia…” Song Zijun guardò con incredulità la Maglia del Mercurio Fluido nelle mani di Yi Yun. “Questa è la Maglia del Mercurio Fluido al terzo grado Mistico della famiglia Lin! È un tesoro per allenare le tecniche di movimento e la forza! Può essere comprato all’asta, ma il suo prezzo è così alto che la maggior parte delle volte non ci sono compratori.”

“La Maglia del Mercurio Fluido di terzo grado mistico può cambiare il suo peso da 10 a 1000 calderoni a seconda della preferenza di chi la possiede. Non solo, limiterà i movimenti di una persona. Ogni movimento richiederà molti sforzi. Precedentemente, la indossavi… nella formazione…” La voce di Song Zijun tremò. Aveva indossato qualcosa di simile, ma anche se la sua non proveniva dalla famiglia Lin, aveva molta familiarità con la Maglia del Mercurio fluido.

Cosa diavolo?

I signorini della fazione Jing rimasero sbigottiti vedendo come Song Zijun aveva perso la compostezza.

Nelle loro orecchie stava riecheggiando “può cambiare il suo peso da 10 a 1000 calderoni!”

10 calderoni? Come minimo pesava 10 calderoni?

Sta parlando di questa maglia?

Yi Yun aveva dimostrato la Minuta Sottigliezza indossando una Maglia dal Mercurio Fluido di 10 calderoni in mezzo alla formazione delle Sfere di Sangue Gelide?

…Dev’essere uno scherzo!

