---
title: Capitolo 151 - Trasformarsi in un drago durante una tempesta
pubDate: 2024-05-16T15:46:59.404Z
tags:
    - tmw
---


I signorini dello stato Jing non potevano accettarlo ed erano increduli.

Questa maglia dall’aspetto leggero pesava dieci calderoni? E Yi Yun stava affrontando il quindicesimo livello così facilmente mentre la indossava?

Doveva essere uno scherzo!

“La maglia… Posso vederla…?” Song Zijun sporse una mano mentre guardava Yi Yun con ovvio rispetto. Era il rispetto mostrato al più forte.

Yi Yun gliela passò.

Song Zijun la tenne con entrambe le mani e ne sentì la morbidezza, fissandola incantato.

“Fine maestria, qualità superiore. È proprio un’eccellente Maglia del Mercurio Fluido…” Song Zijun restituì con riluttanza la Maglia del Mercurio Fluido a  Yi Yun. Al mercato erano disponibili vestiti pesanti, ma non potevano cambiare la loro pressione ed erano simili ad armature, rendendo maldestri e influenzando i movimenti di chi li indossava.

Ma la Maglia del Mercurio Fluido non solo poteva cambiare liberamente il suo peso, era anche morbida e sottile. Ignorando il suo peso, non avrebbe influenzato i movimenti del suo proprietario.

La differenza di qualità era troppo grande.

Song Zijun aveva indossato abiti del genere in passato, ma la loro qualità non poteva competere con quella della maglia di Yi Yun.

Vedendo l’espressione solenne di Song Zijun, i signorini dello stato Jing non ebbero altra scelta se non crederci. La Maglia del Mercurio, come aveva detto Song Zijun, pesava almeno dieci calderoni.

E nonostante questo Yi Yun aveva usato la Minuta Sottigliezza. Com’era possibile?

I signorini di Jing erano increduli.

All’improvviso Yi Yun sfrecciò nella formazione delle sfere di sangue gelide.

Dopo essersi tolto la Maglia del Mercurio Fluido, aveva la sensazione di essere leggero come una rondine.

Precedentemente si era abituato al peso della Maglia del Mercurio Fluido. Dopo averla rimossa all’improvviso, si sentiva leggero come una piuma.

Si era abituato alle restrizioni della Maglia del Mercurio Fluido che limitavano ogni sua mossa. Ora che questa pressione era sparita, il controllo di Yi Yun sul suo corpo era ancora più accurato e preciso. Procedeva come desiderava!

“Shoo! Shoo! Shoo!”

Yi Yun schivò facilmente tutte le sfere di sangue metalliche. Il sedicesimo livello di difficoltà non poteva più spingerlo al limite!

“Ahah. Ottimo!” Yi Yun era contento. Perdere all’improvviso le limitazioni e potersi muovere come desiderava, permettendogli di completare mosse estreme, lo rendeva molto soddisfatto!

Ma la velocità delle perle di sangue non era abbastanza veloce. Gli dava la sensazione che mancasse qualcosa.

“Aggiungi un altro livello di difficoltà!” Gridò Yi Yun.

I signorini di Jing non sapevano cosa dire quando lo sentirono.

Quando Song Zijun aveva parlato della Maglia del Mercurio Fluido, si erano preparati mentalmente alle possibilità che Yi Yun raggiungesse livelli folli.

Ma quando lo videro schivare facilmente le sfere di sangue e come voleva aggiungere un altro livello di difficoltà, provarono amarezza.

Diciassettesimo livello di difficoltà!

Non era una differenza di livello limitata!

Il signorino di Jing che controllava la formazione aprì la bocca secca mentre premeva il diciassettesimo cristallo con un dito tremante.

<em>Boom!</em>

L’intera formazione ruggì e tremò.

Ogni sfera di sangue gelida stava ululando nell’aria, lanciandosi nell’aria come meteore. Si potevano vedere correnti ad occhio nudo.

Un soldato sentì una lama di vento sfiorarlo e gli dolse la faccia.

Solo l’impatto del vento era terrificante! Il potere della formazione era cambiato completamente rispetto ai livelli precedenti.

Dopo essersi tolto la Maglia del Mercurio Fluido, lo sguardo di Yi Yun bruciava pieno di spirito combattivo.

Le correnti del vento gli davano la sensazione di essere impantanato in una palude. Ogni poro del suo corpo si sentì legato da un’immensa pressione.

Le diciassette perle di sangue non si limitavano più ad attacare, potevano sentirsi l’un l’altra ed erano connesse.

Ora potevano cooperare!

Le diciassette sfere di sangue gelide continuarono a scontrarsi l’un l’altra, creando migliaia di permutazioni. Ogni collisione aveva una forza diversa, conducendo ad un lieve cambiamento. Questo rendeva la formazione imprevedibile, senza dare nessuna traccia di una soluzione.

“Shoo! Shoo! Shoo!”

Tre perle di sangue volarono verso Yi Yun in una formazione a tre e, allo stesso tempo, dieci sfere si radunarono dietro Yi Yun, bloccando ogni via di fuga!

Le pupille di Yi Yun si rimpicciolirono e le schivò tutte contorcendo il corpo in un’angolazione magica!

Al diciassettesimo livello, Yi Yun doveva consumare molta più energia mentale per calcolare e fare innumerevoli piccoli aggiustamenti per affrontare a stento ogni crisi.

Durante la sua trance, Yi Yun ebbe la sensazione di stare coordinando perfettamente il suo corpo e la sua mente nella formazione.

In questo stato di grande concentrazione, stava sperimentando uno stato misterioso.

Il suo corpo divenne morbido, come se non avesse ossa. Ogni giuntura e ogni muscolo poteva muoversi secondo i suoi desideri. Poteva fare il più minuto dei cambiamenti, ottenendo una perfetta combinazione.

Una tale concentrazione e flessibilità gli stava permettendo di controllare il suo corpo ad un livello estremo.

Gradualmente nel tempo, Yi Yun iniziò a provare un’enorme stanchezza. Lentamente il sudore sul suo corpo cominciò ad evaporare.

Era un indizio di come si stava spingendo al limite. Era diventato così caldo al punto che il sudore bolliva.

“Questa sensazione… è davvero piacevole. Dovrei poter… arrivare al grado successivo!” Yi Yun stava sperimentando sia dolore che piacere. Ma l’enorme sofferenza gli faceva capire ogni cambiamento dettagliato del suo corpo.

La Minuta Sottigliezza dopotutto era l’osservazione di ogni cosa, spinta al limite.

Yi Yun era pienamente immerso in una felicità indescrivibile. Poco a poco, le increspature fatte dal suo corpo si diffusero lentamente…

Ad un certo punto divenne impassibile. Era entrato in uno stato mistico simile ad una trance.

Aveva l’illusione che ogni pollice del suo corpo si fosse esteso di un piede.

Entro questo piede, sembrava che fosse nel suo mondo, nel suo territorio.

Quando provava questa sensazione, la sua posizione nella formazione diventava più rilassata.

Quando una perla di sangue arrivava ad un piede di distanza da lui, avrebbe reagito immediatamente. Con un lieve movimento, avrebbe evitato l’attacco prima che una sfera potesse cambiare direzione.

Per la gente fuori dalla formazione, Yi Yun sembrò aver ottenuto la capacità di prevedere da dove sarebbero arrivati gli attacchi.

Buzz!!

All’improvviso la formazione mostrò uno strano cambiamento. Sette sfere di sangue si scontrarono simultaneamente le une con le altre e cambiarono direzione a mezz’aria. All’improvviso volarono in ogni direzione, bloccando lo spazio di manovra di Yi Yun!

“Una catena di sette perle!” Esclamò la gente. C’erano troppi cambiamenti bizzarri al diciassettesimo livello di difficoltà. Non solo erano molto veloci, ma iniziavano a coordinarsi!

Quando i figli delle vaste lande selvagge videro la scena, si emozionarono.

Vedendo che stava per essere colpito, anche se era coperto di sudore e vapore, Yi Yun mantenne la calma.

Chiuse gli occhi. Quando le perle di sangue volavano ad un piede di distanza da lui, sembrava che la forza delle sfere creasse onde invisibili che poteva percepire!

In un istante, Yi Yun fece circolare più che poteva il suo qi vitale. Ogni pollice dei suoi muscoli era agitato per la gran velocità. Poteva individuare l’odore metallico delle perle che volavano verso di lui a tutta velocità ad ogni respiro che faceva. Era concentrato sulle sfere. L’immagine delle sfere di sangue gelide che volavano verso di lui si rifletteva nella sua mente.

I movimenti e le tecniche di Yi Yun erano mutevoli e miracolose. Agli altri sembrava che stesse calpestando una superficie d’acqua senza forma e che ogni suo passo creasse un’increspatura meravigliosa.

<em>Whew!</em>

Le sette sfere di sangue gelide attraversarono Yi Yun, sembrava che avessero trapassato il suo corpo!

Ah?!

Molti sussultarono. Ma un momento dopo si resero conto che nessuna delle perle lo aveva colpito!

I movimenti di Yi yun erano rimasti fluidi. Era la linea delle ombre che aveva lasciato ad essere rimasta.

Yi yun aveva schivato la catena delle sette perle in un modo che non potevano comprendere!

“Questo… Come ha… fatto?”

Sia i figli delle lande selvagge che i signorini di Jing erano rimasti completamente scioccati.

I movimenti di Yi Yun sembravano magici. La sua figura pareva aver perso la sua rigidità, lasciando una massa d’aria dietro di sé. Così non importava come attaccassero le sfere di sangue gelide, stavano attraversando aria, senza colpire Yi Yun nemmeno una volta!

“Minuta Sottigliezza… gran successo! Yi yun ha raggiunto la soglia del Gran Successo…” Lo sguardo del generale Yan era radioso. Era incredibile raggiungere questo stadio!

“Minuta Sottigliezza… gran successo?” Fuori dalla formazione, Song Zijun riempì di emozioni contrastanti.

I signorini dello stato Jing fremettero. Non potevano più mostrare altre espressioni, erano rimasti storditi.

Lo stadio introduttivo della Minuta Sottigliezza consisteva nel controllo preciso del corpo. Usare il più piccolo movimento per evitare un attacco. L’efficienza dei movimenti sarebbe stata superiore al 90%.

Quando si raggiungeva il Minor Successo si poteva sentire la “forza” dell’avversario e la si poteva sfruttare per potenziare i propri movimenti.

Per quanto riguardava il Gran Successo, si sentiva la “forza” del cielo e della terra, per poi fondersi con essa e creare un “territorio assoluto”!

Al momento Yi Yun aveva reso sua un’area ampia un piede dal suo corpo. Finché rimaneva concentrato, poteva fare ogni mossa con perfetta armonia.

Era arrivato alla soglia del gran Successo e non l’aveva ancora compresa pienamente. Ma questo era uno stadio che i signorini di Jing già non potevano capire!

“Sorprendente! Un Qilin non è affatto una creatura comune, ma si trasformerà in un drago quando affronta una tempesta!” Yan Menglong aveva il presentimento che un giorno Yi Yun sarebbe asceso, diventando una nuova stella nel Regno Divino Tai Ah!


