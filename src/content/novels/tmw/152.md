---
title: Capitolo 152 - Il Cuore per le Arti Marziali
pubDate: 2024-05-16T16:46:59.406Z
tags:
    - tmw
---


Yi Yun, che era nella formazione di sfere di sangue gelide, ora era completamente immerso nel suo mondo.

Yi Yun non sentì i commenti del generale Yan e dei signorini di Jing.

Tutto ciò che sentiva era l’area attorno al suo corpo che percepiva come suo territorio. Il completo controllo che aveva su questo spazio lo ossessionava!

Da quando era entrato in questo mondo differente e le sue conoscenze si ampliavano, aveva provato sempre più interesse nei confronti delle arti marziali.

Le arti marziali erano come una splendida miniera di tesori. In essa c’erano numerosi misteri e verità in attesa di venire esplorati.

E ogni volta che perseguiva un obiettivo più elevato, avrebbe ottenuto una comprensione più profonda, riempiendolo di soddisfazione.

Yi Yun si ricordava ancora di quando era volato tra le sconfinate montagne e i burroni con Lin Xintong. Era stato inebriante.

E si era anche emozionato lottando contro le bestie feroci della Valle dell’Uomo della Desolazione.

Inoltre, con il potere poteva ottenere una posizione superiore, rispetto e felicità per la sua famiglia e i suoi amici. Sistemando velocemente conti in sospeso, poteva essere lui a controllare la situazione e avrebbe potuto fare giustizia.

Tutto questo lo riempiva di desiderio. Un desiderio sconfinato di scalare più in alto, di esplorare alti livelli di arti marziali.

La vita umana è così breve e passa così velocemente.

Ottenere il Cristallo Viola dell’Origine, un oggetto bizzarro che forse aveva causato la nascita delle nuvole viola nelle vaste lande selvagge, avrebbe potuto dargli una vita incredibile e soddisfacente, permettendogli di creare la sua leggenda. Non era concentrato sui piaceri passeggeri. Anche se avrebbe potuto avere un harem, dopo pochi secoli sarebbe comunque tornato cenere.

Le verdure e il riso ci mettevano un anno a crescere, ma finivano comunque nella pancia dei mortali. Ma una pietra di ferro nero doveva essere lucidata per millenni. La sua brillantezza le avrebbe permesso di durare per milioni di anni…

Yi Yun sapeva di essere ancora in fase di crescita. Doveva avere la pazienza, la perseveranza e il coraggio per riuscirci.

Entrando nella formazione delle sfere di sangue gelide, Yi Yun aveva raggiunto la soglia del Gran Successo della Minuta Sottigliezza. Aveva anche rafforzato il suo desiderio di praticare le arti marziali.

I secondi diventarono minuti e solo dopo mezz’ora Yi Yun questa sensazione lo lasciò gradualmente mentre esauriva completamente le energie.

Quando uscì dalla formazione, Yi Yun vide i signorini di Jing e i figli delle vaste lande selvagge che lo stavano guardando come se fosse un mostro.

I loro sguardi erano pieni di timore reverenziale, invidia, gelosia e venerazione…

“Fratello Yi, sei fantastico…” Dissero i figli delle vaste terre selvagge con sincerità.

Yi Yun rispose: “Sono solo più bravo nelle tecniche di movimento, non sono così bravo sotto altri aspetti.”

Stava dicendo la verità. Aveva sviluppato la sua Minuta Sottigliezza grazie alla sua percettività. Questo stadio era raggiungibile da molte persone alla sua età.

Era bravo sotto altri aspetti, ma non ad un livello anormale.

I signorini di Jing distolsero lo sguardo da lui. Il limite di Song Zijun era il sedicesimo livello e poteva resistere solo quindici minuti. Ma Yi Yun era riuscito a tollerare il diciassettesimo livello per mezz’ora.

Ne erano usciti umiliati.

“Qualcun altro vuole partecipare alla sfida?” La domanda di Yan Menglong fu accolta da un totale silenzio. Ridicolo! Chi poteva vincere contro Yi Yun?


Vedendo questo, il generale rise di cuore e disse: “Le mie truppe del Drago Brillante non hanno paura della competizione e delle sfide! Puntate in alto e non arrendetevi mai! Finché ne avrete le capacità, potrete superare i vostri superiori e me nel campo di allenamento! Oggi Yi Yun è diventato il numero uno in quanto ad agilità.”

“Come ho promesso, ho due armi e due reliquie d’osso ad attenderti! Avanti, seguimi!” Disse Yan Menglong mentre chiamava Yi Yun.

Zhang Tan diede una pacca sulle spalle di Yi Yun e disse con invidia: “Ragazzo, sei bravo. Raramente il generale Yan fa dei complimenti del genere. Due armi dall’armeria di massimo livello fanno invidia anche a me!”

Yi Yun sorrise pieno di emozione.

Un’arma…

Scegliere un’arma era una questione importante.

L’armeria di massimo livello delle truppe del Drago Brillante era conosciuta anche come Armeria della Divina Capitale. Era situata nel retro dell’accampamento. L’armeria era composta da grosse lastre di ossidiana e sembrava maestosa da fuori.

Le armi tenute lì sarebbero stati i tesori migliori.

Yi Yun passò per l’entrata e percepì un’aura letale!

Quest’aura proveniva dalle armi.

Le armi non erano tutte nuove, alcune erano state usate in campo e avevano assaporato il sangue fresco, altre avevano ucciso perfino esperti umani o forti bestie della desolazione primordiali!

Solo armi che avevano ucciso potevano rilasciare un intento omicida del genere.

“Com’è?” Chiese Yan Menglong con un sorriso dopo aver visto la reazione di Yi Yun.

“Mi sta ribollendo il sangue!” Rispose bruscamente il giovane.

“Ahah, bene! Andiamo e diamo un’occhiata!”

Yan Menglong guidò Yi Yun nell’armeria. Yi Yun fu sorpreso da ciò che vide, le armi non erano state poste in una rastrelleria, ma infilzate in grosse rocce!

Su ogni piattaforma di pietra nera di tre piedi era stata infilzata un’arma!

C’erano sciabole, spade, lance e alabarde!

Proprio quando Yi yun entrò nell’armeria, vide una lancia lunga tre metri. Aveva una forma selvaggia, somigliava ad un serpente attorcigliato, ed era inserita in fondamenta di pietra rozze. Aveva chiazze marroni, come se fosse macchiata di sangue.

Vedendola, Yi Yun sentì qualcosa. Avanzò per toccarla. La lancia era fredda e dura, come ferro gelido.

Yan Menglong rise e disse: “Ragazzino, questa lancia si chiama Distruttore del Generale. Questo perché molti generali dei tempi antichi usano le lance. Con una lunga lancia, possono caricare e uccidere molti nemici in una volta sola. Davvero soddisfacente! Sarebbe troppo lunga per te però quest’arma!”

Yi Yun non era ancora cresciuto e questa lancia era il doppio più lunga di lui.

Yi Yun annuì. Sapeva di aver appena iniziato. C’erano molte armi nell’armeria.

Yi Yun si guardò attorno e rimase stordito dai vari tipi di armi. Non sapeva da dove iniziare.

Camminò lentamente e toccò gentilmente ogni arma. A volte si sarebbe arrampicato su una piattaforma di pietra per afferrare l’impugnatura di un’arma, sperando di provare una sensazione speciale, così da poter capire quale fosse quella giusta.

Anche se erano tutte raffinate e avevano un passato straordinario, Yi Yun non percepì nessuna differenza tra le armi anche dopo diversi tentativi.

Questo lo confuse.

Yan Menglong gli gettò un’occhiata significativa. Poteva immaginare cosa stesse pensando e chiese: “Non riesci a decidere?”

Yi Yun rifletté e disse: “Direi di… non poter decidere che tipo di arma scegliere!”

Molti guerrieri avrebbero usato solo un tipo d’arma per tutta la vita. Chi usava spade avrebbe solo portato spade e chi portava lance, avrebbe utilizzato solo lance!

Era bene scegliere l’arma più appropriata.

Yan Menglong si accarezzò il mento e disse: “Yi Yun, alcuni guerrieri sono naturalmente adatti ad un tipo d’arma. Ad esempio, ho visto spadaccini naturali. Sembrano nati per la spada. Persone del genere devono scegliere l’arma più compatibile.”

“Ma ci sono persone che non prediligono un tipo d’arma. Va bene qualsiasi tipo d’arma per loro. Persone del genere non hanno bisogno di tenere solo un tipo d’arma e possono scegliere quella che vogliono!”

“Le armi sono un’estensione del corpo di un guerriero. Alcune armi rappresentano perfino la vita per un guerriero. Ad esempio, ho visto spadaccini naturali che desideravano potersi trasformare in una spada.”

“Questo tipo di persone sono molto abili con la spada. Ma nel momento in cui sono separate dalle loro spade, il loro potere combattivo si ridurrà! È una condizione estrema e ha i suoi vantaggi e i suoi svantaggi!”

“Persone come loro, si adattano all’arma, ma altri fanno sì che sia l’arma ad adattarsi a loro. Queste persone sono forti, così non importa che arma scelgono!”

“Anche per quanto riguarda le tecniche di coltivazione, la Divina Tecnica Sacra di Tai Ah può essere di massimo livello, ma esiste solo quella. Puoi scegliere di padroneggiarla, ma puoi anche scegliere altre tecniche di coltivazione per poi fonderle e adattarle a te!”

“Ci sono due percorsi. È difficile dire quale sia il migliore. Uno è stretto, ma ti spinge verso il picco, mentre l’altro è ampio, e potrebbe farti prendere molte deviazioni. Scegli tu.”

Le parole di Yan Menglong ispirarono Yi Yun. Era un’ispirazione ottenuta dall’esperienza che illuminò il giovane.

“Capisco.” Yi Yun annuì. Aveva già deciso.


