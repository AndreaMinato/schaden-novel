---
title: Capitolo 153 - Le armi di Yi Yun
pubDate: 2024-05-16T17:46:59.406Z
tags:
    - tmw
---


Yan Menglong gli aveva lasciato scegliere due armi e non avrebbe avuto senso prenderne due dello stesso tipo.

Yi Yun aveva optato per un’arma a lungo raggio e una a corto.

Le armi a lungo raggio erano archi, balestre, armi nascoste, lance o asce da battaglia.

Tra le armi a lungo raggio, c’erano sopratutto balestre. Le armi nascoste non erano adatte ad un esercito, mentre le lance e le asce da battaglia venivano usate solo nelle tribù perché erano troppo pesanti ed erano più utili per andare a caccia. Sarebbe stato difficile portare queste armi per lunghe distanze. Il limite di capacità di una persona era di circa dieci lance o dieci asce da battaglia.

Yi Yun le provò tutte!

All’improvviso sentì qualcosa di speciale quando toccò un arco.

La sensazione non era ovvia ed era difficile da spiegare, ma esisteva come un collegamento inspiegabile.

“Un arco… Sceglierò un arco come mia prima arma!”

“Oh, stai scegliendo un arco?” Lo sguardo di Yan Menglong si accese: “Nell’esercito ci sono diciotto tecniche marziali e quella dell’arco è la prima! Tra le diciotto tecniche, prima c’è l’arco, poi la balestra, la lancia, la sciabola, la spada, le armi ad asta lunga… fino ai pugni al diciottesimo posto! L’arco è la prima tecnica marziale mentre i pugni sono l’ultima!”

Senza armi bisognava combattere a mani nude. Un guerriero non avrebbe sempre avuto la sua arma con sé, avrebbe anche rischiato che la sua arma venisse distrutta.

Così anche saper combattere a mani nude era estremamente importante e avevano l’avevano tenuta come ultima arte.

L’arco era considerato il re tra le diciotto tecniche marziali perché primeggiava tra le armi a lungo raggio! Era estremamente importante in un conflitto tra due eserciti!

Per un guerriero di basso livello, sarebbe stato più facile operare e imparare ad usare una balestra. Ma una balestra contava sul potere meccanico, così il suo potere sarebbe dipeso dall’arma stessa.

Ma un arco dipendeva interamente dalla forza del braccio del suo proprietario!

Così, fin dai tempi antichi, generali e signori umani usavano tutti gli archi. L’arma migliore per ottenere la testa di un esercito rivale era l’arco!

Una balestra non poteva competere con la velocità di un arco. Era almeno quattro o cinque volte più lenta.

Quando un esperto umano tirava un arco di mille calderoni, avrebbe potuto fare collassare le mura di una città con una raffica di attacchi!

Vedendo Yan Menglong accettare la sua scelta, Yi Yun prese subito un arco da battaglia rosso. Lo brandì e tirò la corda fino al suo massimo.

In confronto alla sua agilità, la forza del suo braccio non era mostruosa, ma era molto più potente di un guerriero allo stesso livello.

Dopotutto aveva raggiunto lo stadio del Corpo Temprato, Pulsazione del Drago!

Quando tirò la corda dell’arco rosso, le giunture di Yi Yun crepitarono come dei fagioli che friggevano. Yan Menglong si accarezzò il mento e annuì lievemente: “Non male, questo è un arco di sequoia fatto dalla famiglia Sun nello stato Jin. Il ferro nero è stato forgiato cento volte. Un tipico guerriero dal Sangue Viola negli stadi iniziali può tirarlo a stento. Solo uno al picco può tirare la corda e sparare continuamente. Questo arco può trafiggere facilmente una bestia cornuta!”

Yi Yun scosse la testa e lo posò.

“Oh? È troppo leggero?” Yan Menglong sorrise.

Yi Yun annuì: “Non è male ora, ma la mia forza cresce rapidamente. Molto presto non mi sarebbe più utile.”

Il fatto che un guerriero al picco del Sangue Viola sarebbe stato capace di usare l’arco lo rendeva troppo facile per Yi Yun.

“Ahah, bene! Seguimi!” Disse Yan Menglong, che portò Yi yun vicino ad un grosso pilastro di pietra. Recuperò un arco da dietro la colonna: “Prova questo.”

Yan Menglong lanciò un arco di ferro nero al giovane. Guardò con significato Yi Yun, come se volesse metterlo alla prova.

Yi Yun lo afferrò e sentì sprofondare subito le braccia!

Che arco pesante!

Yi Yun ne fu scioccato. Questo arco era difficile perfino da sollevare, figuriamoci per incoccarci frecce.

Yi Yun lo tirò con la forza. L’arco emise un suono sordo, ma il giovane riuscì a tirarlo solo di poco.

Yi Yun alzò le sopracciglia. Di sicuro era duro! Non poteva tirare la corda di questo arco  nonostante potesse sollevare centinaia di migliaia di chili di carne!

“Perfino un guerriero al picco del Sangue Viola potrebbe non essere capace di usare questo arco nero. Com’è, credi che sia sufficiente per te?”

Yi Yun divenne pensieroso per un po’. Chiuse gli occhi e sentì l’energia e i tremori dell’arco mentre tirava la corda. Dopodiché Yi Yun scosse la testa.

“Oh?” Yan Menglong si accigliò lievemente: “Puoi tirarlo solo di poco e credi ancora che non sia sufficiente? Sai che tirarlo appena all’inizio richiede poca forza. Quando arrivi alla fine avrai bisogno di ancora più forza! Questo arco sarebbe sufficiente per te nello stadio del Sangue Viola e non sei ancora soddisfatto?”

Yi Yun rifletté per un po’ e scelse bene le sue parole: “La sua forza è sufficiente, ma… quando l’ho tenuto in mano, mancava di compatibilità… era come se mancasse una connessione spirituale.”

Il tono del giovane era esitante mentre descriveva con incertezza la sensazione misteriosa che aveva avuto tirando la corda dell’arco. Anche se la connessione con l’arco della Sequoia era stata debole, l’aveva sentita.

L’arco nero invece gli era sembrato solo freddo.

“Oh?” Yan Menglong lo guardò con sorpresa: “Hai davvero quella sensazione? Di compatibilità?”

“Sì.” Yi yun annuì.

Yan Menglong prese l’arco di ferro nero da Yi Yun e lo tirò con noncuranza. La corda emise un ronzio sordo prima di venire tirata completamente.

Yan Menglong lasciò la presa.

“Peng!”

Risuonò un forte ronzio mentre la corda tremava. Sembrava che l’aria circostante fosse stata scossa da questa grande forza, provocando violenti tremiti!

Yi Yun lo guardò con sorpresa. Era curioso di sapere quanto fossero forti le braccia di Yan Menglong.

“Ragazzino, hai una bella capacità di osservazione. Questo arco di ferro nero può essere pesante, ma… il suo valore è di molto inferiore all’arco di sequoia che hai visto prima! L’arco di sequoia è stato fatto appositamente da un fabbro raffinatore. Ma questo arco di ferro nero è stato fatto solo da un fabbro di alta classe. L’arco di ferro nero è duro solo per via del suo materiale!”

“Sembra… che tra le armi a lungo raggio, hai un qualche tipo di connessione naturale con gli archi… Non male!”

Yan Menglong esitò per un momento per poi dire: “Bene! Allora ti mostrerò quell’arco…”

Il generale portò Yi Yun nelle profondità dell’armeria. Dopo aver aggirato un pilastro, Yi Yun vide una porta fatta di pietra.

Yi Yun si entusiasmò e si riempì di anticipazione.

Questo arco era tenuto in una stanza segreta separata, doveva essere straordinario!

Yan Menglong tirò fuori una chiave e aprì la porta della stanza. Yi Yun lo seguì nella camera. Sulle pareti c’era un lungo arco nero. Alle due estremità dell’arma c’erano baionette.

Lo sguardo di Yi Yun si accese non appena vide l’arco. Aveva la sensazione che l’arma stesse contenendo un qualche tipo di potere assoluto.

“L’arco Tai Cang. È stato fatto da un granmaestro di una famiglia aristocratica reclusa dello stato Cang, la famiglia Zhang!”

“La famiglia Zhang è una famiglia aristocratica che si concentra sul tiro con l’arco. D’altronde Zhang (张) comprende anche arco (弓) nel nome. È anche usato per descrivere il numero di archi, come uno Zhang di archi, due Zhang di archi.”

“Provala!”

Sentendo l’introduzione di Yan Menglong, Yi Yun provò un grande entusiasmo. Balzò in avanti e estrasse l’arco dal muro.

La prima cosa che pensò fu “pesante”!

Questo arco Tai Cang non era più spesso di un’unghia, ma era molto più pesante dell’arco di ferro nero!

L’arco Tai Cang era fatto completamente di metallo!

Ma mentre lo teneva, Yi Yun sentì di nuovo una sensazione di compatibilità. In effetti era dieci volte più intensa rispetto a quando aveva toccato l’arco di Sequoia!

Immediatamente Yi Yun si innamorò dell’arco.

Yan Menglong disse: “Il suo corpo è fatto di metallo Tai Cang, l’essenza di metallo Tai Cang è un segreto della famiglia Zhang. Questo metallo è forgiato usando il più fine ferro nero divino che gli dà un’incredibile flessibilità! Il tremito di un bastone di metallo Tai Cang dell’ampiezza di un’unghia può creare tremori che possono fare a pezzi una persona!”

“Non solo, questa essenza di metallo Tai Cang ti permette di iniettarci qi vitale. La durezza e la resistenza dell’essenza di metallo aumenteranno di conseguenza. Più qi vitale ci inietti, più diventa dura, rendendo più difficile anche tirarlo!”

“Figuriamoci te, perfino per me non c’è limite a quanta forza posso riversarci. Non devi temere che la tua forza superi i limiti dell’arco. Finché è l’arco Tai Cang, puoi iniettarci un oceano di qi vitale, puoi davvero abbattere il sole e le stelle, trafiggere il cielo con le sue frecce!”

Questa descrizione fece ribollire il sangue di Yi Yun. Era proprio un ottimo arco.

“Guarda le due estremità dell’arco Tai Cang. Ci hanno montato lame di ferro capaci di rompere una spada ordinaria con un colpo! Le punte sono fatte con le corna dell’Enorme Rinoceronte dalle Ossa Nere.”

“Per quanto riguarda la corda, non si sa quanti procedimenti siano stati fatti per raffinarla. La famiglia Zhang ha ottenuto le costole di un Pitone Gigante e le ha torte nella corda. Poi le ha immerse in una mistura di pelle di squalo per diciotto anni prima di completarla!”

La descrizione e lo sguardo di Yan Menglong davano un chiaro messaggio a Yi Yun:

“Sarebbe troppo dare questo arco ad un ragazzino come te!”

Ma anche senza le descrizioni del generale, Yi Yun poteva capirlo dalla sensazione che gli aveva dato l’arco. Come potevano mettere un oggetto ordinario in una stanza di pietra da solo? Probabilmente era l’arma più preziosa dell’Armeria della Divina Capitale!

“Ragazzino, prova a tirarlo. Non iniettarci qi vitale o non potrai nemmeno tirarlo. Usa solo la tua forza. Ti avverto, se non puoi tirarlo nemmeno per metà, non ricorrere a trucchetti e riponilo dov’era.”

Mentre parlava, Yan Menglong si stava pizzicando la barba corta. Era chiaro che gli doleva il cuore a dare un’arco del genere a Yi Yun.

Il giovane non poteva più aspettare.

Fece subito un respiro profondo e il suo qi si precipitò nel suo dantian, nella posizione del cavallo, radunò tutta lla forza delle gambe e dei muscoli del braccio.

“Avanti!”

Yi Yun ruggì. Le sue giunture crepitarono mentre l’arco Tai Cang si piegava lentamente, dallo 0% al 50%, avvicinandosi poi al 100%!

Yi Yun era riuscito ad usare la forza del suo corpo per arrivare a tre quarti!


