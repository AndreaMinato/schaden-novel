---
title: Capitolo 154 - La Seconda Scelta
pubDate: 2024-05-16T18:46:59.406Z
tags:
    - tmw
---


“Corpo Temprato, Pulsazione del Drago! Insieme all’allenamento della Maglia del Mercurio Fluido, stai resistendo costantemente ai suoi limiti. Così la tua forza non è affatto male.”

Yan Menglong si accarezzò il mento e annuì: “Non deludermi visto che ti darò un arco così buono. Sarà una forma di assicurazione sia in allenamento sia per quanto riguarda i tuoi futuri risultati!”

“La ringrazio generale!” Yi Yun mostrò la sua sincera gratitudine. Sapeva di aver rivelato abbastanza le sue capacità visto che Yan Menglong si stava impegnando ad aiutarlo.

Quando appese l’arco Tai Cang alla schiena, Yi Yun afferrò la faretra.

Era piena di frecce inseguitrici del vento fatte apposta per l’arco Tai Cang. Erano fatte di metallo gelide e le piume erano quelle di un uccello mostruoso dalla stirpe primordiale. Dardi del genere non avrebbero cambiato direzione nemmeno se avessero incontrato un’ondata di qi vitale. Erano frecce di ottima qualità!

Sarebbe stato uno spreco usare dardi così costosi. Arcieri forti avrebbero potuto legare un po’ di qi vitale all’asta delle frecce per poi recuperarle e tirarle di nuovo.

Dopo aver scelto arco e frecce, ora doveva selezionare un’arma da combattimento ravvicinato!

Yi Yun esaminò l’intera armeria e toccò ogni arma per decidere.

Stavolta Yan Menglong non disse nulla e lasciò che il giovane scegliesse da solo.

Yi Yun non aveva fretta. Dopo due ore, si mise di fronte ad una grossa roccia.

C’era una sciabola incastonata nella pietra!

Anche se era una sciabola, assomigliava ad una lancia.

Questa sciabola era lunga sei piedi. La sua impugnatura era ampia trentadue centimetri. La curvatura della lama era estremamente lieve. Data anche la sua lunghezza, sembrava quasi dritta e dava la sensazione di essere una spada.

Sembrava sia una sciabola che una spada!

Poteva essere usata sia come una sciabola che coma una lancia!

L’aspetto stravagante dell’arma ricordò a Yi Yun delle katane o dei miaodao che aveva visto in passato. La parola “miao” (苗) non aveva niente a che fare con il gruppo etnico Miao, ma descriveva la lama stretta e la lunghezza del miaodao, che assomigliava ad un germoglio.

Naturalmente, i miaodao, le katane e le spade di samurai che Yi Yun aveva visto in passato erano molto più corte della sciabola che stava osservando Yi Yun.

Più lunga era la lama, più forte sarebbe stato il fendente che avrebbe potuto eseguire.

E più era stretta, più sarebbe stata veloce!

Per questo le sciabole di un maestro tendevano ad essere lunghe e strette!

Ma più era stretta e lunga, più era facile da rompere! Poteva essere distrutta dall’arma di un avversario, da qi vitale o dall’impatto con le ossa.

Le katane e le spade dei samurai erano considerate lunghe, ma non erano state rese troppo lunghe per paura che si rompessero in battaglia.

In questo mondo diverso, gli esperti raffinatori potevano spingere al massimo queste due caratteristiche!

Questo perché avevano una sicurezza assoluta nella durezza delle sciabole che creavano!

Era una vera sciabola taglia cavalli. Una sciabola riceveva il soprannome di “taglia cavalli” a causa della sua lunghezza, che avrebbe permesso di dividere in due un cavallo.

E la sciabola che Yi Yun aveva scelto avrebbe potuto dividere in due un cavallo verticalmente. Avrebbe potuto trapassare un avversario e il suo cavallo dalla testa ai piedi!

“Questa!” Yi Yun afferrò l’impugnatura della sciabola con entrambe le mani e tirò!

“Weng!” Quando la lama si separò dalla pietra, emise un clangore basso ed una sensazione gelida. Sembrava un drago che si liberava dalle sue catene.

“Bella sciabola!” Lo sguardo di Yi Yun si accese e usò la sciabola per dimostrare le Nove Misteriose Spade Celesti!

Anche se era una sciabola, non era molto diversa da una spada, per questo era compatibile con le Nove Misteriose Spade Celesti. In un istante, Yi Yun fu ricoperto da bagliori di luce simili ad una tempesta di neve.

I venti generati dalla lama lasciarono piccoli graffi sulle pareti e sul pavimento.

“Basta, smettila di giocarci!” Yan Menglong lo interruppe bruscamente. “La sciabola Esercito di Mille! Ragazzino, hai gli occhi da ladro!”

Anche la sciabola Esercito di Mille era stata creata da un maestro. Nonostante valesse meno dell’arco Tai Cang, era anch’essa una delle armi migliori dell’armeria.

La Sciabola Esercito di Mille era composta da metallo di ghiaccio.gelido. Sul metallo di ghiaccio gelido c’erano delle belle linee che assomigliavano ad una superficie di ghiaccio piena di crepe. Queste linee non esistevano in origine, ma erano state create dall’arduo processo di forgia.

Il metallo di ghiaccio gelido emanava un freddo naturale. Se lo si fosse tenuto in una pozza d’estate, l’avrebbe congelata.

Usarla per distruggere le armi degli altri era facile com tagliare il fango. Perfino la sciabola Yanchi di Yi Yun non sarebbe resistita dopo un po’ di colpi!

“L’arco Tai Cang! Le frecce Inseguitrici del Vento! La Sciabola Esercito di Mille! Ragazzino, hai avuto proprio un bel colpo di fortuna!” A Yan Menglong doleva il cuore.

In confronto a quelle due armi, le due reliquie della desolazione erano molto meno preziose.

“Ragazzino, non sei nemmeno alto quanto quanto la sua lama e hai già preso la mia sciabola Esercito di Mille.” Yan Menglong sembrava irritato. La sciabola Esercito di MIlle non era molto più corta del generale, figuriamoci se la si poteva paragonare a Yi Yun.

“La ringrazio per la sua generosità!” Disse dal profondo del cuore Yi Yun. Sapeva che, nonostante Yan Menglong stesse esprimendo amarezza, aveva comunque intenzione di dargli sia l’arco Tai Cang che la Sciabola Esercito di Mille. Dopotutto, era stato Yan Menglong a portarlo dall’arco Tai Cang.

“Dopo aver scelto le armi, le reliquie delle ossa della desolazione non sono un problema. Dopo… c’è ancora la tua terra! Ca**o, mi sto proprio svenando oggi!” Yan Menglong imprecò. Ora sembrava più rilassato e non emanava più un’aura maestosa.

Yi Yun si grattò la testa con imbarazzo dicendo: “Sono venuto nelle terre centrali con poche decine di persone. Non avrei bisogno di un grande pezzo di terra. Va bene un terreno piccolo.”

Nel Regno Divino Tai Ah, il monarca aveva il controllo assoluto su un vasto pezzo di terra distribuito in 108 stati. Ogni stato era controllato da un duca!

Un duca avrebbe poi diviso ulteriormente la terra per darla ai generali e ad altri ministri di stato suoi vassalli.

Il generale poi le avrebbe distribuite ai suoi Mille Case e ai Cavalieri del Regno.

Yi Yun aveva il grado nobiliare più basso, così la sua terra proveniva da Yan Menglong.

Il generale gli diede una pacca sulle spalle e disse: “In futuro compierai grandi imprese. Presto prenderai un po’ di terra dalla Divina Capitale e, quando accadrà, questa terra tornerà nelle mie mani.”

“Così ti darò un buon pezzo di terra. Farai una bella figura con la tua gente e con tua sorella!”

Yan Menglong aveva prestato molta attenzione a Yi Yun. Sapeva del rapporto molto stretto tra lui e sua sorella Jiang Xiaorou.

Tirò fuori una mappa di pelle di animale dal suo anello interspaziale e cerchiò la terra da dare a Yi Yun…


