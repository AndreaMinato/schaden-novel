---
title: Capitolo 159 - Via del Saggio
pubDate: 2024-05-16T23:46:59.408Z
tags:
    - tmw
---


La strada si dirigeva verso il cuore della città. Questa era la via principale della Divina Città dalle porte a sud al centro. Chiunque passasse dall’entrata meridionale sarebbe dovuto passare di qui. Così mostrare le proprie imprese qui avrebbe dato una gloria immensa!

L’uomo pelato disse: “Questa è la Via del Saggio! Quando un guerriero delle divine lande selvagge supera un primato, il suo nome verrà registrato qui. Un maestro scultore creerà una sua statua da porre sulle piattaforme!

“Lasciare un busto e un nome nella Città Divina è un grande onore. Moltissimi sognano di ricevere un trattamento del genere!”

“Ma è troppo difficile. Negli ultimi duecento anni, non sono apparsi nuovi nomi o busti. Se qualcuno ne fosse capace, avrebbe qualche possibilità di diventare un saggio umano!”

“E per questo questa strada è conosciuta come la via del Saggio.”

“Diventare un saggio?!” Sentendo queste parole, i giovani eroi si entusiasmarono. Un saggio umano era una persona che avrebbe potuto evocare la pioggia con un cenno della mano!

L’Imperatore che aveva fondato il Divino Regno Tai Ah era un saggio! Naturalmente, tra i saggi del paese, era uno dei migliori.

Non avevano bisogno di essere i migliori in assoluto, anche il saggio di livello più basso sarebbe stata una figura dall’enorme prestigio. Ovunque andasse, avrebbe ricevuto il massimo rispetto. Anche gli antichi clan gli avrebbero mostrato cortesia!

Chi tra questi giovani non sarebbe voluto diventare un grande esperto? Questa via del Saggio li aveva entusiasmati.

Molti si erano fermati e avevano iniziato a leggere le parole sulle piattaforme metalliche.

L’uomo pelato permise loro di continuare a guardare. Queste sculture erano state poste qui per onorare gli antichi eroi e ispirare le future generazioni. Era positivo lasciare che questi giovani dessero un’occhiata.

“Oh? Qingfeng anno 634. Zhou Tianping è arrivato nei primi mille posti in tre liste d’onore simultaneamente. Ha superato il primato degli antenati. Questo record è qui per incoraggiare le future generazioni!”

“Imperatore Divino Qingfeng, è un imperatore divino di 100.000 anni fa. Ed è rientrato tra i primi 1000 posti di tre liste d’onore? Cosa sono le tre liste d’onore?”

La Divina Città Tai Ah era sempre stata misteriosa. Perfino i giovani di clan familiari un po’ più piccoli non conoscevano le regole della città.

“Le tre liste d’onore sono quella celeste, terrestre e dell’uomo! Sono classifiche estremamente importanti nella Divina Città Tai Ah. Lo vedrete in futuro!” Disse l’uomo pelato prima di andare avanti.

I cento giovani eroi percorsero la via concentrando gli sguardi sulle piattaforme metalliche ai lati della strada.

Provavano sincera ammirazione per le figure sbalorditive descritte nelle piattaforme metalliche.

“Oh? Wang Lixiao dello stato Jing. Non è uno dei quattro comandanti che presiedono l’esercito?! Quando il generale Lee è venuto ad allenarsi qui, anche lui ha lasciato il suo nome sulle piattaforme dei saggi.” Scoprì un giovane, attirando subito l’attenzione degli altri.

Wang Lixiao era l’idolo di molti giovani guerrieri. Vedere il suo nome li entusiasmò.

Se… avessero potuto lasciare il loro nome qui, sarebbe stato grandioso.

Molti lo stavano pensando. Naturalmente sapevano che sarebbe stato incredibilmente difficile.

L’uomo pelato li guidò in una costruzione rozza nella parte posteriore della città. A tutti fu dato un gettone.

“Lasciate un’impronta nel gettone usando la vostra energia spirituale. Nei prossimi sei anni, sarà il simbolo della vostra identità!”

Il gettone era delle dimensioni di un palmo e doveva pesare circa dieci chili.

Di fronte era pieno di iscrizioni e dietro c’era scritto “divine lande selvagge” con una grafia antica.

Yi Yun impresse la sua energia spirituale nel gettone. Presto rune dorate lo accesero, facendolo brillare.

“Oh? Questo è…” Le rune dorate sembravano scaglie e questo sorprese Yi Yun.

“Queste rune di scaglie di drago sono l’oggetto più fondamentale per i guerrieri qui. Senza rune di scaglie di drago, non possono fare nulla.”

“Ogni spesa per i guerrieri risorse, tecniche di coltivazione, reliquie e campi di allenamento devono essere comprati con rune di scaglie di drago! Lentamente capirete la loro importanza.” Spiegò l’uomo pelato.

“Capisco, così le rune scaglie di drago sono la valuta della Divina Città Tai Ah…” Yi Yun contò le rune contenute nel gettone. Ce n’erano solo dieci.

L’uomo pelato disse: “D’oggi in avanti, starete qui in queste case di pietra dietro di voi. Sono la dimora di classe più bassa in città. Sono fornite gratuitamente così come il cibo, ma naturalmente è della qualità più inferiore in assoluto.”

Case di classe inferiore e cibo di qualità inferiore?

Tutti questi giovani eroi erano persone fuori dal comune, così queste parole erano estremamente dure per le loro orecchie.

Un giovane non poté trattenersi dal chiedere: “E le residenze di livello superiore? Quali benefici hanno? Se vogliamo cambiare dimora, che requisiti dobbiamo soddisfare?”

L’uomo pelato disse: “Le residenze della città sono divise in classe inferiore, intermedia, superiore e in quelle della torre divina centrale! Le residenze di classe inferiore sono gratuite. Quelle intermedie costano due rune di scaglie di drago al giorno. Quelle superiori cinque al giorno. Per quanto riguarda le stanze nella divina torre centrale, costano almeno cinquanta rune di scaglie di drago al giorno.”

“Residenze nella divina torre centrale?”

Tutti i giovani volsero lo sguardo verso il centro. La piramide grossa quanto una montagna li faceva sentire proprio piccoli.

Tra i quattro tipi di residenza nella Divina Città Tai Ah, quelle di classe inferiore, intermedia e superiore avevano prezzi simili.

Ma il prezzo delle stanze nella torre saliva di dieci volte e partiva da cinquanta rune scaglie di drago!

Era ovvio che ci fossero molti vantaggi nel vivere nella torre.

L’uomo pelato disse: “La torre centrale ha un’enorme formazione che raduna qi vitale del mondo! La città stessa è costruita su una vena delle meraviglie piena di qi vitale del mondo. Insieme alla formazione, tutto il qi vitale del mondo nel raggio di 160 chilometri viene radunato tutto al centro. Così la torre centrale è il posto con la più alta densità di qi vitale del mondo!”

“Più in alto salite, più sarà denso il qi vitale del mondo. La densità ai livelli superiori è inconcepibile!”

“Cinquanta rune di scaglie di drago è il prezzo per i piani più bassi. Più si sale in alto, più diventa costoso!”

“La torre divina ha 99 piani. Dal 50esimo, i prezzi diventano proprio esagerati. Dal livello 70, il prezzo diventa astronomico. I giovani eroi che arrivano qui non possono permetterselo!”

Qualcuno non poté trattenersi dal chiedere: “Permetterselo? Allora chi risiede nelle stanze al di sopra del livello 70?”

L’uomo pelato disse: “Ci sono molte figure incredibili come i duchi, granduchi e alcuni vecchi mostri reclusi. Sono loro a poter restare al di sopra del 70esimo piano…”

Allora era così!

I giovani eroi si scambiarono delle occhiate. Quelle persone avevano un potere che superava la loro comprensione.

In effetti, visto che era la città numero uno del Divino Regno Tai Ah ed era stata fatta apposta per i guerrieri, era destinazione per numerosi giovani eroi, ma non apparteneva a loro.

Naturalmente i migliori campi di coltivazione al di sopra del livello 70 venivano dati a questi super esperti. Poteva usarli un adolescente?

Difficile!

L’uomo pelato continuò: “Sopra al 95esimo piano, ci sono le stanze più in alto e ce ne sono solo venti. Non sono disponibili al pubblico nemmeno pagando vaste quantità di rune di scaglie di drago. A meno che non si abbia un valore assoluto o non si abbia ottenuto un risultato sbalorditivo sufficiente a darti abbastanza punti gloria, non si può entrare!”

Tutti si avvilirono sentendo queste parole, si erano resi conto che sarebbe stato già estremamente positivo accedere ai piani inferiori della torre centrale.

Sarebbe stato sbalorditivo se un po’ di persone arrivassero a qualche decina di piani.

“Ora rimarrete qui. Domani vi porterò ai campi di coltivazione. Sarà un’opportunità, così coglietela al balzo!” Mentre parlava, l’uomo pelato si girò. I giovani sospirarono per poi entrare nel loro dormitorio.

Queste residenze di bassa classe erano al confine della Divina Città Tai Ah. Le file di case arrivavano a cento unità. Yi Yun guardò le poche stanze e si rese conto di qualcosa.

“Oh? La stessa stanza gratuita, ma le condizioni di vita sono così differenti?”

Alcune delle stanze avevano formazioni per radunare l’energia, addensando il qi vitale. Ma altre stanze non contenevano nulla ed erano uguali a fuori. Coltivare in dimore del genere naturalmente sarebbe stato difficile.

Yi Yun sondò l’area con attenzione e trovò velocemente le case con il qi vitale del mondo più denso.

Sulle mura c’era scritto:

Classe intermedia.

Rune scaglie di drago necessarie: nessune.

“Oh? Un stanza di classe intermedia?” Yi Yun fu sorpreso di trovare cinque stanze di livello intermedio gratuite tra quelle di grado inferiore.

Allora chi non sarebbe voluto vivere in una casa di classe intermedia?

Ma… l’uomo pelato non aveva assegnato loro le stanze, così chiunque avrebbe potuto occupare queste dimore.

Yi Yun poteva immaginarsi il motivo dietro questa scelta.

Yi Yun rifletté per un po’ e camminò verso la stanza. Non appena oltrepassò la porta, risuonò all’improvviso una voce dal tono freddo da dietro di lui: “Mi dispiace ma queste cinque case sono nostre!”

Yi Yun si girò e vide un giovane dall’aspetto maestoso. Aveva le braccia incrociate al petto mentre sogghignava verso Yi Yun.

I giovani venuti nella Divina Città di Tai Ah erano circa della stessa età. Ma l’uomo di fronte a lui sembrava praticamente un adulto sia per la sua altezza che per la sua corporatura.

Quando questo giovane fosse maturato, probabilmente sarebbe diventato forte come una torre.


