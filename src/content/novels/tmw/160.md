---
title: Capitolo 160 - La Prima Battaglia della Sciabola Esercito di Mille
pubDate: 2024-05-17T00:46:59.408Z
tags:
    - tmw
---


Yi Yun si accigliò mentre il giovane diceva: “Lascia che mi presenti. Sono Zhou Kui dell’esercito della Tartaruga Nera!”

L’intero Divino Regno Tai Ah non solo aveva le truppe del Drago Brillante come divisione militare, l’esercito della Tartaruga Nera era uno degli assi nella manica del paese.

Un normale soldato dell’esercito della Tartaruga Nera era in media inferiore ad un esperto ordinario delle truppe del Drago Brillante. Ma le loro truppe erano dieci volte più numerose.

Inoltre anche l’esercito della Tartaruga Nera addestrava un corpo d’élite speciale e i soldati di quel gruppo non erano inferiori ai membri d’élite del Drago Dorato.

L'esercito della Tartaruga Nera era di stazione a nord del Divino Regno Tai Ah e aveva delle frazioni nello stato Jing. Così, oltre a Yi Yun e Song Zijun, c’era una grande quantità di membri della Tartaruga Nera.

Quando Yi Yun era stato fermato da Zhou Kui, gli altri guerrieri del Drago Brillante si avvicinarono.

I militari erano un’entità coesa. Quando c’era un conflitto, membri dello stesso gruppo avrebbero cooperato contro minacce esterne. Se fosse scoppiato un conflitto, avrebbero combattuto insieme!

“Fratello Yi, cosa succede?!” Xu Zheng, la nuova conoscenza di Yi Yun, accorse. Anche lui era un membro delle truppe del Drago Brillante.

Yi Yun mandò un segnale con gli occhi e la gente capì subito cosa stava accadendo: “Eheh, sono cinque stanze e dovremmo dividerle per bene, ma l’esercito della Tartaruga Nera le vuole tutte?”

“È troppo arbitrario! Chi vi credete di essere?” Disse qualcuno dietro Yi Yun.

Immediatamente tutti i guerrieri della Tartaruga Nera si misero dietro a Zhou Kui.

I soldati dell’esercito della Tartaruga Nera generalmente erano più grossi di quelli delle truppe del Drago Brillante.

In contrasto, i soldati del Drago Brillante erano solo una decina.

Una decina contro tre decine.

Yi Yun diede un’occhiata al robusto Zhou Kui. Sapeva che intenzioni aveva la Divina Città Tai Ah. Disponendo un po’ di stanze di classe intermedia tra quelle di livello inferiore, senza distribuirle, era come accendere lo spirito competitivo dei guerrieri fin dall’inizio.

Competizioni, combattimenti ed eliminazioni. Era questo l’obiettivo della Porta del Drago letale del campo delle divine lande selvagge!

Una semplice competizione per le residenze lo rifletteva.

Anche Zhou Kui chiaramente aveva capito le regole. Disse senza paura: “Nella Divina Città Tai Ah, la forza regna sovrana. Ovviamente dobbiamo competere per le cinque stanze di livello intermedio messe qui! Eheh, mi piace competere! Le truppe del Drago Brillante vorrebbero un posto? Sicuro! Possiamo fare una competizione qui oggi. Sarà chi vincerà ad ottenerle!”

L’esercito della Tartaruga Nera aveva una presenza intimorente ed era in vantaggio numerico. Come aveva detto Yan Menglong, nessuno dei giovani eroi qui era debole. L’esito dello scontro tra le decine di persone delle truppe del Drago Brillante contro le tre decine dell’esercito della Tartaruga Nera era prevedibile.

Anche Yi Yun, che era sicuro della sua forza, non poteva affrontarne così tanti.

“Conosco Zhou Kui. La sua coltivazione è negli stadi intermedi del Sangue Viola, si avvicina quasi alle fasi avanzate!” Disse Xu Zheng accanto a Yi Yun.

Se avessero combattuto avrebbero perso. Ma erano riluttanti a rinunciare alle stanze di classe intermedia senza lottare.

L’esercito della Tartaruga Nera aveva accerchiato le stanze. Zhou Kui rise mentre si faceva scrocchiare le nocche ed emanava un’aura provocatoria.

I suoi muscoli si tesero e divennero simili al granito. Era difficile immaginare che fosse un adolescente di quattordici anni.

“Oggi rappresenterò l’esercito della Tartaruga Nera. Chi vuole farsi avanti e combattere contro di me? Se mi sconfiggerete, avrete il diritto di prendere una stanza.”

Zhou kui sapeva che la Divina Città Tai Ah non sarebbe stata contraria a degli scontri privati finché i contendenti non fossero stati mutilati.

Yi Yun guardò Zhou Kui. Il giovane aveva due armi, una lama e un martello da guerra. Entrambe erano appese alla sua schiena.

Era raro vedere qualcuno armato di un martello. Solo persone dalla grande forza avrebbero usato un’arma del genere visto che la velocità d’attacco sarebbe stata limitata e non avrebbe potuto competere con spade e sciabole.

Per quanto riguardava la lama da guerra, era estremamente pesante e l’impugnatura era spessa. Era completamente diversa da quella di Yi Yun.

La lama della Sciabola Esercito di Mille era lunga e stretta, con una piccola curvatura, facendola sembrare più una spada.

Era completamente diversa dalla lama di Zhou Kui.

Yi Yun mormorò lievemente mentre i suoi occhi brillavano in modo strano.

La Divina Città Tai Ah era un posto pieno di competizioni spietate. Da quando era arrivato qui, Yi Yun aveva deciso di accettare che la forza regnava sovrana. C’erano troppi geni in città, se non avessi oppresso gli altri, gli altri se ne sarebbero approfittati.

In effetti, non solo nella Divina Città, ma anche durante il lungo percorso delle arti marziali un guerriero avrebbe dovuto competere continuamente con gli altri. Per maturare e diventare più forte bisognava combattere!

Yi Yun non disse una parola e si sbottonò lentamente il colletto. Tirò fuori un chiffon e lo diede con noncuranza a Xu Zheng.

“Aiutami a tenerlo.” Disse Yi Yun. Gli aveva dato la Maglia del Mercurio Fluido.

Xu Zheng esitò perché non aveva capito cosa aveva appena ricevuto.

Nemmeno Zhou Kui reagì. Teneva ancora le braccia al petto mentre stava aspettando con audacia uno sfidante. Scorse con lo sguardo i dintorni senza molta preoccupazione. Perfino il movimento di Yi Yun non attirò la sua attenzione più di tanto, solo una breve occhiata. Non aveva rivolto l’attenzione verso Yi Yun perché non pensava che fosse una persona speciale tra la decina del Drago Brillante.

In quel momento Yi Yun si mosse! Senza dare nessun avvertimento, sfrecciò come un fulmine.

Era estremamente rapido!

“Cha!”

La Sciabola Esercito di Mille era stata sfoderata!

Da quando aveva compreso il Gran Successo della Minuta Sottigliezza, la sua velocità era diventata terrificante.

“Twang!”

La Sciabola Esercito di Mille fendette l’aria ed emanò un rumore tagliente. Ma questo suono non riusciva a seguire la sciabola!

“Uh?!” Le pupille di Zhou Kui si rimpiccolirono. La sua reazione fu estremamente veloce e si ritirò rapidamente. Allo stesso tempo, fu sul punto di prendere la lama e il martello dalla sua schiena.

Ma non appena toccò le impugnature delle sue armi e si ritirò di tre passi, la sciabola Esercito di Mille aveva già raggiunto la sua gola!

La lama gelida emanava un freddo assassino!

Il collo di Zhou Kui iniziò a sanguinare. Se Yi Yun non avesse ritirato la sciabola in quell’attimo di secondo, lo avrebbe decapitato!

Questa lunga sciabola non era ordinaria. Solo la lama era alta quasi quanto Yi Yun. Nelle mani del giovane, emanava un’aura incredibile!

Zhou Kui rimase immobile mentre la sua fronte stava sudando. In quel momento aveva sentito la morte.

La gente attorno guardò la scena in silenzio con espressioni sbalordite.

“Mi… hai fatto un attacco a sorpresa!!!” Zhou Kui fissò la lama di Yi Yun. Lo disse trattenendo il respiro. Se avesse respirato troppo vigorosamente, non poteva garantire che la sciabola non gli tagliasse la gola.

Zhou Kui era contrariato. Aveva incrociato le braccia al petto e la sua lama era dietro di lui. Aveva appena annunciato l’incontro e Yi Yun l’aveva attaccato all’improvviso!

Non aveva nemmeno rivelato le sue abilità ed era stato quasi ucciso da un ragazzino metà testa più basso di lui!

Dopo aver cacciato falchi per tutta la vita, venire beccato all’occhio da un passero era una grossa umiliazione.

“Nel campo di battaglia, un nemico ti chiederà se sei pronto prima di ucciderti?” Yi Yun non ritirò la sua sciabola. La punta della lama era ancora appoggiata al collo di Zhou Kui, rendendogli difficile parlare.

Zhou Kui chiuse la bocca perché la sciabola molto lunga gli stava dando troppa pressione.

In quel momento, scoppiò del trambusto tra l’esercito della Tartaruga Nera. Erano contrariati e cominciarono a gridare: “Troppo spregevole. È stato un agguato, eppure lo fa sembrare così valoroso.”

“Se ne hai le capacità, ritira la sciabola e affronta in modo appropriato il fratello Kui!”

Zhou Kui era uno dei guerrieri più forti tra di loro. Nessuno poteva competere con lui quando usava la lama e il martello da guerra.

Per quanto riguardava la velocità, era relativamente inferiore a quella degli altri.

Ma Yi Yun era noto per la sua rapidità. Dato che aveva lanciato un agguato, Zhou Kui non aveva avuto nemmeno l’occasione di estrarre la sua lama, così aveva perso in un solo colpo.

Ma Yi Yun non poteva badare alle sue parole.

Potevano solo biasimare l’arroganza di Zhou Kui. Le sue mani erano ancora incrociate al petto quando aveva annunciato l’inizio dell’incontro.

“Se fosse stato un campo di battaglia, saresti già morto.” Disse lievemente Yi Yun.

Zhou Kui arrossì. Era risentito, ma sapeva che il giovane aveva detto la verità.

Era una persona flessibile. Che Yi Yun avesse fatto un attacco a sorpresa o no, comunque aveva perso.

“Di sicuro sei spietato!” Zhou Kui strinse i denti dicendo: “Una delle stanze di classe intermedia è vostra!”

Zhou Kui si arrese e Yi Yun rinfoderò la sua sciabola.

Zhou Kui lo guardò con rabbia: “Come ti chiami?”

“Yi Yun.”

“Yi Yun? Bene! Sono stato sconfitto oggi, ma mi ricorderò di te. Riconquisterò l’orgoglio perduto e ti darò un assaggio della mia lama del Re Fantasma e del Distruttore di Crani!”

Yi Yun non si preoccupò delle parole risentite di Zhou Kui. Entrò nella sua stanza portando la sciabola Esercito di Mille.

Queste cinque stanze non potevano essere date tutte alle truppe del drago Brillante. L’esercito della Tartaruga Nera non poteva prenderle tutte. Sarebbe dipeso dalla forza dei singoli.

Yi Yun non avrebbe aiutato il debole.

Yi Yun esaminò la stanza. Era una semplice casa di pietra del mobilio estremamente semplice.

Una trave fatta con ossa della desolazione, un letto, una scrivania e una sedia di pietra e una formazione che radunava energia.

Le ossa della desolazione non erano niente di speciale e, con il passare degli anni, ormai era rimasta poca energia al loro interno.

Per quanto riguardava il letto, non c’erano lenzuola, era vuoto e duro. Una persona normale si sarebbe svegliata piena di dolori dopo aver passato una notte qui. Il motivo per cui non c’erano comodità era per suggerire ai guerrieri venuti qui ad allenarsi di rimpiazzare il sonno con la meditazione.

Non erano nella Divina Città Tai Ah per godersi la vita. Se avessero voluto farlo, sarebbero dovuti rimanere nei loro feudi. Durante questi sei anni avrebbero dovuto allenarsi duramente e lottare!


