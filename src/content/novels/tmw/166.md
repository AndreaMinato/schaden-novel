---
title: Capitolo 166 - Allenamento basilare
pubDate: 2024-05-17T06:46:59.409Z
tags:
    - tmw
---


In quel momento, diversi membri delle truppe del Drago Brillante stavano soffrendo.

Erano esperti in quanto a tecniche, ma in termini di forza non potevano competere con l’esercito della Tartaruga Nera che era noto per la sua forza.

L’esercito della Tartaruga Nera era un reggimento di cavalleria pesante. La Tartaruga Nera era il nome di una bestia divina simile ad una testuggine con un serpente sul suo guscio.

Una mascotte dalla difesa così elevata rifletteva anche la natura dell’esercito della Tartaruga Nera.

Questi uomini si allenavano principalmente portando pesi e allenando la propria forza.

Era difficile che le truppe del Drago Brillante potessero competere con loro in questo campo.

Questi guerrieri del Drago Brillante erano riusciti a stento a sopportare due ore nella Divina Sala delle Lande Selvagge. Avevano pensato di poter riposare, ma ora dovevano allenarsi ancora di più. Il campo delle Divine Lande Selvagge, che era conosciuto come la Porta del Drago mortale, era qualcosa che le persone normali non potevano sopportare.

Vedendo le espressioni scontente dei membri del Drago Brillante, i guerrieri della Tartaruga Nera si entusiasmarono. Non avevano bisogno di molto, bastava che ci fosse qualcuno di inferiore rispetto a loro.

Persone del genere avrebbero goduto della sofferenza degli altri. Inoltre mettere in ombra le truppe del Drago Brillante li rendeva contenti.

Di conseguenza, i membri dell’esercito della Tartaruga Nera non vedevano l’ora di arrivare al campo di allenamento delle scuole.

“L’addestramento inizierà ora. Dalla sala ai campi di allenamento ci sono circa cinque chilometri. Arriveremo lì saltando a rana!” Disse l’uomo pelato.

“Salti a rana? Ahah, mi piace!”

I salti a rana erano un comune metodo di allenamento usato dai membri della Tartaruga Nera. In quanto guerrieri, dovevano portare dei pesi, altrimenti sarebbe stato troppo facile. Non era un problema saltare per una decina di metri con un solo balzo.

“Quanto peso dovremo portare?” Chiese qualcuno dell’esercito della Tartaruga Nera.

“Dato che avete consumato molta energia oggi, ridurrò il peso. Dovete solo indossare questi.” L’uomo pelato toccò l’anello interspaziale e tirò fuori un’enorme scatola.

La scatola fu aperta da un calcio, era piena di divise per allenarsi.

Erano abiti colorati e sembravano fatti da tessuto di jeans, ma i giovani eroi presenti sapevano che erano abiti imbottiti di pesi.

Erano leggeri in mano, ma una volta indossati, sarebbero pesati decine di centinaia di chili.

“Questo è il tipo di divise più leggero della Divina Città di Tai Ah. In origine viene usata per allenare i vostri movimenti, ma lascerò che li usiate come pesi. È molto facile!”

“La divisa nera pesa 200 calderoni, quella viola 100, quella rossa 50, la verde 30 e la bianca 10! Scegliete quella che volete indossare.”

Un calderone equivaleva a 450 chili. Anche la divisa più leggera pesava 4.500 chili ed era pari al peso più leggero della Maglia del Mercurio Fluido.

Ma la Maglia del Mercurio Fluido poteva aumentare il suo peso fino a mille calderoni, che era dieci volte la divisa nera.

E le divise di allenamento qui avevano dei pesi fissi. Così la differenza di valore era ovvia.

“Spingersi oltre il limite sarà di beneficio per voi. Ma… se non pensate di potercela fare, scegliete pure la divisa bianca e mangiate un po’ di reliquie.” L’uomo pelato li derise.

Il suo tono sprezzante provocò subito l’ambizione dei giovani. Come potevano accettare questa umiliazione?

Iniziarono subito a scegliere le divise di allenamento.

Anche i giovani eroi vivaci sapevano quanto sarebbe stato difficile saltare a rana per cinque chilometri con poco qi vitale.

Dopo aver compreso il livello di difficoltà, i membri delle truppe della Tartaruga Nera scelsero le divise rosse. Pochissimi scelsero quelle viola.

Per quanto riguardava i giovani del Drago Brillante, dovettero accontentarsi di una divisa più leggera. La maggior parte scelse quelle verdi e una piccola minoranza selezionò quelle rosse.

Dopotutto avevano ancora un po’ di energia.

Zhou Kui derise Yi Yun: “Eheh, devi aver consumato molto qi vitale nella Divina Sala delle Lande Selvagge? Che ne dici di scegliere quella più leggera? Questa divisa viola pesa cento calderoni e probabilmente non è adatta per te.”

Zhou Kui provocò apposta Yi Yun. La divisa viola era la seconda uniforme più pesante. Nessuno dei membri della Tartaruga Nera aveva osato sceglierla.

Zhou Kui voleva spingerlo a fargli scegliere una divisa al di sopra delle sue possibilità e farlo stancare a morte.

Yi Yun rise e disse: “In effetti non è adatta.”

Yi Yun non aveva bisogno di riflettere, non c’era nulla da considerare.

Quando era nella formazione delle Sfere di Metallo Gelide, stava indossando la Maglia del Mercurio Fluido dal peso di dieci calderoni. Tuttavia allenare tecniche di movimento era molto diverso dal portare pesi.

Un uomo di primo livello poteva sollevare facilmente 136 chili, ma sarebbe stato diverso se avesse portato 22 chili durante uno sprint di cento metri o un lungo salto.

Yi Yun era pieno di energia e, dato che erano solo salti a rana con dei pesi, la divisa di allenamento viola da cento calderoni non era adatta.

Zhou Kui incespicò. Non si aspettava che Yi Yun avrebbe ignorato le sue provocazioni.

<em>È così senza palle? Ho detto che non era adatto e non l’ha scelta? È davvero un uomo?</em>

Proprio quando si stava preparando a dire altre provocazioni, strabuzzò gli occhi quando lo vide raccogliere una divisa di colore nero.

La divisa nera pesava 200 calderoni!

Le sue palpebre fremettero. Questo ragazzino era impazzito?

Se Zhou Kui fosse stato nelle condizioni migliori, allora saltare per cinque chilometri con un peso di 200 calderoni non sarebbe stato nulla. Avrebbe potuto tollerarne anche 300.

Ma ora, dopo aver speso così tanta energia nella Divina Sala delle Lande Selvagge, Zhou Kui aveva intenzione di usare solo un’uniforme di colore viola. Dopotutto se fosse collassato di stanchezza lungo la strada ancora prima dell’allenamento nel campo sarebbe stato troppo imbarazzante.

Aveva cercato di provocare Yi Yun per fargli indossare una divisa viola, incastrandolo. Ma inaspettatamente Yi Yun aveva scelto quella nera.

Come avrebbe scelto? Ora avrebbe dovuto riconoscere la sua inferiorità e sceglierne una viola?

Yi Yun doveva essere un ritardato. Non aveva ascoltato l’uomo pelato e non aveva capito quanto pesavano?

Perfino l’uomo pelato guardò Yi Yun con sorpresa, ma si limitò a questo.

I membri delle truppe del Drago Brillante erano sbalorditi.

“Scelgo questa.” Disse Yi Yun sorridendo a Zhou Kui: “E tu? Ho sentito che a voi dell’esercito della Tartaruga Nera piace sempre allenarvi facendo salti a rana?”

Zhou Kui esitò per un momento, deglutì e rise con amarezza: “Di sicuro. Roba come i salti a rana sono praticamente come camminare per noi dell’esercito della Tartaruga Nera! Ormai ci annoiano.”

Zhou Kui strinse i denti. Non poteva essere messo in ombra da Yi Yun.

Zhou Kui prese un’altra divisa nera e pensò: ‘<em>Ragazzino, lascerò che tu faccia la tua messinscena. Vedremo quanto potrai resistere!’</em>

Zhou Kui sapeva della sua situazione. Non poteva fare lo sciocco con la divisa nera.

Ma pensandoci più attentamente, non importava. Una volta che Yi Yun fosse collassato di stanchezza, avrebbe potuto mangiare un po’ di reliquie di bestie feroci o, alla peggio, avrebbe mangiato la reliquia della desolazione per recuperare energia.

Stringendo i denti, sarebbe riuscito a resistere fino a raggiungere la sua destinazione.

Dopotutto, questa era l’uniforme più pesante e aveva speso molta energia nella Divina Sala delle Lande Selvagge. Perfino il severo uomo pelato avrebbe permesso loro di mangiare la reliquia d’ossa della desolazione in questa situazione.

“Eheh, finché mangerò una reliquia della desolazione, riuscirò a resistere. Per quanto riguarda te, piccoletto con le cosce più sottili del mio braccio, probabilmente crollerai dopo nove metri. Non è facile saltare per cinque chilometri!”

Pensando a questo, Zhou Kui gettò un’occhiata sinistra di derisione verso Yi Yun. Disse con leggerezza: “In passato, il nostro allenamento durante il nostro addestramento usavano divise di 300 calderoni per saltare a rana e abbiamo anche fatto quindici chilometri alla volta!”

Zhou Kui si vantò e i suoi seguaci gli fecero da eco: “Ahah, il fratello Kui in passato ha anche provato a giocare con 400 calderoni. Perfino la distanza più breve era di dieci chilometri! È solo 5 chilometri oggi e la divisa più pesante è solo di 200 calderoni. Fratello Kui, dovrai accontentarti.”

Dopotutto vantarsi non costava nulla e lo fecero con grande flemma. Ma nelle sue condizioni ottimali, Zhou Kui poteva a stento gestire un peso superiore ai 300 calderoni.

Il record di Zhou Kui era saltare a rana per 2,5 chilometri con 360 calderoni.

Vedendo Zhou Kui e i suoi seguaci vantarsi, l’uomo pelato alzò le sopracciglia e rise: “Così credete che 200 calderoni non siano abbastanza?”

Sentendo queste parole, Zhou Kui quasi piantò la testa a terra. Voleva schiaffeggiare il suo seguace. Perché doveva dare aria alla bocca?

“Se pensi che non sia sufficiente, potete indossare due pezzi.” Disse con calma l’uomo pelato indicando la scatola.

Zhou Kui rise un po’. Proprio quando stava per ammettere la sconfitta, vide Yi Yun inspirare e soffiare mentre raccoglieva una divisa rossa e la indossava…

Zhou Kui quasi soffocò.

Aprì la bocca e guardò incredulo il giovane.

Questo ragazzino, gli mancava qualche rotella?

Con i 200 calderoni del colore nero e i 50 calderoni del colore rosso, erano un totale di 250 calderoni!

In realtà questo era il peso apparente.

Yi Yun aveva cambiato di nascosto il peso della Maglia del Mercurio Fluido da 50 a 300 calderoni. Yi Yun immaginava che fosse questo il suo limite. Se non fosse riuscito a tollerarlo, avrebbe potuto ridurre lievemente il peso della Maglia del Mercurio Fluido. Confrontando la loro forza, Yi Yun non avrebbe potuto battere Zhou Kui al picco delle sue condizioni.

In quel momento, sembrava che Zhou Kui avesse mangiato mezzo chilo di arsenico. Non sapeva cosa dire.

Questo ragazzino, che follia è questa…?

Dopo aver sopportato la Divina Sala delle Lande Selvagge, avrebbe portato 250 calderoni per cinque chilometri di salto a rana?

Zhou Kui ormai doveva competere con lui.

Molti lo stavano guardando. I membri delle truppe del Drago brillante, della Tartaruga Nera e l’uomo pelato lo stavano guardando con un sorriso.

Zhou Kui ebbe la sensazione che un’orda di 10.000 bestie cornute lo avessero schiacciato con i loro zoccoli sporchi di fango. Lo stavano schiacciando fino a fargli vomitare sangue. Strinse i denti e tirò fuori una divisa rossa dalla scatola.

Colore rosso e colore nero, per un totale di 250 calderoni…

Una vena sporse dalla fronte di Zhou Kui. Sta rischiando la vita per sfidarmi?

Guardò Yi Yun. Sospettava che lo stesse prendendo in giro. Come poteva indossare 250 calderoni di uniforme?

Se Yi Yun non avesse potuto farlo, non doveva per forza seguire le sue follie.

Ma Yi Yun aveva già indossato la divisa rossa e stava per prendere quella nera…


