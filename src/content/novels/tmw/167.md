---
title: Capitolo 167 - Salti a Rana
pubDate: 2024-05-17T07:46:59.409Z
tags:
    - tmw
---


Molti stavano guardando Yi Yun. Scegliere due divise di allenamento era troppo scioccante. Ma se Yi Yun non avesse potuto portarle, sarebbe stato proprio ridicolo.

Yi Yun indossò la divisa e in quel momento la formazione si attivò!

Sentì subito affondare il suo corpo. I 250 calderoni e i 50 calderoni della Maglia del Mercurio Fluido ora pesavano su di lui.

Un peso del genere lo faceva sprofondare nel terreno ad ogni passo!

Le strade della Divina Città Tai Ah erano fatte di materiale speciale, capaci di sopportare gli addestramenti dei guerrieri. Altrimenti sarebbero state già distrutte da tempo.

<em>’Li ha indossati davvero’.</em>

Le palpebre di Zhou Kui fremettero. Aveva visto qualcosa che non avrebbe voluto vedere.

Doveva ammettere di aver sottovalutato questo ragazzino.

Ma anche se ne fosse stato capace, per quanto tempo poteva resistere?

Durante le due ore nella Divina Sala delle Lande Selvagge, Zhou Kui aveva già speso così tanta energia, era impossibile che Yi Yun non fosse stanco.

Zhou Kui strinse i denti e fece lo stesso.

Nel momento in cui le indossò, sentì le gambe pesanti. Allo stesso tempo, poteva sentire il suo corpo svuotarsi di qi vitale.

Era certo di non poter resistere a lungo. <em>’Se non potrò davvero sopportarlo, aspetterò finché Yi Yun non crolli per la stanchezza e poi mi toglierò la divisa rossa.’</em>

Zhou Kui stava facendo piani del genere visto che era improbabile che Yi Yun balzasse per molto.

“Salti a rana, iniziate!” Ordinò l’uomo pelato e tutti cominciarono a saltare.

Molti stavano prestando attenzione a Yi Yun, specialmente i membri dell’esercito della Tartaruga Nera. Volevano tutti vederlo crollare.

<em>’Stiamo a vedere. 250 calderoni ti spaccheranno le ginocchia.’</em> Pensarono con malvagità alcuni.

Tra le 100 persone, Yi Yun era tra i pochi primi. Fece un respiro profondo e fece uno squat, per poi saltare!

“Boom!”

Dati i 300 calderoni di peso, il terreno tremò gentilmente.

Yi Yun poteva sentire ogni muscolo a causa delle vibrazioni.

300 calderoni erano il peso che Yi Yun poteva sopportare. Sentì anche dei lievi crampi ai muscoli. Le sue giunture stavano sopportando un impatto violento.

Yi Yun aveva la sensazione che un pesante martello lo stesse colpendo.

E questo processo martellava nel suo corpo l’energia della specie primordiale che non era stata ancora pienamente assorbita. Nutriva il suo sangue, rafforzava i suoi muscoli e ampliava i canali dei suoi meridiani.

Era davvero troppo confortevole!

“L’energia delle specie primordiali non è affatto da sottovalutare!”

Il corpo di Yi Yun si scaldò. Sembrava che ci fosse un fuoco nel suo dantian. L’energia della specie primordiale si agitò nelle sue vene, facendo scorrere più velocemente il suo sangue. Tutte le sue giunture iniziarono a crepitare come un falò!

Più e più volte, Yi Yun saltò e atterrò. Respirava profondamente e i suoi passi erano stabili. Sentiva perfino la sua forza aumentare costantemente sotto il nutrimento dell’energia.

L’energia della specie primordiale veniva assorbita velocemente mentre si stava esercitando più che poteva.

<em>Che… che diavolo?</em>

La gente dell’esercito della Tartaruga Nera ne fu sbigottita, Zhou Kui ancora di più.

Erano esperti nel salto a rana. Potevano capire dalla sua partenza e dal suo atterraggio che Yi Yun non si stava sforzando, ma che poteva davvero gestire 250 calderoni di peso!

Forse non sarebbe resistito a lungo, ma per ora avrebbe potuto completare i primi trenta salti con facilità.

Le palpebre di Zhou Kui fremettero. Sentì il suo stomaco agitarsi.

Per quanto riguardava gli altri dell’esercito della Tartaruga Nera, deglutirono con un’espressione costipata.

Come poteva essere possibile? La resistenza di questo ragazzino è così buona? Ha ancora così tante energie dopo aver trascorso due ore nella Divina Sala delle Lande Selvagge?

“Fratello Kui, cosa dobbiamo fare?” Chiese qualcuno.

“Cosa possiamo fare, saltate con lui. Mi rifiuto di credere di non poter resistere quanto lui.” Zhuo Kui strinse i denti e fece un profondo squat. Sarebbe potuto resistere per poco vista la quantità di qi vitale che gli rimaneva. Ora c’era solo da vedere chi tra di loro sarebbe riuscito a resistere di più.

“Giusto, il fratello Kui ha ragione. Questo ragazzino non può battere il fratello Kui! Il fratello Kui è riuscito a sopportare un peso di quasi 400 calderoni saltando per 2,5 chilometri, figuriamoci 250 calderoni.”

“Fratello Kui, surclassalo. Ti sosterremo!” I seguaci di Zhou Kui erano molto fiduciosi.

Zhou Kui fece un respiro profondo e una vena sporse dalla sua fronte, fece uno squat profondo e saltò!

Zhou Kui aveva la sensazione che una grossa montagna stesse premendo sulle sue ginocchia.

Le ginocchia si facevano carico dell’intero peso durante i salti a rana. Se uno non fosse stato abbastanza forte, si sarebbe ferito le ginocchia.

Così, Yi Yun era di fronte e Zhou Kui era dietro. Zhou Kui fissò la schiena del giovane e lo seguì.

Non poteva vedere l’espressione del suo riale. Si immaginava che anche lui fosse al limite.

Molte volte, con un obiettivo da seguire, una persona avrebbe persistito a lungo.

Ad esempio, in una corsa a lunga distanza, il secondo posto avrebbe seguito il primo e avrebbe incontrato meno pressione.

Questo era il piano di Zhou Kui. Era sicuro delle sue capacità. Con il suo vantaggio in quanto a forza e morale, era impossibile che perdesse.

Ma…

Con il passare del tempo, Yi Yun continuò a procedere con costanza. Durante la sua avanzata, l’energia della specie primordiale stava raffinando costantemente il suo corpo, entrando nel suo sangue e nella sua carne.

Questa energia estremamente pura gli diede la capacità di sfidare il fato.

Yi Yun sentì sempre più calore al corpo. Era un’ondata di energia che doveva consumare, altrimenti sarebbe esplosa.

Sotto lo stimolo di questa energia, Yi Yun balzò con ancora più forza. Aveva la sensazione di stare crescendo una Divina Tigre Feroce nel corpo. C’era una quantità sconfinata di energia nel suo corpo, facendogli venire l’impulso di saltare ancora più in alto.

Alla fine sentì che 300 calderoni non erano sufficienti!

All’inizio 300 calderoni erano il suo limite, ma ora 300 calderoni non potevano più limitare il flusso d’energia delle specie primordiali nel suo corpo.

Con un po’ di concentrazione, il peso della Maglia del Mercurio Fluido aumentò di altri 30 calderoni!

330 calderoni.

Questo peso bilanciò l’energia delle specie primordiali.

Yi Yun poteva aumentare la sua energia comprimendo il suo sangue e combinando l’energia delle specie primordiali poco a poco.

Yi Yun si riempì di gioia vedendo un così netto aumento di forza e di livello. Si sentiva come un albero a primavera, faceva crescere un germoglio dopo l’altro.

Lentamente, Yi Yun aumentò il peso della Maglia del Mercurio Fluido fino a cento calderoni. Così stava sopportando un peso totale di 350 calderoni, ancora di più!

L’energia delle specie primordiali gli aveva dato un aumento di forza di 50 calderoni.

Anche se la faccia di Yi Yun era coperta di sudore, i suoi occhi brillavano con entusiasmo. Il suo sguardo sembrava poter sparare fulmini da quanto era scintillante.

In quel momento, Zhou Kui non vide l’espressione e lo sguardo di Yi Yun. Tutto ciò che poteva vedere era la sua schiena. Zhou Kui strinse i denti mentre lo seguiva.

<em>’Dovrebbe… non dovrebbe farcela, presto…’</em>

Pensare questo motivò Zhou Kui a continuare.

Ogni salto e atterraggio lo faceva sentire come se fosse al patibolo.

Dopo sessanta metri, Zhou Kui non sentiva nulla.

A 300, gli si intorpidirono le gambe.

A 600, 900 metri, gli tremavano le ginocchia.

Erano già 1200 metri!

1200 metri… Come si sentiva dopo aver speso tutte le sue energie dopo due ore nella Divina Sala delle Lande Selvagge e aver portato 250 calderoni di peso saltando a rana per 1200 metri?

Zhou Kui non era mai stato così stanco in tutta la sua vita!

Ma, di fronte a lui, Yi Yun stava ancora facendo un balzo dopo l’altro.

Zhou Kui stava impazzendo. <em>’Come ca**o fa a resistere?’

‘Cosa sta succedendo?’</em>

Ad ogni respiro, Zhou Kui sperava che Yi Yun avrebbe ceduto ma… lo vedeva solo continuare a saltare, come se non sentisse la stanchezza.

Yi Yun procedeva con fare rilassato e la distanza che copriva ad ogni balzo era sorprendentemente uniforme…

Zhou Kui ansimò mentre il sudore scorreva sui suoi occhi.

Dopo 1200 metri… arrivarono a 1500 metri…

A Zhou Kui mancava qi vitale e provò stordimento.

“Quel ragazzino… dovrebbe… dovrebbe vacillare. Sono già così stanto… sicuramente… lo starà sopportando a stento…”

“Ho solo… solo bisogno di resistere ancora un po’... basterà, basterà…”

Zhou Kui si stava ipnotizzando da solo per consolarsi, ma…mentre apriva le palpebre zuppe di sudore, notò con incredulità che Yi Yun si stava allontanando sempre di più.

Yi Yun stava ancora saltando senza dare segni di affaticamento. Sembrava che avrebbe saltato fino ai confini del mondo.

<em>Come… come può essere…’</em>

Zhou Kui non poteva crederci. Figuriamoci resistere finché Yi Yun non si fosse stancato, solo la distanza che ora li separava arrivava a più di cento metri.

Questi cento metri erano un dirupo insormontabile per Zhou Kui!

Se fosse stato inferiore a Yi Yun in quanto a velocità, avrebbe potuto accettarlo perché non era il suo punto forte.

Ma la potenza e la resistenza erano il suo orgoglio, come poteva perdere contro Yi Yun anche da questo punto di vista?

Quando un genio falliva, e specialmente nel campo in cui aveva più fiducia, sarebbe stato un duro colpo. Zhou Kui sentì mancare ossigeno al cervello. Provò stordimento e la sua vista cominciò ad offuscarsi.

Non poteva più sentire nulla a parte il suo respiro e il suo battito cardiaco.

Prima era stato motivato dalla sua determinazione testarda, Ma ora aveva consumato tutto il qi vitale e l’enorme colpo psicologico gli aveva prosciugato ogni briciolo di energia.

“Splash!”

Zhou Kui barcollò e cadde di faccia a terra scompostamente.


