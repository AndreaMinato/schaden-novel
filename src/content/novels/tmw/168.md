---
title: Capitolo 168 - Campi di Allenamento
pubDate: 2024-05-17T08:46:59.409Z
tags:
    - tmw
---


Zhou Kui era arrivato al limite, le persone attorno a lui erano sbigottite.

Zhou Kui e Yi Yun stavano portando entrambi pesi di 250 calderoni.

Yi Yun aveva continuato a saltare e più lo faceva, più li seminava. E Zhou Kui era perfino svenuto per la stanchezza!

Com’era possibile?!

Il robusto Zhou Kui probabilmente pesava il doppio di Yi Yun. E proveniva dall’esercito della Tartaruga Nera, delle truppe che si allenavano spesso in questo modo.

Cosa significava questo?

“Fratello Kui! Fratello Kui!” Un po’ di membri dell’esercito della Tartaruga Nera notarono che era successo qualcosa di disastroso e si precipitarono ad aiutarlo.

Zhou Kui stava già schiumando dalla bocca e aveva roteato gli occhi all’indietro.

In quel momento i membri dell’esercito della Tartaruga Nera non badò più alla sua reputazione e tirarono subito fuori reliquie di bestie feroci per farle mangiare a Zhou Kui.

Zhou Kui era ancora in buone condizioni, era svenuto solo perché aveva consumato troppa energia e qi vitale.

Nel momento in cui le reliquie entrarono nel suo stomaco, diventarono un flusso di energia calda. Zhou Kui si riprese lentamente e aprì gli occhi. Nella sua visuale sfocata, vide che la schiena di Yi Yun era diventata un’ombra confusa delle dimensioni di un pugno e stava per scomparire ad un incrocio.

Zhou Kui non poteva crederci. Com’era successo?

Yi Yun non era più forte di lui. Se poteva davvero tollerare 500-600 calderoni, allora portare 250 calderoni sarebbe stato molto facile.

Ma in effetti, all’inizio, anche se era riuscito ad indossare le divise, Yi Yun aveva perfino fatto fatica.

Questo significava che… aveva una resistenza incredibile!

Sotto questo aspetto, non c’erano paragoni tra di loro.

Zhou Kui sospettava perfino che, nella Divina Sala delle Lande Selvagge, Yi Yun non avesse nemmeno consumato qi vitale. In tal caso, questo avrebbe spiegato la sua grande resistenza…

Era qualcosa che Zhou Kui aveva difficoltà ad accettare.

“Fratello Kui, questo ragazzino è strano!” Gli altri membri dell’esercito della Tartaruga Nera si rifiutavano di credere che Yi Yun fosse così potente.

Zhou Kui stava ansimando come un toro. Non poteva più rispondere.

Aveva perso una residenza di classe intermedia a causa di Yi Yun e ora era stato sconfitto durante questa competizione di salti a rana. Aveva perso due volte consecutivamente.

…

Alla fine Yi Yun era riuscito a saltare a rana per cinque chilometri fino ai campi di addestramento della scuola.

Le cento persone che saltavano a rana erano proprio uno spettacolo, ma gli astanti non ci prestarono attenzione, come se fosse una scena ordinaria.

Per quanto riguardava l’uomo pelato, Yi Yun notò la sua espressione quando finì i salti a rana.

Aveva annuito lievemente in segno di apprezzamento, ma non aveva fatto altro.

Questo sorprese un po’ Yi Yun. Dall’atteggiamento dell’uomo pelato, capì che resistere per due ore nella Divina Sala delle Lande Selvagge e poi portare 250 calderoni (all’apparenza) di peso saltando a rana fino alla piazza era un buon risultato, ma non era considerato qualcosa di incredibile.

C’erano troppe persone straordinarie nella Divina Città di Tai Ah. Potevano provenire da grandi famiglie, possedere stirpi sconvolgenti e avevano ottenuto occasioni sbalorditive.

In quel momento, molte di queste figure avevano il vantaggio di possedere due di queste tre qualità, se non anche tutte e tre.

Il Regno Divino di Tai Ah era troppo vasto e c’erano troppi giovani eroi.

La piazza aveva molte parti.

La Divina Città di Tai Ah era poco popolata, ma ricopriva un’area molto grande. La maggior parte dei suoi territori, a parte i campi degli eserciti, la sala divina, la torre centrale e altri edifici essenziali, erano composti da campi di allenamento per le scuole.

Erano il posto dove sarebbero avvenuti incontri di allenamento e addestramenti. Questo era il motivo per cui i campi delle scuole erano così grossi!

Alcuni dei campi di addestramento erano grandi e altri erano piccoli. Alcuni erano di alta classe, altri di bassa. Anche le strutture di allenamento erano varie.

Non bisognava sottovalutare queste strutture, molte di esse erano estremamente costose. Erano state create da maestri raffinatori e di formazioni del regno divino di Tai Ah ed erano di grande beneficio per la coltivazione di un guerriero!

Bisognava pagare con rune scaglie di drago per accedere ai campi di allenamento di alta classe. Non era qualcosa che un novellino si potesse permettere.

L’uomo pelato portò Yi Yun, Zhou Kui e gli altri in un campo di allenamento gratuito.

“Maledizione, sono così stanco!”

“Finalmente siamo arrivati!”

Il gruppo di giovani barcollò a destra e a sinistra quando raggiunse il campo di allenamento.

Saltare a rana con dei pesi per cinque chilometri aveva consumato quasi tutto il loro qi vitale.

Era solo la strada per il campo, si sarebbero dovuti allenare ulteriormente a destinazione. Mentre l’uomo pelato rimaneva in silenzio, colsero l’occasione per recuperare un po’ di energia.

La gente iniziò a mangiare reliquie di bestia feroce, anche Yi Yun ne mangiò una.

In un raro momento di gentilezza, l’uomo pelato permise loro di meditare e di regolare il loro respiro.

Per quanto riguardava il più esausto Zhou Kui, aveva la sensazione di non essersi ancora ripreso dopo aver mangiato la reliquia di una bestia feroce. Decise con risoluzione di mangiare la reliquia di una bestia della desolazione, che valeva dieci volte di più.

Una reliquia della desolazione era essenza raffinata da ossa di bestia della desolazione. Poteva permettere ad un guerriero di avanzare di livello, ma ora Zhou Kui la stava utilizzando solo per recuperare le forze.

Pensandoci, Zhou Kui provò rimpianto.

Zhou Kui poteva essere il figlio di una famiglia ricca, ma il suo clan era insignificante in confronto alla famiglia reale Tai Ah. Usare una reliquia della desolazione per recuperare energia lo riempì di rimpianto.

Ma ora non aveva scelta. Era stato messo all’angolo da Yi Yun. Aveva perso durante i salti a rana. Non poteva perdere di nuovo nel campo di allenamento.

Zhou Kui radunò un po’ di forza, determinato a battere Yi Yun.

Il campo di allenamento della scuola era ampio. Si estendeva per 200 metri in ogni direzione. Da una parte c’erano molti pali e cilindri di ferro nero.

Venivano usati per fare squat e salti a rana con dei pesi.

Questi oggetti di ferro nero erano estremamente pesanti. Perfino un pezzo delle dimensioni di un palmo era sufficiente a schiacciare un cavallo.

Accanto a questi cilindri c’erano tronconi metallici e fantocci. Venivano usati per allenare i pugni e i caldi.

Da un’altra parte c’erano pali di legno di pesco fuori dal comune. Normalmente la superficie più alta di un palo era piatta per poterci salire.

Ma le punte dei pali della Divina Città di Tai Ah erano arrotondate o anche appuntite. Avrebbe fatto dolere i piedi starci su, figuriamoci effettuare mosse veloci e intricate standoci in equilibrio.

A parte tutto questo, Yi Yun vide qualcosa di simile alle Sfere di Metallo Gelide della divina capitale. Anche quella formazione veniva usata per allenare le tecniche di movimento.

Ma ciò che attirò di più l’attenzione fu il muro metallico al centro.

Questo muro metallico era alto e lungo circa dieci metri. Era fatto da un metallo sconosciuto ed era coperto da impronte scioccanti.

Ad un’ispezione più ravvicinata, si poteva vedere marchi di sciabole, spade, lance, martelli e altro ancora.

Erano chiaramente impronte lasciate da armi!

“Questo muro è stato costruito usando un miscuglio di decine di metalli da maestri raffinatori della Divina Città di Tai Ah. Si chiama Tungsteno viola, è morbido, così che un’arma possa lasciarci un segno. Ma tra uno o due mesi, le impronte sul metallo scompariranno lentamente. Questa è la magia del tungsteno viola.”

“Questo muro metterà alla prova la forza delle vostre mosse!”


