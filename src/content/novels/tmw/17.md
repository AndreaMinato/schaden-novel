---
title: Capitolo 17 – Tendini come Corde d'Arco
pubDate: 2023-05-24T14:09:48.020Z
tags:
    - tmw
---


Mentre il clan tribale Lian stava preparando il bagno di erbe medicinali, Yi Yun era tornato di nascosto nella montagna delle erbe.

Sotto la luce lunare, Yi Yun stava dritto su un macigno come un pino.

Prima Yi Yun aveva sfruttato l'occasione per assorbire grandi quantità di essenza erbacea usando il Cristallo Viola quando Zhao Tiezhu aveva raccolto delle erbe.

Ora l'essenza delle erbe stava divampando nel suo corpo come una tempesta di fuoco!

Il modo migliore per assorbirla era coltivare il suo fisico. Durante questo processo, avrebbe digerito l'essenza erbacea e allenato il suo corpo!

Yi Yun raddrizzò lentamente il piede sinistro e con la mano sinistra afferrò la sua caviglia sinistra. Poi mentre piegava il ginocchio destro, curvò la schiena come un arco.

Questa era la posizione "Tigre feroce discende dalla montagna". Yi Yun
aveva appreso di nascosto le prime sei posizioni del "pugno costola di drago osso di tigre". La replicò con precisione.

Il punto cruciale della "Tigre feroce discende dalla montagna" era la tensione dei tendini del corpo. Yi Yun continuò a stiracchiarsi fino a sentire dolore per poi scagliare un pugno ruggendo!

"Crack!"

Yi Yun aveva attraversato il piccolo albero di fronte a lui con un pugno!

Tuttavia un risultato del genere non era soddisfacente per Yi Yun. Non voleva esercitare la sua forza, ma tendere i suoi tendini al massimo.

Tra i cinque livelli del Sangue Mortale, i primi tre, quelli del Valore, del Vigore e del Tuono, erano semplicemente una misura delle condizioni del proprio fisico. Allenando continuamente la carne, gli organi e le ossa, il potenziale nascosto del proprio corpo potrà emergere, risultando in un avanzamento nello stadio del Vigore e del Tuono. Era tutto un processo naturale che non poteva essere programmato.

Yi Yun capì che, padroneggiando il "pugno costola di drago osso di tigre", non avrebbe avuto problemi a raggiungere il quinto livello del Sangue Mortale. Perché da ciò che aveva detto Yao Yuan, il "pugno costola di drago osso di tigre" era la tecnica elementare che perfino un guerriero dal Sangue Viola poteva sfruttare.

"Crack!"

Un netto schiocco. Yi Yun aveva rotto un pino sottile dallo spessore della gamba di un adulto. Si era sbucciato i pugni, ma non importava. L'essenza erbacea che il Cristallo Viola aveva assorbito si era radunata nel corpo di Yi Yun, diffondendosi lentamente e diventando parte della sua forza.

Yi Yun rilassò i pugni per poi stringerli di nuovo!

Yi Yun allenò la posizione "Tigre feroce discende dalla montagna" per l'ennesima volta. I suoi muscoli assomigliavano ai giovani germogli di un albero, crescevano e fiorivano.

Yi Yun si allenò da mezzanotte fino all'alba!

Nonostante l'intenso allenamento, il Cristallo Viola che aveva assorbito grandi quantità di essenza erbacea rifornì Yi Yun di energia, facendolo sentire radioso e sveglio.

Yi Yun ce l'aveva messa tutta per allenare ogni posizione "Tigre feroce discende dalla montagna". Aveva steso i suoi tendini fino al massimo ogni volta!

Un allenamento così intenso era stato duro anche per Yi Yun.

Il suo corpo era indolenzito. Inoltre aveva consumato tutta l'essenza erbacea che aveva assorbito, si era fusa con la sua carne e il suo sangue. I tendini di Yi Yun erano stati tirati ripetutamente, facendoli diventare più resistenti.

"Boom! Boom! Boom!"

Yi Yun non sapeva quanti pugni aveva tirato. Visto che era fisicamente sfibrante, la sua vista si era appannata. La sua percezione si era deteriorata, ma il dolore dovuto ai pugni e la sensazione di pulsazione dei tendini erano estremamente chiare!

Yi Yun era entrato in uno stato meraviglioso. Era uno stato di semi coscienza privo di distrazioni.

Si era dimenticato di tutto. Era concentrato solo sui suoi tendini. Impercettibilmente, aveva formato una mappa mentale dei suoi tendini e dei suoi muscoli. Era una sensazione magica.

In questo stato, Yi Yun poteva vedere i suoi meridiani.

Il sudore pioveva e i suoi pugni sanguinavano.

Il sudore aveva appannato i suoi occhi. Sentiva il debole fischio del vento e l'intensa pressione di fronte a lui.

In quel momento, Yi Yun riuscì ad evocare una forza dalle origini sconosciute. Ruggì mentre tendeva i suoi tendini come non mai per poi scagliare un pugno!

"Peng!"

L'allenamento di Yi Yun aveva sradicato il pino, disperdendo i pezzi di legno!

Tra la polvere di segatura, il corpo di Yi Yun emise un debole scoppio. "Peng!"

Anche se non era forte, era estremamente netto. Come lo schiocco di una corda d'arco, risuonava particolarmente nell'ampio cielo notturno.

'Tendini come corde d'arco. Così sono questi i tendini simili a corde d'arco...'

Yi Yun cadde a terra fissando il cielo a braccia spalancate.

Quell'ultimo pugno aveva usato tutta la sua energia!

Yi Yun inspirò profondamente. Il suo pugno destro era ricoperto di sangue, ma il dolore lo rendeva ancora più entusiasta!

Sapeva di aver fatto dei piccoli progressi con la "Tigre feroce discende dalla montagna"!

Questa notte era la prima volta che aveva praticato le arti marziali. Aveva allenato la tecnica di massimo livello del regno divino Tai Ah, il "Pugno costola di drago osso di tigre". La mossa "Tigre feroce discende dalla montagna" era qualcosa che solo una persona dal Sangue Mortale di terzo livello, il Tuono, poteva provocare uno schiocco d'arco usando i suoi tendini.

Ma Yi Yun ci era riuscito nonostante fosse ancora nello stadio del Valore. Aveva anche solo dodici anni e le sue ossa e i suoi muscoli non potevano essere paragonati a quelli di un adulto.

Nessun membro del campo dei guerrieri avrebbe potuto raggiungere risultati del genere. Aveva perfino superato lo stadio del Valore di Lian Chengyu del passato.

.....

Yi Yun non aveva dormito, ma così nemmeno il vecchio responsabile per l'infusione delle erbe nella stanza delle medicine della tribù Lian!

La pentola di erbe aveva bollito per un'intera notte. Anche le pietre su cui era appoggiato il contenitore erano rosse per il calore.

All'alba, un po' di uomini forzuti entrarono per versare una grande quantità di liquido nero dalla pentola.

Questa era l'essenza dell'intera pentola.

"Mmh... queste erbe sono di ottima qualità stavolta. Possiamo ancora infonderle per altre tre volte. Anche se sarà meno efficace, è comunque estremamente preziosa. Potete usarla per una doccia. I residui saranno lasciati alla gente comune. Saranno necessari quando bisognerà raffinare le ossa della desolazione!"

Le tecniche di preparazione imperfette del clan tribale Lian potevano ottenere solo il 20% dell'essenza delle erbe. Questo era il loro limite.

E Lian Chengyu poteva assorbire solo metà dell'essenza erbacea durante il bagno.

Così Lian Chengyu avrebbe potuto assimilare il 10% dell'essenza erbacea.

Poteva sembrare una percentuale bassa, ma era comprensibile. Una persona normale non poteva assorbire una grande percentuale del cibo che mangiava, figuriamoci di erbe che erano cento volte più difficile da assimilare.

Il secchio di liquido erbaceo nero fu mandato nella camera dove Lian Chengyu era in isolamento.

Lian Chengyu aveva già sentito che la pentola di erba conteneva erbe preziose come il Dan Guo, il ginseng selvatico, il Fungo Nero e la liquirizia!

Era sul punto di avanzare di stadio. Aveva proprio bisogno di erbe per potenziare il suo fisico.

"Bene! Bene! È arrivata appena in tempo!"

Lian Chengyu guardò il liquido nero con un'espressione piena di entusiasmo.

Si spogliò e saltò nudo nel liquido nero e caldo.

La temperatura era superiore a novanta gradi celsius, sufficiente a cuocere qualsiasi carne. Perfino un guerriero dal Sangue Mortale di quinto livello come Lian Chengyu provò dolore.

Ma questa era la temperatura ottimale per assorbire l'essenza delle erbe. Dell'acqua così calda poteva aprire i pori e lasciare che entrasse il liquido erbaceo nel suo corpo.



