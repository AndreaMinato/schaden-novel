---
title: Capitolo 170 - Un tempo sollevavi portantine?
pubDate: 2024-05-17T10:46:59.410Z
tags:
    - tmw
---


“È ridicolo. Questi membri dell’esercito della Tartaruga Nera scemi, ma forzuti, non possono nemmeno sollevare la freccia originaria, figuriamoci infilzare il muro.” Un guerriero del Drago Brillante trasmise piano la sua voce.

Da quando erano entrati nella Divina Città di Tai Ah, avevano difficoltà a superare un addestramento dopo l’altro.

Questi allenamenti erano troppo duri!

Dopotutto era il loro primo giorno di addestramento da quando erano venuti qui.

In futuro avrebbero dovuto sottoporsi ad un allenamento simile. Se non fossero riusciti a tollerarlo, sarebbero finiti in condizioni miserabili.

I membri dell’esercito della Tartaruga Nera, dopo aver gridato per circa quindici minuti, collassarono uno per uno, i loro volti erano rossi. Erano stanchi morti.

“Non riuscite a farvelo alzare?” Provocò l’uomo pelato.

Provarono vergogna sentendo queste parole.

Era un tabù dire una cosa del genere, ma ora non avevano modo per ribattere.

“Non ho mai visto un branco di smidollati del genere! All’inizio pensavo che non sareste riusciti a ficcarlo dentro, ma ora non potete nemmeno alzarlo!”

“Dato che non potete farvelo alzare, che ve lo tenete a fare? Tanto vale castrarvi e diventare donne!” Le parole dell’uomo pelato erano davvero velenose. I membri dell’esercito della Tartaruga Nera volevano sprofondare sottoterra dalla vergogna.

Era troppo imbarazzante. Non erano mai stati umiliati così in tutta la loro vita.

Un giovane disse un po’ contrariato: “Qin… Istruttore Qin, non è che non possiamo alzarlo, è la freccia primaria ad essere troppo pesante. L’istruttore Qin può sollevarla facilmente, ma siamo ancora giovani. Abbiamo appena trascorso due ore nella Divina Sala delle Lande Selvagge e abbiamo saltato a rana portando pesi. Non ci siamo ancora ripresi completamente…”

“Ci dia un po’ di tempo. Una volta che recupereremo le forze, sollevare questa freccia primaria non sarà difficile…”

Il giovane stava implicando che l’uomo pelato stava usando la sua età contro di loro, costringendoli a fare l’impossibile.

Sentendo queste parole, l’uomo pelato rivelò un’occhiata fredda: “Oh? Davvero?”

Il giovane si zittì immediatamente. Non osò nemmeno guardarlo.

In questi giorni tutti avevano capito quanto era disgustoso l’atteggiamento dell’uomo pelato, ma era estremamente forte. Usava la freccia originaria come se fosse una bacchetta. Anche se questi giovani erano arroganti, nessuno avrebbe osato mostrare impazienza di fronte all’uomo pelato.

Avevano tutti iniziato a chiamarlo zucca pelata Qin alle sue spalle.

“Tu, fatti avanti!”

L’uomo pelato indicò Zhou Kui.

Lo sguardo di Zhou Kui si accese. Se zucca pelata Qin lo aveva chiamato, naturalmente era per usarlo come esempio!

Il suo battito cardiaco accelerò!

Questo dimostrava che zucca pelata Qin lo apprezzava!

Era il suo momento per brillare. Non poteva fallire!

Zhou Kui strinse i pugni e si fece avanti.

Non si aspettava che spostare la freccia primaria sarebbe stato così difficile. Voleva che i suoi seguaci facessero un tentativo, ma vedendo che i suoi ragazzi non erano riusciti a sollevarla, anche lui si era reso conto di quanto era difficile.

Alcuni dei suoi ragazzi erano piuttosto forti.

Anche se Zhou Kui era più forte di loro, non aveva una quantità di forza assurda. Così aveva fatto la scelta intelligente di continuare a recuperare il suo qin vitale.

Vedendo Zhou Kui farsi avanti, i ragazzini insubordinati dell’esercito della Tartaruga Nera si animarono.

Zhou Kui era il loro fratello maggiore ed era anche il più forte tra di loro. Non potevano farcela, ma Zhou Kui sì.

Se Zhou Kui ci fosse riuscito, avrebbero potuto recuperare un po’ di orgoglio.

Almeno qualcuno dell’esercito della Tartaruga Nera avrebbe potuto dire di essere un uomo.

Ma prima che Zhou Kui potesse reagire, l’uomo pelato indicò un’altra persona.

“E anche tu!”

La gente seguì la direzione delle sue dita e scoprirono che aveva indicato proprio Yi Yun.

Nessuno ne fu sorpreso. Durante i salti a rana, Yi yun aveva superato Zhou Kui e aveva attirato le luci della ribalta.

Perfino alcuni membri dell’esercito della Tartaruga, che avevano piena fiducia in Zhou Kui, pensavano che avrebbe rischiato di perdere contro Yi Yun.

L’uomo pelato guardò con significato Yi Yun: “Fatti avanti ragazzino!”

Il divario tra Zhou Kui e Yi Yun era piuttosto ovvio.

Zhou Kui era alto quanto l’uomo pelato, era anche più robusto di lui. Invece Yi Yun assomigliava ancora ad un bambino di dodici anni. In confronto alla freccia primaria lunga quattro metri, tre Yi Yun insieme sarebbero stati più lunghi solo di trenta centimetri rispetto all’asta.

Yi Yun non poteva farci nulla. I bambini delle vaste lande selvagge si sviluppavano dopo visto che avevano carenza di nutrienti.

Ora finalmente aveva le risorse per crescere. Ogni mattina quando si svegliava, poteva sentire le sue giunture crepitare. Questo dimostrava che il suo corpo stava crescendo.

Ma ci sarebbe voluto del tempo per diventare alti. Per crescere, un ragazzo aveva bisogno di due o tre anni.

Yi Yun si fece avanti e si avvicinò alla grossa scatola di metallo.

Yi Yun poté sollevare l’asta spessa quanto il braccio di un adulto usando entrambe le mani, altrimenti non avrebbe mantenuto l’equilibrio.

Quando incontrò lo sguardo con l’uomo pelato, Yi Yun notò una strana luce negli occhi dell’istruttore.

Zhou Kui diede un’occhiata a Yi Yun. Si fece coraggio. <em>Stavolta non posso imbarazzarmi.</em>

“Vai fratello Kui!”

“Fratello Kui, ficcalo!”

I fratelli dell’esercito della Tartaruga Nera tifavano per lui.

Zhou Kui si tirò su le maniche e, dopo essersi stiracchiato la schiena, i piedi e il collo, finì il suo riscaldamento.

Poi si mise nella posizione a cavallo e usò entrambe le mani per sollevare la coda della freccia originaria. Tutti i suoi muscoli si gonfiavano mentre faceva forza sulle anche!

“Alzati!” Gridò Zhou Kui e sollevò un’estremità della freccia, posandosela sulle spalle!

In seguito posò l’altra estremità sul contenitore di metallo. Il suo corpo scivolò lungo l’asta della freccia per due metri e poi la issò, posandosela sulle spalle. Così aveva alzato la Freccia Originaria!

“Bene fratello Kui!”

Vedendo questo, i membri dell’esercito della Tartaruga Nera diventarono rossi per l’entusiasmo, come se avessero appena mangiato dell’afrodisiaco. Zhou Kui era il primo a sollevare la freccia primaria.

“Inseriscilo!”

“Inseriscilo!”

Gridò il branco di animali. Zhou Kui radunò le forze e si precipitò verso il tungsteno viola a grandi passi.

Sembrava un toro selvaggio alla carica!

“Dang!”

Risuonò un tonfo metallico e la freccia primaria impattò pesantemente contro la parete di metallo.

Tremò così tanto che le braccia e le spalle di Zhou Kui si intorpidirono. Aveva la sensazione di stare per farsi del male.

Prima l’uomo pelato aveva detto che il tungsteno viola era morbido. Pensandoci, Zhou Kui voleva imprecare. Come sarebbe morbido? Se lo era, come mai il suo fisico ben allenato era stato quasi danneggiato dalla collisione?

Ma il risultato era passabile. Era comunque riuscito ad infilare questa freccia primaria nel tungsteno viola con grande difficoltà.

Circa metà della punta era stata incastrata nel muro metallico per circa mezzo piede.

Ma questa profondità non fu sufficiente a tenerla impiantata con fermezza nel muro di metallo. Nel momento in cui Zhou Kui allentò la presa, la freccia primaria barcollò e cadde a terra.

“Ding-dang!”

La freccia primaria cadde pesantemente a terra, causando un tremito che mostrò il suo peso terrificante.

“Il fratello Kui è un vero uomo!”

La gente dell’esercito della Tartaruga Nera era entusiasta. Anche se non era stabile, era stato comunque inserito.

Zhou Kui era stato il primo a sollevarla e il primo a lasciare un segno sul muro di tungsteno viola.

Comunque Zhou Kui si accigliò. Non era contento del risultato. L’uomo pelato prima aveva lanciato la freccia primaria e aveva infilzato il muro, mentre lui aveva avuto difficoltà solo ad inserirla.

Zhou Kui guardò senza pensare zucca pelata Qin, aspettando la sua valutazione.

Zucca pelata Qin sorrise e disse contento: “Non male. Sei stato piuttosto abile nel sollevare il palo di metallo. Hai alzato prima un’estremità, te la sei passata sulle spalle e poi l’hai sollevata. Hai risparmiato molte energie facendolo. Dico, un tempo mica sollevavi portantine?”

Quando zucca pelata Qin disse la prima metà della frase, Zhou Kui si sentì lusingato, ma la seconda metà lo fece soffocare.

Sollevare portantine?

Zhou Kui ci mise un po’ a rendersi conto cosa intendeva. Stava ridicolizzando la posa che aveva usato per inserire la freccia primaria.

La freccia primaria era simile ad una lancia. Quando si usava una lancia, la si portava in mano. Chi avrebbe usato le spalle per sollevarla e infilzare il nemico?

I suoi risultati erano stati distrutti dalla valutazione di zucca pelata Qin!

“Io…”

Zhou Kui era contrariato, ma non poté dire nulla.

In quel momento l’uomo pelato si rivolse a Yi Yun: “Tu, fai un tentativo!”

Zucca pelata aveva prestato attenzione a Yi Yun. Le sue aspettative erano elevate. Dopo tutti questi anni nella Divina Città Tai Ah, aveva visto molti geni, veri geni.

In quel momento però, nessuno lo soddisfaceva tra i cento dello stato Jing.

Finora aveva solo prestato un po’ più di attenzione a Yi Yun.

Yi Yun regolò il suo respiro. Stavolta sarebbe stato un confronto di pura forza, senza trucchi!

Il suo punto forte non era la potenza, ma questo naturalmente in confronto a chi era dotato naturalmente sotto questo punto di vista. In confronto agli altri, la sua forza era ancora sufficiente.

“Aiutami a tenere questo.” Yi Yun passò la Maglia del Mercurio Fluido a Xu Zheng.

“Oh? La Maglia del Mercurio Fluido?”

Molti videro l’abito e riconobbero il livello della maglia con un’occhiata. Il suo peso variava da dieci a mille calderoni.

Quando Yi Yun aveva fatto i salti a rana, a quanto pareva stava anche indossando una Maglia del Mercurio Fluido. Ma se fosse stata a 10 calderoni, sommata ai 250 calderoni delle divise, non sarebbe stato un risultato così assurdo.

“Fratello Yi, sta attento. Sei appena uscito dalla Divina Sala delle Lande Selvagge e hai saltato a rana per molto tempo. Questa freccia non sembra leggero, non farti del male!”

Yi Yun annuì, rassicurando Xu Zheng.

Se fosse stata una prova di velocità, Yi Yun avrebbe potuto ancora indossare la sua Maglia del mercurio Fluido, ma doveva mettercela tutta in questa dimostrazione di forza.

Forse non avrebbe ottenuto un risultato soddisfacente nemmeno usando tutta la sua potenza.

L’allenamento di oggi era una grande sfida per Yi Yun. Pensava che con la sua forza, al momento sarebbe stato estremamente difficile inserire la freccia primaria nel muro di tungsteno viola!


