---
title: Capitolo 171 - Cosa significa essere un Saggio
pubDate: 2024-05-17T11:46:59.410Z
tags:
    - tmw
---


Yi Yun si avvicinò alla scatola di metallo ed estrasse una freccia primaria. Nel momento in cui toccò l’asta, il metallo freddo fece palpitare il suo cuore.

Con le gambe piantate nel terreno, il braccio sinistro in avanti e quello destro indietro, applicò pressione sulla freccia primaria. Non aveva scelto di usare le spalle per sollevarla, voleva usare le sue mani per portare la freccia divina!

Zucca pelata Qin aveva ragione. Una lancia doveva infilzare, come potevi farlo tenendola con le spalle?

“Questo ragazzino!” Zhou Kui aveva capito che intenzioni aveva.

Portare la freccia primaria con le mani era molto più difficile che sollevarla con le spalle!

Dopo aver fatto un respiro profondo, gli occhi di Yi Yun brillarono. Usò le gambe e le anche, esercitò forza nelle sue spalle e nelle sue braccia. Aveva sfoderato tutta la sua forza in quel momento.

Su!

I muscoli di Yi Yun si gonfiarono e le sue vene si contorsero. Aveva sollevato la freccia primaria!

Era assurdamente pesante!

Yi Yun ne sentì con chiarezza il peso terrificante. Tirava i muscoli delle sue braccia, rischiando di lacerarli.

I membri dell’esercito della Tartaruga Nera erano stati sconfitti miseramente quando avevano cercato di sollevare la freccia primaria e c’era un motivo.

“Questo ragazzino l’ha davvero tirata su!”

Quando i membri dell’esercito della Tartaruga videro la scena, le loro palpebre tremarono.

Ma sollevare la freccia primaria era solo il primo passo. La vera difficoltà era inserire la freccia divina nel muro di tungsteno viola.

Con la freccia primaria in mano, Yi Yun spostò le mani in avanti verso la parte intermedia della freccia!

Potevano vedere le sue braccia che tremavano. Era perché i suoi muscoli non potevano sopportare la pressione spaventosa della freccia primaria e stavano protestando.

Questo dimostrava che Yi Yun era al limite.

Se fosse stato un mese fa, sarebbe stato impossibile per Yi Yun sollevare qualcosa come la freccia primaria.

Ma ora…

Nel dantian di Yi Yun, il suo qi stava circolando lentamente. Questa energia proveniva dal potere della Desolazione delle specie primordiali!

L’energia delle specie primordiali era estremamente pura. Quando entrava nel suo flusso sanguigno, lo rinfrescava, depurando il suo midollo!

Questa energia gli aveva dato forza fin da quando aveva fatto i salti a rana, si era sciolta lentamente nella sua carne e nel suo sangue.

“Forza fratello Yi!”

“Vai Yi Yun!”

I membri delle truppe del Drago Brillante strinsero i pugni e tifarono per Yi Yun!

Il giovane guardò il muro di tungsteno viola e, stringendo i denti, caricò in avanti!”

Ogni passo che faceva causò un violento tremore nelle piastrelle speciali a terra. Yi Yun alzò rapidamente la freccia primaria.

Entrambe le sue mani scattarono in avanti!

“Dang!”

Con un forte rimbombo, la freccia primaria impattò duramente contro il muro di tungsteno viola. Un contraccolpo terrificante scaraventò Yi Yun all’indietro agitando il sangue nel suo corpo!

Era così duro!

Il muro di tungsteno viola era spaventosamente duro.

La freccia primaria era riuscita ad infilzarlo solo per un metro e mezzo. Questa profondità non era sufficiente a tenerla infilata nella parete.

Una volta che l’avesse lasciata, la freccia primaria sarebbe caduta!

Una vena apparì sulla fronte di Yi Yun mentre stringeva i denti. Fece un po’ di passi indietro e, usando la forza di entrambe le mani, la fece avanzare di nuovo!

“Dang!”

Il secondo impatto gli diede la sensazione che tutti i suoi muscoli sis tessero lacerando.

Non molto lontano, la gente tremò di paura. Yi Yun aveva trafitto il muro due volte.

Ma aveva fallito!

La forza del secondo impatto era più debole. Anche se aveva fatto avanzare di più la freccia, arrivò comunque a meno di un metro e mezzo.

A questo punto, i muscoli e i tendini di Yi Yun erano rimasti feriti dallo strappo. Non poteva continuare.

“Ding-Dang!”

La freccia primaria cadde a terra.

Le braccia di Yi Yun tremavano piano.

Non si poteva accrescere la propria forza da un giorno all’altro. Anche se Yi Yun aveva assorbito l’energia delle specie primordiali nella Sala Divina delle Lande Selvagge, era comunque inferiore a chi si era allenato a lungo e che si era immerso in bagni di erbe fin da giovane.

In confronto a geni impareggiabili come Lin Xintong, il divario era ancora più vasto.

Yi Yun aveva bisogno di tempo per raggiungerli!

“Deboli!”

La valutazione di zucca pelata Qin fu una sola parola!

Questa parola era stata usata per valutare le cento persone, incluso Yi Yun.

Yi Yun rimase in silenzio. Sapeva che la forza che aveva mostrato era considerata normale.

In termini di tecniche di movimento, aveva la Minuta Sottigliezza. Ma non aveva assi nella manica in quanto a forza. Solo l’allenamento della Maglia del Mercurio Fluido non avrebbe potuto farlo competere con quei geni.

L’atmosfera per un momento divenne solenne. Dopo un lungo silenzio, zucca pelata Qin disse: “Molti anni fa, quando avevo circa la vostra stessa età, sono venuto nella Divina Città di Tai Ah. Anche la mia prima lezione è stata così e allora… non sono riuscito ad infilzare una sola freccia primaria nel muro!”

Molti giovani alzarono le teste e guardarono l’uomo di mezz’età pelato.

Era magro e aveva una cicatrice in faccia. In confronto a prima, la sua espressione sembrava meno disgustosa e mostrava un po’ di nostalgia.

L’istruttore Qin un tempo era stato un novellino nella Divina Città di Tai Ah?

Zucca pelata Qin continuò: “I miei risultati mi hanno scoraggiato, specialmente quando ho visto il record nella via del Saggio.”

“L’avete notato?”

C’erano troppi record nella via del Saggio, così non lo avevano visto affatto. Scossero la testa.

Zucca pelata Qin disse: “C’è un record speciale per chi infilza la freccia primaria nel muro di tungsteno viola. Ci sono tre requisiti per stabilire un primato. Primo, il coltivatore deve avere quindici anni o un’età inferiore. Secondo, il loro livello dev’essere al di sotto dello stadio delle fondamenta Yuan. Terzo, c’è un limite di tempo di quindici minuti. Allora… il record era di 109 affondi nel muro di tungsteno viola usando la freccia primaria!”

109?!

Quando lo sentirono, sussultarono. Questo numero era troppo assurdo!

Si sentirono sotto un’enorme pressione!

Dalla descrizione di zucca pelata Qin, la persona che aveva usato la freccia primaria per fare 109 affondi molto probabilmente era al picco del Sangue Viola.

La coltivazione di questa persona era superiore alla loro, ma non di molto.

Diversi tra loro non potevano nemmeno sollevare la freccia primaria, figuriamoci inserirla. E quella persona era riuscita a farlo 109 volte!

Il divario era troppo vasto.

Yi Yun guardò i numerosi marchi sul muro di tungsteno. Chiese: “Istruttore, vorrei fare una domanda, quanti anni aveva quella persona quando ha fatto quel record?”

Anche lui era rimasto scioccato da quel numero assurdo.

“Allora… aveva appena compiuto 14 anni. I requisiti richiedono che una persona non superi i quindici anni, ma molti geni avanzano allo stadio delle fondamenta Yuan prima. Il limite di quindici anni è solo per i geni che iniziano a coltivare dopo…”

Quattordici anni…

Picco del Sangue Viola a quattordici anni!

Yi Yun aveva quasi tredici anni e il suo livello era solo agli inizi del Sangue Viola. Aveva ancora circa un anno per puntare al suo obiettivo…

Zucca pelata disse: “Quel record è rimasto imbattuto per 3000 anni. Ancora prima, il record più vicino era di soli 105 affondi. E la persona che ha fatto quel record alla fine è diventata un saggio…”

“Capite cosa significa diventare un saggio?”

L’espressione di zucca pelata Qin divenne ammirata.

“I saggi sono i membri d’élite umani di massimo livello. Per diventare un saggio, si può scegliere di diventare un Anziano della Città Divina! Un Anziano di Tai Ah ha un certo controllo sulle risorse della città. Risiedono al di sopra del 90esimo piano della torre centrale. Hanno così tanti benefici a disposizione!”

“Gli Anziani di Tai Ah non sono così tanti, non ce ne sono mai stati più di dieci in tutta la storia della Divina Città.”

“E nel vasto Regno Divino di Tai Ah, inclusa la famiglia reale e i clan solitari, ci sono più saggi, ma non così tanti. La durata della vita di un saggio può arrivare a diecimila anni circa. Così, nell’intero Regno Divino, potrebbe non esserci più di un saggio ogni 500 anni!”

“Ma sapete quanti novellini vengono mandati qui ad allenarsi?”

“Probabilmente sapete quanti sono. Ce ne sono 2000 all’anno. Ogni gruppo trascorre sei anni qui. Così il numero di giovani d’élite che si allenano qui in media sono 12.000.”

“In questa Divina Città di Tai Ah irremovibile, non c’è mancanza di coltivatori! Ci sono 12.000 persone in sei anni, 120.000 in sessanta. Allora che dire di 500 anni? Sono un milione di persone!”

“E tutta questa gente sono membri d’élite del Regno Divino Tai Ah! Un milione di membri d’élite e può non apparire nemmeno un saggio tra di loro! Capite quanto è bassa questa probabilità?”

“Spesso la gente parla di un assoluto talento e di giovani saggi! Quando il loro talento viene valutato, ci sono i cosiddetti gradi Mistici dei signori umani, della Terra dei saggi e del Cielo dei grandi imperatori…”

“Ma in realtà quei geni che vengono chiamati giovani saggi hanno pochissime probabilità di diventare un saggio. Solo i giovani eroi che hanno raggiunto il grado della terra hanno una possibilità e chissà se ci riusciranno."

“Difficile!”

Le parole di zucca pelata QIn ammutolirono i giovani eroi presenti.

Un saggio una volta ogni 500 anni. Un milione di membri d’élite della Divina Città di Tai Ah potrebbero non produrne nemmeno uno…

Qin Haotian al momento era il numero uno sia nella lista d’onore del cielo che della terra. Era considerato un giovane saggio, ma perfino lui aveva l’1% di probabilità di diventare un saggio.

L’atmosfera divenne silenziosa. Zucca pelata Qin non temeva di disilluderli. Se il loro spirito fosse stato facilmente abbattuto così facilmente, allora erano destinati a non avere mai successo.

Yi Yun rimuginò sulle parole di zucca pelata Qin. Nel clan tribale Tao delle Lande Selvagge della Nuvola, Yi Yun aveva solo ricevuto un grado Mistico di livello cinque!

Questo era il livello di un signore umano. Per quanto riguardava Lian Chengyu e Tao Yunxiao, era solo al grado giallo o d’élite.

La gente valutata in questo modo poteva non diventare un saggio. Era solo al livello di un signore umano e anche tra i signori umani, non era al picco. Era ancora lontano da quel grado.

Ma Yi Yun non ne fu scoraggiato. Dopotutto da quanto tempo aveva praticato le arti marziali?

Nemmeno sei mesi.

In sei mesi, era normale che non potesse competere con clan di arti marziali che iniziavano ad allenare i giovani dall’età di cinque anni.

Aveva ancora molta strada da fare!


