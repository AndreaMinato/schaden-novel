---
title: Capitolo 172 - Rune di Scaglie di Drago
pubDate: 2024-05-17T12:46:59.411Z
tags:
    - tmw
---


L’addestramento di Yi Yun e degli altri durò fino al tramonto.

Erano tutti esausti alla fine, anche Yi Yun. Avevano la sensazione di essere stati spellati.

Ma solo dieci persone riuscirono a sollevare la freccia primaria. Tra di loro, a parte Zhou Kui e Yi Yun, gli altri erano membri dell’esercito della Tartaruga Nera che si erano riposati per molto tempo. Erano riusciti a sollevare la freccia primaria nelle loro condizioni migliori.

Ma nessuno lasciò un segno più profondo di trenta centimetri nel muro di tungsteno viola.

Poco prima di congedarli, zucca pelata Qin animò i giovani dicendo: “D’oggi in avanti, potrete venire ad allenarvi qui quando volete. Potete usare questo muro di tungsteno viola! Trenta giorni! Vi darò trenta giorni di tempo, allora se qualcuno potrà infilare tre frecce primaria nel muro di tungsteno, lo ricompenserò con due ore di tempo di coltivazione nella Divina Sala delle Lande Selvagge!”

Due ore di tempo nella Divina Sala delle Lande Selvagge come ricompensa?

Non solo Yi Yun, tutti gli altri desideravano coltivare in quella stanza. Le sculture delle specie primordiali erano di grande beneficio per loro! Se fossero potuti entrare occasionalmente, il loro livello sarebbe aumentato drasticamente!

Ma… non c’era dubbio che non fosse facile infilzare tre frecce primarie nel muro di tungsteno in trenta giorni. E… la ricompensa data sarebbe stata di sole due ore.

O zucca pelata Qin era taccagno, o il tempo di coltivazione nella Divina Sala delle Lande Selvagge era troppo prezioso, rendendo difficile entrare!

Qualcuno non poté trattenersi dal chiedere: “Istruttore Qin, se uno volesse spendere rune delle scaglie di drago per entrare nella Divina Sala delle Lande Selvagge, quanto costerebbe?”

L’istruttore Qin sogghignò: “Eheh! Sembrate tutti un gruppo di soldati sconfitti! A dire la verità, lasciarvi entrare nella Divina Sala delle Lande Selvagge sarebbe uno spreco di risorse! L’avete usata solo per sopportare la pressione per forgiare il vostro corpo e condensare il vostro sangue? È un tale spreco!”

“L’aspetto più importante nella Divina Sala delle Lande Selvagge sono le leggi lasciate dal primo signore della città. Quando potrete ottenere qualche ispirazione su queste leggi, non importa quanto piccole, allora avrete davvero iniziato a percorrere la strada delle arti marziali. Un piccolo risultato fornirebbe un grande vantaggio, ma… qualcuno di voi ha appreso qualcosa riguardo a quelle verità?”

L'istruttore Qin scorse con il suo sguardo da falco il gruppo.

Molti dei giovani abbassarono la testa. Le verità sulle leggi erano troppo lontane dalla loro portata.

Dopotutto era la prima volta che entravano nella Divina Sala delle Lande Selvagge. Anche i loro livelli di coltivazione erano bassi. La pressione delle specie primordiali era quasi imbattibile. Per quanto riguardava ottenere ispirazioni riguardo alle leggi, figuriamoci usare la propria percezione, avevano usato tutte le loro forze per resistere alla pressione, dove avrebbero avuto l’energia per ottenere ispirazioni sulle verità?

Molti capirono i loro limiti. Erano geni orgogliosi nelle loro città, ma nella Divina Città di Tai Ah non riuscivano a risaltare in nulla. Erano gli ultimi in ogni campo!

Un giovane mormorò: “La prossima volta che entreremo, otterremo sicuramente qualche ispirazione!”

Lo aveva detto piano perché era intimidito da zucca pelata Qin.

“Eheh!” L’istruttore sogghignò. Il giovane che aveva parlato si sentì come un grillo spaventato da una brezza fredda d’autunno. Non osò dire una parola.

“La prossima volta? Per entrare per due ore nella Divina Sala delle Lande Selvagge ci vogliono mille rune scaglie di drago. Chissà quando entrerai la prossima volta! Guadagna mille rune scaglie di drago prima di parlare!”

Il giovane che aveva parlato ritrasse il collo. Non osò rispondere all’uomo pelato.

“Mille rune scaglie di drago, non sappiamo quanto è… Quanto è difficile guadagnare mille rune scaglie di drago?” Chiese un giovane.

Yi Yun rifletté e chiese: “Istruttore Qin, potrei sapere qual è il modo più veloce per guadagnare rune scaglie di drago?”

Molti dei giovani presenti volevano entrare di nuovo nella Divina Sala delle Lande Selvagge, ma chi voleva saperlo di più era sopratutto Yi Yun.

Ogni volta che fosse entrato nella sala avrebbe aumentato drasticamente la sua forza!

Nessuno poteva trarre più vantaggio dalla Divina Sala delle Lande Selvagge di Yi Yun.

Al momento aveva già assorbito la maggior parte dell’energia delle specie primordiali. Aveva la sensazione che la sua coltivazione si stesse avvicinando agli stadi intermedi del Sangue Viola!

Zucca pelata Qin disse: “Per guadagnare rune scaglie di drago ci sono sei modi comuni. Primo, uccidere bestie della desolazione e scambiare i loro corpi per rune scaglie di drago in città. Se sei forte, allora potrai guadagnare rune molto velocemente! Ma bisogna essere incredibilmente forti per cacciare una bestia della desolazione. Persone come voi che si stancano dopo due ore nella Divina Sala delle Lande Selvagge diventerebbero solo cibo se andaste a cacciare lì!”

“Anche il secondo metodo è veloce. È guadagnare rune scaglie di drago da altri coltivatori. Ad esempio, fare scambi e combattere contro altre persone facendo scommesse. Non solo potete scommettere rune scaglie di drago nelle arene, ma perfino punti gloria! Ma vi consiglio di non farlo. Al vostro attuale livello, sareste solo bestie mandate al macello. Perderete tutto di fronte ad un branco di lupi.”

“Il terzo metodo è rientrare nelle tre liste d’onore. Ogni mese, quando la classifica viene compilata, verrà distribuita una certa quantità di rune scaglie di drago come ricompensa. Naturalmente questo a patto che possiate rientrare nelle liste. Probabilmente non avrete la possibilità di farlo entro i prossimi due anni…”

“Il quarto metodo è ottenere certi risultati come infrangere un record od ottenere un’ispirazione riguardo a qualche legge. Può darvi un’enorme quantità di rune scaglie di drago in una volta, ma… naturalmente non ha nulla a che fare con voi.”

“Il quinto metodo è ricevere ricompense dal vostro istruttore. Ma credete che vi darò ricompense del genere al vostro livello?”

“L’ultimo metodo è fare vari lavoretti come scavare, raccogliere erbe o fare da partner in incontri di allenamento per gli altri in modo da guadagnare rune scaglie di drago. Questo metodo naturalmente è lento, ma il vantaggio è… che possono farlo tutti.”

Le parole di zucca pelata sottintendevano sempre il fatto che fossero deboli. I giovani eroi rimasero sbigottiti sentendo queste parole.

Alla fine, tra i sei metodi più comuni, i primi cinque non avevano nulla a che fare con loro. Avevano la sensazione che zucca pelata Qin stesse parlando di questi metodi solo per divertirsi.

Il metodo più fattibile era l’ultimo, che era quello meno tecnico, fare svariate mansioni!

Era un modo di guadagnare lento e non sembrava eccezionale. Prima di poter coltivare nella Divina Città di Tai Ah, dovevano lavorare!

Ma erano disposti a farlo per il loro allenamento. Dopotutto era la Divina Città di Tai Ah, era pieno di guerrieri. Non c’erano mortali normali e non c’erano molti esperti più deboli.

Allora chi avrebbe fatto vari lavori in città? Naturalmente sarebbero stati loro, perché erano i più deboli nella Divina Città di Tai Ah.

“Allora… istruttore Qin, potrei fare una domanda? Se scegliessimo di fare vari lavori, quante rune scaglie di drago potremmo guadagnare in un giorno?” Non poté trattenersi dal chiedere un giovane.

“Dipende da cosa farete. Tipicamente sono circa venti al giorno…”

Sentendo queste parole, i giovani presenti ebbero la sensazione che 10.000 bestie cornute li avessero schiacciati con i loro zoccoli sporchi di fango.

Circa 20 al giorno?

Allora non avrebbero dovuto risparmiare per uno o due mesi per trascorrere due ore nella Divina Sala delle Lande Selvagge?

Doveva essere uno scherzo!

Sapevano che c’erano molte risorse di coltivazione in città e non c’era solo la Divina Sala delle Lande Selvagge.

Avevano altre spese da fare.

Le rune scaglie di drago erano necessarie per acquistare il 90% delle risorse di coltivazione della Divina Città di Tai Ah. Era impossibile per loro evitare di mangiare o bere solo per risparmiare tutte le loro rune ed entrare nella Divina Sala delle Lande Selvagge.

Non c’era da meravigliarsi che zucca pelata Qin avesse detto “Chissà quando entrerai la prossima volta!”

Di questo passo, erano destinati a non avere niente a che fare con la Divina Sala delle Lande Selvagge.

Ed era ovvio che c’erano altre preziose risorse di coltivazione simili alla Divina Sala. Per ottenerle, avrebbero avuto bisogno di migliaia o di decine di migliaia di rune scaglie di drago!

“Capisco… Per questo i nuovi arrivati possono rimanere per due ore di tempo nella Divina Sala delle Lande Selvagge. È per fare capire loro che la Divina Città di Tai Ah è piena di risorse. Se ne siete capaci, venite a prenderle.”

“È per risollevare il morale dei novellini. Non contano sul fatto che ottengano ispirazioni riguardo alle leggi del signore della città.”

Yi Yun capì. La persona che aveva stabilito le varie regole della Divina Città di Tai Ah ci aveva riflettuto molto.

Ora diversi giovani eroi erano un po’ scoraggiati.

“Eheh! Pensavate che le risorse della Divina Città di Tai Ah sono state preparate per voi? Ci sono così tanti coltivatori qui. Le risorse di massimo livello sono limitate, come possono essere distribuite? Nella Divina Città di Tai Ah c’è una forte polarizzazione. Meno del 10% degli esperti hanno il 90% delle risorse!”

“Perché credete che radunino tutti i talenti qui?”

<em>Oh?’</em>

Sentendo le parole di zucca pelata Qin, rimasero sbigottiti.

Un giovane disse debolmente: “Non è per favorire la nostra crescita?”

Per loro, le risorse della Divina Città di Tai Ah erano state preparate per coltivatori come loro.

“La vostra crescita?” Zucca pelata Qin rise: “Sì, per farvi crescere. Ma questo metodo è diverso da quello che pensate. Avete sentito di come allevano vermi velenosi? Chi li alleva mette ogni sorta di verme velenoso in un barattolo. Daranno loro da mangiare ogni sorta di cibo velenoso, lasciandoli crescere. Poi sigilleranno il barattolo e non distribuiranno più cibo. È per spingere i vermi a lottare e a divorarsi a vicenda! Solo uno rimarrà tra le poche centinaia di vermi. E chi rimarrà sarà il re tra i vermi! Il verme più velenoso!”

“Ora siete dei vermi appena catturati. Il Regno Divino vuole farvi crescere, ma vuole allevare pochi di voi. Il resto è destinato ad essere eliminato e diventare trampolini di lancio per chi verrà scelto!”


