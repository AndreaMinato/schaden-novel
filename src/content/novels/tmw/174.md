---
title: Capitolo 174 - Anche raccogliere erbe ha un record?
pubDate: 2024-05-17T14:46:59.411Z
tags:
    - tmw
---


Yi Yun disse: “La ringrazio per il consiglio istruttore Qin. Capisco cosa sta dicendo.”

C’era sempre qualcuno di più forte. Aveva inserito a stento una sola freccia primaria, ma il genio di una famiglia reclusa l’aveva affondata sette volte.

Il divario era ovvio.

Zucca pelata spalancò gli occhi: “Puoi dirmi perché?”

Pensava che doveva esserci qualche motivo per cui Yi Yun era così determinato, altrimenti sarebbe stato troppo difficile da capire.

Yi Yun disse: “Non ci sono motivi particolari. In passato, quando ero nelle Lande Selvagge della Nuvola, ho raccolto erbe ogni giorno per guadagnarmi da vivere. Non appena sono stato in grado di camminare, ho iniziato a raccogliere erbe. Così, dopo tutti questi anni, ho accumulato un po’ di esperienza. Inoltre ho un po’ di talento nel farlo e penso di poterlo fare bene.”

Yi Yun diede una spiegazione con noncuranza, ma gli altri rimasero sbalorditi e lo guardarono in modo strano.

Lande Selvagge della Nuvola? Raccogliere erbe per guadagnarsi da vivere?

I giovani eroi presenti a volte sarebbero andati a raccogliere erbe, ma l’avrebbero fatto solo quando cercavano tesori che potevano aiutarli a fare progressi. Chi doveva raccogliere erbe per guadagnarsi da vivere?

Non pensavano che uno di loro sarebbe stato un raccoglitore di erbe in passato e che provenisse dalle Lande Selvagge della nuvola.

Sapevano che la sua forza era superiore alla loro.

Questo li riempì ancora di più d’amarezza… Un raccoglitore di medicine dalle povere Lande Selvagge era superiore a loro che provenivano da clan?

Rimasero senza parole. Sembrava che un mulo si fosse infiltrato in un gruppo di cavalli e li avesse sconfitti tutti.

Un mulo non sarebbe stato necessariamente inferiore ad un cavallo. Eccelleva in resistenza e forza, e mangiava di meno. Anche se un cavallo era più debole e questo non gli permetteva di fare lavori pesanti, era più veloce. Si poteva dire che ciascuno avesse i suoi pregi, ma… nessuno desiderava essere il mulo diligente invece del cavallo.

Ora il gruppo di cavalli poteva scegliere un lavoro che avrebbe allenato le loro abilità, eppure Yi Yun aveva scelto di raccogliere erbe.

Sembrava che i cavalli avessero scelto di andare sul campo di battaglia mentre il mulo avesse scelto di fare girare la macina.

E questo perché l’aveva fatto nelle Lande Selvagge della Nuvola ed era il suo settore.

Inoltre perfino lui aveva detto che aveva talento nel raccogliere erbe.

Non sapevano se ridere o piangere. Che talento c’era nel raccogliere le erbe? Chi non poteva farlo?

“Questo ragazzino! Che diavolo?” Zhou Kui guardò accigliato Yi Yun. Si era scontato un po’ di volte con lui e, a parte non aver perso contro di lui nell’ultima fase, nelle altre due volte era stato sconfitto. Sapeva quanto era forte e questo lo incuriosì.

“Non ci badare fratello Kui. Immagino che gli piaccia essere uno zoticone. La gente che viene dalle vaste lande selvagge ha il loro modo di pensare particolare…”

“Il vecchio Xiong ha ragione. Fratello Kui, dato che siamo venuti nella Divina Città di Tai Ah, dobbiamo accumulare velocemente rune scaglie di drago per aumentare la nostra forza. In questo modo possiamo andare a caccia o iniziare altri lavori più rischiosi e remunerativi. Come si può accumulare rune velocemente raccogliendo erbe? Questo ragazzino può essere un po’ più forte di noi, ma dato che vuole rovinarsi da solo, nessuno può fermarlo. Forse dopo annegherà nell’oceano di persone e diventerà un trampolino di lancio per noi.”

La gente dell’esercito della Tartaruga Nera comunicò trasmettendo le loro voci. Erano completi estranei per Yi Yun, così non avrebbero detto molto. Anzi avrebbero gongolato se qualcuno avesse fatto una decisione sciocca visto che erano tutti rivali!

Zucca pelata Qin scosse la testa. Alla fine rinunciò a persuadere Yi Yun. Disse: “Allora prenditi cura di te. Tra i novellini ci sarà qualcuno di eccezione ogni anno. Nel giro di due anni, sia Qiuniu che Chu Xiaoran diventeranno come gli Yang Qian e Yao Dao che avete visto prima!”

“Hanno avuto l’occasione di rientrare tra i primi 1000 posti nelle liste d’onore del cielo e della terra, ma voi? Quanto tempo ci metterete ad entrare tra i primi 1000? Chissà se potrete farlo perfino.” Zucca pelata Qin se ne andò.

L’istruttore aveva detto che chiunque fosse riuscito ad entrare tra i primi mille posti nella Divina Città di Tai Ah avrebbe ricevuto l’attenzione di tutte le varie grandi fazioni del Regno Divino.

Se uno fosse rientrato tra i primi 1000 posti in un anno, significava che sarebbe arrivato facilmente tra i primi duecento posti in due anni. A tre anni sarebbe rientrato tra i primi 50-60 posti. Dopo aver lasciato la Divina Città di Tai Ah dopo sei anni, probabilmente sarebbe finito tra i primi cinque o tre, o sarebbe perfino diventato il primo!

Finire al primo posto delle liste d’onore sembrava troppo esagerato.. La persona capace di raggiungere quella posizione era di gran lunga superiore a Yao Dao e a Yang Qian.

E sembrava che ci fosse un divario incolmabile tra loro e Yao Dao e Yang Qian.

Yi Yun ignorò le opinioni degli altri. Dopo aver finito di cenare, andò dritto nella sua residenza. Iniziò a meditare, permettendo al suo corpo di assimilare lentamente l’essenza delle specie primordiali.

Dopo una notte…

Quando il cielo si accese, la Divina Città di Tai Ah era ancora piena di nebbia. Dopo che Yi Yun finì di lavarsi, si preparò a fare rapporto per il suo lavoro.

Anche Song Zijun uscì dalla sua stanza. I due vivevano vicini.

Oggi Song Zijun indossava una maglia ordinaria e assomigliava meno ad un ricco signorino, dandogli un’aura più rustica.

“Yi Yun, raccogliere erbe è un tale spreco per te. Le tecniche di movimento che hai alla tua età sono le migliori che abbia mai visto in tutta la mia vita!” Song Zijun era rimasto sbigottito dalla decisione del giovane.

La parte più importante dell’essere un partner per gli incontri di allenamento non era essere resistenti. Anche se uno fosse stato robusto, sarebbe crollato dopo essere stato colpito numerose volte. Il partner per gli incontri di allenamento più potente era il tipo che poteva schivare gli attacchi e proteggersi.

Yi Yun era arrivato al Gran Successo della Minuta Sottigliezza e questo significava che avrebbe tratto grandi benefici nel fare incontri di allenamento. Song Zijun in realtà provava invidia nei suoi confronti, ma pensava che sarebbe stato uno spreco per Yi Yun andare a raccogliere erbe.

“Non vuoi davvero seguirmi?” Song Zijun provava ancora un po’ di rimpianto.

“No.” Yi Yun sorrise e lo salutò.

Song Zijun scosse la testa: “Vabbè, ognuno ha le sue decisioni da fare. Il mio modo di pensare potrebbe non essere adatto a te…”

Da quando Yi Yun era riuscito a raggiungere la soglia del Gran Successo della Minuta Sottigliezza, Song Zijun lo aveva ammirato molto. Anche se la decisione di Yi Yun era strana, Song Zijun era sicuro che avesse le sue ragioni…

Quindici minuti dopo, Yi Yun arrivò al luogo dove avrebbe accettato il suo incarico. I diversi tipi di lavori avevano le loro rispettive postazioni.

Dato che fare da partner per gli incontri di allenamento era popolare, c’era un surplus di richiedenti e ci sarebbe stata una lunga fila.

Ma raccogliere erbe era molto più tranquillo.

Yi Yun arrivò a destinazione e trovò un po’ di ragazze che stavano riorganizzando con calma le erbe.

Quando lo videro, rimasero un po’ sorprese. Non appena notarono il suo abito da nuovo arrivato, capirono che era un novellino appena entrato in città. Era incredibile che un novellino scegliesse questa mansione.

I ragazzi che raccoglievano erbe di solito avevano subìto qualche ferita che li avrebbe resi incapaci di combattere o forgiare; così andavano a raccogliere erbe.

Yi Yun ignorò le ragazze e riferì il suo nome, così ricevette un cesto medicinale, una scatola di giada dove tenere le erbe e una mappa della montagna.

La responsabile era una donna di circa trent’anni di cognome Wang. Rimase indifferente di fronte all’arrivo di Yi Yun e continuò a guardarsi allo specchio. Continuava a giocherellare con una ciocca di capelli, ma non era mai soddisfatta, non importava come la sistemasse.

Perfino lei, la responsabile, era convinta che raccogliere erbe fosse un lavoro senza prospettive. Vedere Yi Yun venire qui a ciondolare qui ad una così giovane età naturalmente non le aveva dato una buona impressione.

“Sorella… potrei chiederle quante rune scaglie di drago si possono scambiare per le erbe che raccoglierò?”

La ragazza di cognome Wang gettò un’occhiata verso Yi Yun e posò lo specchio. Questo probabilmente perché Yi Yun l’aveva lusingata chiamandola “sorella”, così mostrò un po’ di pazienza di fronte a questo bambino pigro venuto a raccogliere erbe. Gli lanciò un manuale e disse: “Questa è la tabella di scambio delle erbe con le rune scaglie di drago. Leggilo da te.”

Yi Yun prese il manuale e iniziò a sfogliarlo. Vedendo le parole sulla prima pagina, Yi Yun rimase scioccato.

Nella prima pagina c’era scritto:

“Anno Qingli 82, Zhong Yi ha raccolto 286 chili di erbe in 60 giorni, ottenendo 19,260 rune. Ha superato il record degli antenati. Questo record è per incoraggiare le future generazioni!”

Record? Non può essere…

“Perfino raccogliere erbe ha un record?”

Zhong Yi, in sessante giorni, aveva stabilito un record nella raccolta delle erbe!


