---
title: Capitolo 178 - La persona che vuole battere il record
pubDate: 2024-05-17T18:46:59.412Z
tags:
    - tmw
---


Yi Yun in origine aveva intenzione di raccogliere un po’ di erbe durante il suo primo giorno. Se avesse raccolto centinaia di erbe subito, sarebbe stato troppo sbalorditivo e avrebbe rischiato di destare sospetti.

Il record di Zhong Yi era dovuto alla qualità delle erbe che aveva raccolto e non alla quantità.

Con una percezione acuta e una certa fortuna, non sarebbe stato sorprendente raccogliere erbe raffinate. Solo raccogliendo un po’ di erbe che valevano mille rune scaglie di drago si potevano ottenere facilmente una piccola fortuna.

Così era ragionevole stabilire un record in questo modo.

Se non avesse usato questo metodo e avesse raccolto una quantità dieci o venti volte superiore, avrebbe destato sospetti.

Quindi Yi Yun voleva vincere basandosi sulla qualità delle erbe che raccoglieva, non la quantità. Doveva stabilire un record con fare graduale.

Dopo aver raccolto queste erbe, Yi Yun iniziò a concentrarsi a praticare le sue tecniche di movimento.

Si era allenato per la maggior parte del giorno. Facendolo, era comunque riuscito a trovare alcune erbe nei dintorni. Dopo un po’ di esitazione, raccolse anche quelle.

Una delle erbe di grado giallo che aveva raccolto era il frutto del Crepuscolo del Legno. La Divina Città avrebbe scambiato questo frutto per 50 rune scaglie di drago.

Questo frutto del Crepuscolo del Legno era una delle migliori erbe nel grado giallo. Valeva ancora di più di alcune erbe mistiche di basso livello.

Il raccolto di oggi arrivava a circa 200 rune scaglie di drago. Era 7-8 volte ciò che avrebbe ottenuto un normale coltivatore!

Yi Yun si toccò il naso e sorrise. Aveva raccolto accidentalmente più di 200 rune scaglie di drago. Per un tipico novellino, raccogliere 30 scaglie di drago, appena sufficiente a pagare l’affitto, era considerato un buon risultato.

Accumulando lentamente esperienza, si potevano raccogliere circa 40-50 rune scaglie di drago in erbe.

Raccoglierne 200 il primo giorno era un po’ esagerato.

Ma pensandoci bene, in confronto al record di Zhong Yi di 19.000, era ancora inferiore. La media degli introiti di Zhong Yi ogni giorno era superiore a 300 rune scaglie di drago. Ogni giorno!

Era un numero piuttosto sbalorditivo!

Chiaramente il fatto che Zhong Yi fosse riuscito a raccogliere così tante erbe di alto livello non poteva essere spiegato solo da un colpo di fortuna.

Naturalmente per raccogliere erbe bisognava avere un po’ di fortuna. Ottenere erbe di grado celeste per uno o due colpi di fortuna non era sorprendente, ma sarebbe stato impossibile che accadesse ogni giorno.

“Questo Zhong Yi doveva avere una percezione acuta o qualche altro vantaggio. Doveva avere un qualche tipo di abilità speciale per stabilire un record del genere…”

In questo mondo, c’erano pochissime persone che avevano un istinto naturale così acuto. Alcuni potevano osservare l’ambiente attorno e ricordarsi ogni dettaglio della scena, come la posizione di ogni filo d’erba. Queste persone erano come animali in allerta, era molto difficile sorprenderli.

Questo intuito non avrebbe aumentato molto la forza combattiva, ma se fossero entrati in un mistico regno pericoloso, avrebbe potuto salvare le loro vite.

Yi Yun era sicuro che Zhong Yi fosse una persona del genere.

Dato il record di Zhong Yi, se avesse raccolto l’equivalente di 200 rune scaglie di drago in erbe, non avrebbe dovuto attirare troppa attenzione. La gente avrebbe solo pensato che fosse fortunato.

Di sera, quando Yi Yun vide che il sole stava per tramontare, esalò una boccata d’aria impura e si sedette a meditare.

Quando il sole tramontò completamente, Yi Yun sistemò le sue erbe e attraversò la formazione per tornare nella Divina Città di Tai Ah.

Yi Yun poteva sentire chiaramente che i 200 calderoni della Maglia del Mercurio Fluido avevano forgiato il suo corpo durante il suo viaggio. Avevano migliorato il suo fisico e gli avevano permesso di assorbire perfettamente l’energia delle specie primordiali. Allo stesso tempo, sotto l’enorme pressione, era riuscito a migliorare il controllo della sua forza, dandogli una comprensione più approfondita del gran successo della Minuta Sottigliezza.

Tornando nell’ufficio, Yi Yun vide un gruppo di ragazze con dei cesti che consegnavano erbe.

Queste raccoglitrici indossavano tutte abiti grezzi e non erano truccate, facendole sembrare semplici raggazze di un villaggio, erano come una boccata d’aria fresca.

“Sorella Wang, esageri troppo con la stadera! Non posso nemmeno permettermi di comprare del cibo e vuoi comunque premerla così.”

Disse una ragazzina con una voce civettuola.

Tuttavia Wang rimase completamente impassibile. Misurava il peso delle erbe usando un bastone lungo un piede, un peso equivalente ad un uovo di piccione e un piatto brillante.

Le erbe consegnate dalla ragazza venivano poste in una formazione per la rimozione dell’umidità prima di venire pesate. Wang avrebbe controllato quanto pesavano e non ci sarebbe stato nessun problema se avesse cambiato di un poco i numeri che registrava, eppure era incorruttibile e cattiva, così nessuno riusciva a persuaderla ad essere più indulgente.

“Il prossimo.”

Wang fece un cenno impaziente e ignorò la ragazzina petulante.

La ragazzina tirò fuori la lingua e si ritirò. Dietro di lei c’erano un po’ di ragazze che Yi Yun aveva incontrato prima.

Il capo di queste ragazze era Zhao Qingcheng e provenivano tutte dall’associazione Luohuo.

Zhao Qingcheng vide Yi Yun, ma stavolta non lo salutò.

“Erbe di grado giallo di livello inferiore, 545 grammi. Arrotondando verranno contate come 500. Un totale di 100 rune scaglie di drago!” Wang teneva con destrezza la sua stadera. Ripeté velocemente le sue parole, era impossibile capire cosa stesse dicendo senza ascoltare con attenzione.

In effetti, dato il livello di coltivazione e la percezione acuta di Wang, poteva misurare con accuratezza il peso delle erbe usando la mano. Ma le piaceva usare la stadera perché usandola avrebbe potuto scuotere i cuori di molti coltivatori.

“95 grammi…”

Sentendo questo numero, la gioviale Zhao Qingcheng non riuscì più a sorridere.

Tipicamente, solo erbe di grado giallo di livello intermedio o superiore sarebbero state calcolate una per una. La maggior parte delle erbe di grado giallo di livello inferiore venivano tutte mischiate insieme e seccate usando una formazione, ogni 50 grammi valevano 10 rune scaglie di drago.

Arrotondare gli ultimi 45 grammi le fece dolere il cuore!

Aveva bisogno solo di altri 5 grammi!

Nonostante le erbe di grado giallo di basso livello non fossero preziose, per queste ragazze era la fonte principale di reddito. Le erbe di grado superiore erano troppo difficili da trovare. Ad esempio, l’erba del Meteorite di Yi Yun era nascosta dentro una roccia. Solo tagliandola la si poteva vedere, chi avrebbe potuto scoprirla così?

Il piccolo gruppo di Zhao Qingcheng comprendeva quattro ragazze. Contando le erbe di grado intermedio e superiore, le loro entrate combinate erano di 166 rune scaglie di drago.

Sottraendo 100 scaglie rune di drago per l’affitto, ne rimanevano solo 66, per una media di circa 15-16 rune scaglie di drago a persona.

Questo introito era terribile…

“Ah, perché diavolo non ho raccolto un’erba in più. Solo un po’ di foglie sarebbero potute pesare 5 grammi…”

Zhao Qing era irritata.Guardò Wang e persistette: “Sorella Wang, sono a corto di 5 grammi per raggiungere 550 grammi. Lasci correre per stavolta. Sa sorella Wang, abbiamo trovato un ottimo elisir pochi giorni fa. E il prezzo era ragionevole ed era perfetto per noi sorelle. Abbiamo stretto i denti e preso in prestito 200 rune scaglie di drago dalla banca della Divina Città e abbiamo comprato l’elisir con i nostri risparmi. Questo prestito ha un tasso di interesse del 15% e l’interesse si accumula. Se non potremo restituirlo in 3 mesi, noi sorelle dovremo dormire per strada.”

“Vedendo che è quasi la fine del mese… Siamo solo a corto di 200 rune scaglie di drago. Se ne abbiamo abbastanza, le possiamo restituire. Se non possiamo restituirle, dovremo comunque pagare un mese di interessi! Cosa ne…”

Mentre parlava, Zhao Qingcheng fissò Wang con degli occhi acquosi e uno sguardo innocente mentre batteva le ciglia.

Wang posò la sua stadera ed era sul punto di prendere il suo specchio prezioso. Non aveva nemmeno sollevato la testa. Si sistemò i capelli e dopo un po’ disse freddamente: “Che cos’hanno a che fare con me tutte queste sciocchezze?”

Il sorriso di Zhao Qingcheng si irrigidì. Continuò a sorridere ossequiosamente: “Lo specchio della sorella Wang è così raffinato… la sorella Wang è così bella. Se fossi bella come la sorella Wang, non mi separerei mai dallo specchio.”

“Grazie.”

Wang accettò il complimento e poi… continuò a giocherellare con lo specchietto.

Era inflessibile!

Zhao Qingcheng era rovinata. Non importava quanto contasse, era impossibile pagare quella somma per lei.

Il 15% di interesse significava un altro mese di frugalità e risparmio. Se non avessero potuto restituire la cifra, avrebbero dovuto dormire per strada.

Sarebbe stato estremamente umiliante per un gruppo di ragazze dormire per strada, guardate da branchi di maschi nella Divina Città di Tai Ah.

Yi Yun aveva sentito la conversazione tra Zhao Qingcheng e Wang.

Questa era la prima volta che sentiva parlare della banca della Divina Città di Tai Ah. Così era possibile per alcune persone mantenere condizioni di vita decenti contando su dei prestiti.

Ma… il 15% di interesse composto era praticamente un’usura!

Prestando 100 rune scaglie di drago, al prossimo mese sarebbero diventate 115 e il mese seguente 132!

Perfino multi usurai non erano così perfidi!

Non c’era da meravigliarsi che Zhao Qingcheng fosse sotto una pressione del genere. Se non avesse potuto restituire il prestito in poco tempo, sarebbe stato quasi impossibile farlo in futuro. Chi avrebbe voluto continuare a pagare interessi su interessi durante i suoi 6 anni di allenamento? E gli interessi continuavano ad aumentare!

Naturalmente questo non aveva niente a che fare con Yi Yun. IN quel momento Wang posò lo specchio e lasciò che Yi Yun misurasse le sue erbe.

“Ehi, non sei la persona che voleva battere il record? Cosa rimani lì impalato a fare, sbrigati e consegnale!”

Wang sembrava molto impaziente. Dalla sua espressione voleva che il giovane passasse velocemente le sue erbe e andasse in un angolo, senza sprecare il suo tempo prezioso.


