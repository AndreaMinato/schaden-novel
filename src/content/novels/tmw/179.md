---
title: Capitolo 179 - Consegnare le Erbe
pubDate: 2024-05-17T19:46:59.412Z
tags:
    - tmw
---


La persona che voleva battere il record?

Sentendo il modo in cui Wang lo aveva chiamato, Yi Yun quasi soffocò. Questa donna era proprio malvagia. Aveva solo fatto un po’ di domande ed era così sarcastica.

Ma… va bene… Anche se voleva battere il record, non l’aveva detto ad alta voce.

“Fratello Yi Yun, sei tu.”

Zhao Qingcheng guardò Yi Yun e forzò un sorriso. Mandò una trasmissione della voce: “Questa donna è un riccio. Vole pungere chiunque vede. È anche estremamente taccagna. Lo capirai una volta che consegnerai le tue erbe oggi. Ridurrà drasticamente il prezzo delle tue erbe, molti nuovi arrivati non riescono nemmeno a pagare le 25 rune scaglie di drago d’affitto.”

<em>Nota traduzione: “è estremamente taccagna” (铁公鸡) sarebbe letteralmente “gallo di ferro”.</em>

Zhao Qingcheng era piena di amarezza, era ancora preoccupata per l’usura.

Le poche raccoglitrici di erbe erano tutte disorientate. Per i coltivatori le rune scaglie di drago erano troppo preziose, dovevano risparmiare ogni giorno per sopravvivere, desiderando di avere il doppio delle rune.

“Grazie per il consiglio sorella Zhao. Perché la sorella Wang ha un temperamento così pessimo?” Chiese con noncuranza Yi Yun.

“Chi lo sa. Ho sentito che era una coltivatrice della Divina Città di Tai Ah. Ha trovato una persona che le piaceva e si è fidanzata. Poi, a causa di qualche difficoltà, il suo amato è morto mentre coltivava. In seguito, questa donna è rimasta nella Divina Città di Tai Ah. È molto forte, ma è ostile con tutti, così è stata mandata in questo ufficio.”

“Questo…” Yi Yun non si aspettava che avesse un passato del genere. Sentendo questa storia, poteva capire quanto era brutale questo ambiente. Era così facile morire.

“Te lo devo dire, le rune scaglie di drago sono davvero preziose. Ogni runa dev’essere spesa saggiamente, non sprecarle. È così difficile per i nuovi arrivati guadagnare rune scaglie di drago. Puoi guadagnarne circa 10 al giorno e ci sono molti posti in cui dovrai usarle in futuro.”

Zhao Qingcheng lo sapeva fin troppo bene.

Yi Yun annuì. Pensava che, nonostante Zhao Qingcheng fosse frivola, era comunque una brava persona.

Nel frattempo Wang aveva già sollevato la stadera e disse a Yi Yun: “Raccogliere erbe è uguale sia per i nuovi arrivati che per i veterani. 25 rune scaglie di drago, non una di meno! Se non è sufficiente… allora andrai in negativo.”

Disse Wang con tono enfatico mentre giocherellava con il peso delle dimensioni di un uovo di piccione, spingendolo sul tavolo.

“Naturalmente, se non vuoi dormire per strada, puoi scegliere di fare come loro e indebitarti con la banca. Per quanto riguarda gli interessi… per i nuovi arrivati è di meno. Solo del 12%, ma naturalmente si accumula.”

Mentre parlava, Wang gettò un’occhiata verso Zhao Qingcheng e gli altri. Diventarono rossi per l’imbarazzo. Quella donna era proprio spietata a parole.

Yi Yun rimase disinvolto e posò il suo cesto di erbe sul tavolo.

Wang tirò via il tessuto che copriva il cesto e pose le erbe sul tavolo.

Quando lo fece però rivelò un’espressione strana.

Dato che lavorava in questo ufficio da così tanto tempo, era estremamente abile nell’identificare le erbe. Solo tenendole, sentì che c’era qualcosa di strano. Guardò in modo strano l’interno del cesto.

Lo ribaltò e la sua espressione gradualmente si irrigidì.

“Oh?”

Anche Zhao Qingcheng e le altre notarono il cambiamento nella sua espressione e si incuriosirono.

“Queste… le hai raccolte tu?”

Wang alzò la testa e squadrò Yi Yun da capo a piedi, come se fosse la prima volta che lo vedeva.

Yi Yun annuì. Anche Zhao Qingcheng e le altre si resero conto che doveva essere accaduto qualcosa. Si avvicinarono con curiosità e rimasero sbalordite dopo aver visto il contenuto del cesto.

“Fiore Stellare del Rischiaramento, radici Panniu. Oh? Questo è il frutto del Crepuscolo del Legno… un tesoro tra le erbe di grado giallo e… cos’è questa?”

Zhao Qingcheng tirò fuori un oggetto simile ad un verme. Dopo averlo esaminato per un po’, si ricordò delle note nel libro delle Divine Lande Selvagge. “Questa… non può essere, è Erba del Meteorite?”

Zhao Qingcheng aveva raccolto erbe per così tanto tempo e aveva trovato poche erbe di grado mistico di livello inferiore, tutte comuni al loro livello.

E l’Erba del Meteorite era di grado mistico intermedio e quasi si avvicinava al livello superiore.

Tra le erbe di grado inferiore, era estremamente rara. Non era facile trovarne una e valeva molto. Zhao Qingcheng non aveva mai visto l’Erba del Meteorite nella montagna di erbe di Tai Ah, così ci aveva messo un po’ a riconoscerla…

“Umpf! Raccogli erbe senza capire nemmeno che cos’hai di fronte, non puoi nemmeno riconoscerla. Che utilità c’è nell’andare a raccoglierle allora?!”

Wang derise Zhao Qingcheng. In effetti le erbe delle divine lande selvagge erano molto difficili da trovare. Se uno fosse stato abbastanza fortunato da vederne una e non riconoscerla, sarebbe stato un grosso spreco.

Ma era accaduto a molti coltivatori.

A meno che uno non fosse un alchimista, come avrebbe visto così tanti vari tipi di erbe? Inoltre le erbe nelle divine lande selvagge erano diverse da quelle nelle pianure centrali. Gli alchimisti senza abbastanza esperienza avrebbero dovuto informarsi sulle erbe locali sul posto.

I coltivatori normali avrebbero contato sulle note scritte nel libro delle divine lande selvagge.

Ma dopotutto un libro era un libro. Era difficile descrivere perfettamente le varie proprietà delle erbe basandosi su qualche disegno e descrizione. Era molto comune non riconoscerne una!

Era comune che i nuovi arrivati ottenessero pessimi risultati a raccogliere erbe. Perdevano l’occasione di raccoglierle a causa della loro ignoranza.

In effetti, chi poteva riconoscere la maggior parte delle migliaia di specie di piante usando solo un libro era anormale!

E ora, Yi Yun era una di quelle persone anomale per Zhao Qingcheng.

Nella montagna, molte delle erbe, dei cespugli, degli alberi e delle piante erano simili a quelle del libro, non era facile distinguerle!

Molti nuovi arrivati raccoglievano le piante sbagliate, molte di esse contenevano un po’ energia spirituale e questo le faceva sembrare un’erba utile per l’alchimia.

Inoltre molte erbe potevano nascondersi, rendendo ancora più difficile scoprirle.

Era assurdo che Yi Yun avesse raccolto così tante erbe il primo giorno!

“Questo fiore stellare del rischiaramento… Come lo hai trovato?”

Il fiore stellare del rischiaramento poteva assumere la forma di un albero per nascondersi. Zhao Qingcheng non aveva mai trovato un’erba del genere durante tutti i mesi passati a raccogliere.

“Oh… Il libro delle divine lande selvagge non diceva… un fiore stellare del vuoto assumerà l’aspetto di un albero, ma la corteccia sarà picchiettata. Quando il tempo si rasserena, rilascia gocce d’acqua simili a stelle ed è questo il motivo per cui si chiama così.”

Sentendo la spiegazione di Yi Yun, Zhao Qingcheng guardò il giovane come se fosse un mostro.

Naturalmente sapeva perché il fiore si chiamava così e come distinguere un fiore stellare del rischiaramento da altre piante.

Ma…

Quanto erano piccole le gocce che spruzzava dopo che il tempo si era rasserenato?

Nella montagna delle erbe di Tai Ah, era pieno di alberi e ci sarebbe voluto un giorno di viaggio per attraversare una foresta. Alla velocità di un guerriero, avrebbe visto decine di migliaia di alberi. Chi avrebbe notato un albero un po’ lucente? Specialmente quando i brillantini sarebbero stati delle dimensioni della cruna di un ago!

Come aveva ottenuto questi occhi Yi Yun?!

Zhao Qingcheng non poteva crederci.

Le quattro ragazze circondarono Yi Yun, che non si poté più trattenere dal dire: “Uh… perché mi state circondando in questo modo… Uh, state pure sbavando.”

Yi Yun vide una ragazza della sua stessa età accanto a Zhoa Qingcheng, stava sbavando mentre stava guardando l’Erba del Meteorite nelle mani di Zhao Qingcheng.

“Eh?” La tredicenne si asciugò velocemente la bocca e sorrise con imbarazzo.

Questa Erba del Meteorite valeva 80 rune scaglie di drago. Erano in debito e naturalmente l’avrebbero desiderata.

E potevano sentire l’odore latteo dell’Erba del Meteorite, che era molto allettante.

“Quella… fratello Yi Yun, come hai trovato questa Erba del Meteorite?”

Questa giovane era un’amica di famiglia di Zhao Qingcheng. Era appena entrata nella Divina Città di Tai Ah e Zhao Qingcheng si stava prendendo cura di lei.

Ma chiaramente Zhao Qingcheng non si trovava troppo bene, poteva solo aiutarla in modo limitato. Al massimo poteva informarla sulle varie regole e portarla in giro.

Tutti si volsero verso Yi Yun. Anche se il fiore Stellare del Rischiaramento era difficile da trovare, almeno aveva delle caratteristiche distintive. Non c’era da meravigliarsi che potesse trovarlo se avesse avuto una capacità d’osservazione assurda.

Ma l’Erba del Meteorite si nascondeva tra le pietre e non poteva essere vista dalla superficie. Solo tagliando una roccia la si poteva vedere. Ma c’erano più pietre che alberi nella montagna di erbe! Quante ne poteva aprire alla fine?


