---
title: Capitolo 18 – Se continui così, cuocerà troppo
pubDate: 2023-05-25T14:09:48.021Z
tags:
    - tmw
---


Immergersi nel liquido delle erbe era estenuante e, per proteggere il suo corpo, Lian Chengyu fece circolare il suo qi vitale. Era estremamente doloroso, ma lo sopportò al pensiero che un giorno sarebbe potuto entrare nel regno divino Tai Ah per apprendere la tecnica sacra e diventare un signore!

La determinazione di Lian Chengyu era impareggiabile.

Una persona dalla volontà più debole si sarebbe approfittata della sua posizione di giovane maestro della tribù per mangiare bene e indulgere nella dissolutezza. Al massimo, sarebbe stato un distinto giovane maestro, ma non avrebbe mai raggiunto una posizione simile a quella di Lian Chengyu.

"Il giovane maestro Lian è davvero determinato!"

"Il giovane maestro Lian è un uomo indistruttibile!"

"Non è possibile per una persona normale immergersi in questo liquido ribollente! Il giovane maestro Lian è un drago tra gli uomini!"

Vedendo la pelle di Lian Chengyu diventare rossa come un'aragosta nel liquido erbaceo, i lacchè attorno, incluso Zhao Tiezhu, iniziarono a leccargli i piedi.

Il modo in cui parlavano era insolito perché di solito usavano un linguaggio volgare. Tuttavia, per adularlo, avevano scelto appositamente di usare termini altisonanti.

"Alimentate il fuoco!" Gridò Lian Chengyu stringendo i denti. Era estremamente doloroso rimanere immersi in un liquido di novanta gradi. Le vene sporgevano dalla sua fronte. La sua pelle era rossa e tesa.

In queste condizioni, altro che "drago tra gli uomini", al massimo era un "drago tra i gamberetti".

Nota traduzione: "drago (龙) del gamberetto (虾)" è la traduzione letterale di aragosta (龙虾), è un gioco di parole intraducibile.

Era al limite, ma gli effetti del liquido medicinale erano inferiori a quanto aveva previsto! Come poteva essere?

"Alimentate il fuoco?" I lacchè si scambiarono delle occhiate, provavano ammirazione.

"Ca**o! Il giovane maestro Lian ha detto di alimentare il fuoco, cosa state lì impalati? Perché? Credete che il giovane maestro Lian non possa sopportarlo? Non potete immaginarvi quanto sia determinato e potente!"

Zhao Tiezhu era il guerriero più grande qui, così diede una lezione ai suoi sottoposti.

Dopo averli rimproverati, spostò lui stesso una grossa pila di legna nel fornello. Le fiamme crepitarono mentre aumentavano di dimensioni.

Vedendo che Lian Chengyu aveva raggiunto un momento chiave durante la sua coltivazione, Zhao Tiezhu prese apposta un grosso ventaglio per alimentare le fiamme.

Il fuoco era così grande che stava per bruciare i capelli di Lian Chengyu.

"Giovane maestro Lian, si sente bene?" Zhao Tiezhu sorrise con entusiasmo.

Lian Chengyu non poteva più dire una parola. Strinse i denti così tanto da rischiare di incrinarli. Mentre stringeva i pugni, la sua pelle era bollita così tanto al punto da rompersi. Eppure non aveva ottenuto l'effetto desiderato.

'Cos'è successo?' Pensò con rabbia Lian Chengyu. A causa del trattamento speciale di Zhao Tiezhu, il suo corpo stava per sciogliersi.

La pelle umana si sarebbe ritratta ad alte temperature al punto da rompersi. A Lian Chengyu stava succedendo proprio questo!

Ma Lian Chengyu non poteva badarci minimamente. Stava considerando una spaventosa possibilità nelle profondità della sua mente. Era una paura che lo soffocava.

Dato che era arrivato ad un livello così alto ed era ad un passo dal raggiungere lo stadio del Sangue Viola, Lian Chengyu era molto sensibile ad ogni sviluppo del suo corpo.

Sapeva che era immerso in una pentola di erbe di alta qualità, ma il suo battito cardiaco non era aumentato. Il suo corpo era stato raffinato, ma i risultati non erano evidenti.

Non poteva assorbire molto da una vasca piena di erbe di buona qualità!

Lian Chengyu si era reso conto che forse aveva raggiunto un "blocco"!

Lian Chengyu lo aveva sentito dal suo maestro Yao Yuan, quando si praticava le arti marziali, si potevano incontrare dei blocchi, specialmente quando si stava per avanzare ad un nuovo livello. Alcuni potevano rimanere bloccati per tutta la vita!

La via delle arti marziali era senza fine. Durante questo lungo cammino, bisognava avanzare continuamente di stadio. Prima o poi avrebbe incontrato un blocco, ma Lian Chengyu non si sarebbe mai immaginato che avrebbe fronteggiato il suo primo blocco per raggiungere lo stadio del Sangue Viola.

Non poteva accettarlo!

Era un grande talento, un drago dorato intrappolato tra le acque basse. Aveva bisogno di una piccola spinta per spiccare il volo!

Come poteva un mero stadio del Sangue Viola rappresentare un ostacolo per lui?!

Non poteva crederci!

"Aumentate il fuoco!" Lian Chengyu gridò con rabbia mentre stava lottando con tutte le sue forze.

"Altro... ancora più fuoco?" Zhao Tiezhu iniziò a pensare che ci fosse qualcosa di strano. Aveva visto che la pelle sulle braccia e sulle gambe di Lian Chengyu si stava rompendo. Non avrebbe dovuto bollire fino a questo punto.

"Giovane.. giovane maestro, se continuerà così... cuocerà troppo..." Disse con esitazione il branco di lacchè.

"Voglio altro fuoco!" Ruggì Lian Chengyu come un leone arrabbiato.

Zhao Tiezhu poté solo ubbidire e diede aria al fuoco insieme ai suoi sottoposti.

Le fiamme diventarono più forti. Le erbe nel liquido iniziarono a fare le bolle. La vasca di erbe era bollita!

Perfino Lian Chengyu aveva difficoltà a rimanere nell'acqua. Inoltre il suo corpo non era riuscito ad assorbire molta essenza erbacea. Alla fine ruggì e il suo qi vitale esplose dal suo corpo.

"Boom!" La vasca esplose, disperdendo il liquido bruciante!

"Ahia!"

I lacchè attorno gridarono subito di dolore a causa delle ustioni.

Fortunatamente erano tutti vestiti. Anche se l'acqua era schizzata sui loro abiti, la temperatura era già diminuita drasticamente. Inoltre la loro pelle spessa avrebbe tollerato le bruciature.

Era troppo fottu***ente calda.

Tuttavia questi lacchè erano maestri nell'arte dell'adulazione. Sapevano che Lian Chengyu sarebbe diventato un guerriero del regno e che forse sarebbe stato un cavaliere del Regno Divino Tai Ah un giorno. Se gli avessero leccato i piedi, avrebbero avuto un futuro florido.

Così, incluso Zhao Tiezhu, diversi lacchè ignorarono le bruciature e si prostrarono a terra gridando: "Congratulazioni al giovane maestro Lian per i suoi progressi!"

L'esplosione della vasca di erbe era stata impressionante. Zhao Tiezhu e gli altri avevano pensato erroneamente che Lian Chengyu fosse avanzato di livello. Non avevano perso tempo e avevano iniziato ad adularlo!

Ma... non sentirono la risata contenta di Lian Chengyu, né promesse di ricompense. Al contrario, il corpo di Lian Chengyu era tutto rosso. La sua pelle era già piena di crepe, facendolo sembrare estremamente feroce.

"Smammate!" Lian Chengyu, estremamente arrabbiato, diede dei calci a Zhao Tiezhu e agli altri lacchè, facendoli rotolare via.

Zhao Tiezhu rimase sbigottito. Non osò emettere un solo suono anche se gli doleva il sedere. Non aveva idea di cosa fosse successo.

"Smammate via tutti!" Gridò Lian Chengyu. I tirapiedi si spaventarono a morte e scapparono frettolosamente.

All'improvviso Lian Chengyu alzò una mano: "Torna qui!"

Lo sguardo di Lian Chengyu era freddo: "Mostratemi i residui delle erbe!"

"Sì, sì!"

I lacchè non dissero una parola. Si affrettarono immediatamente e riportarono i resti delle erbe in silenzio.

Lian Chengyu rovistò tra gli scarti delle erbe e mise in dubbio il processo di infusione. La sua espressione stava diventando sempre più scontenta.

Non c'era nessun problema tra i residui delle erbe. In effetti c'erano molte erbe di buona qualità. Perfino un farmacista di una grande tribù non avrebbe potuto trovare dei problemi in questi materiali. Chi avrebbe pensato che qualcuno avesse la capacità di assorbire tutta l'essenza erbacea senza conoscere il metodo segreto di decozione?

Dopo aver visto i resti delle erbe, Lian Chengyu pensò che doveva aver davvero incontrato un blocco nella sua coltivazione!

"Dannazione!" Lian Chengyu diede un pugno al muro!

Aveva mostrato talento nelle arti marziali da quando era giovane. In passato Yao Yuan aveva detto che sarebbe stato tra i migliori guerrieri perfino in una grande tribù.

Il problema non era dovuto al suo fisico; era a causa della tribù Lian!

'Le erbe che la tribù mi ha dato erano troppo deboli! I giovani talentuosi nei grandi clan tribali si immergono nelle erbe fin da giovani. Fanno pasti con ossa della desolazione. Come potrei competere con loro!'

Lian Chengyu strinse i pugni. Odiava, odiava il fatto di non essere nato in una famiglia ricca, ma in questo posto desolato.

'Questo povero clan tribale mi ha ostacolato e ha ritardato i miei progressi per diciassette anni! Se fossi nato nella famiglia reale del Regno Divino Tai Ah, avrei raggiunto da tempo lo stadio del Sangue Viola o anche un livello superiore... e forse sarei stato un candidato per il trono reale!'

Dopo aver pensato questo, non poteva più sopportare di rimanere nel clan tribale Lian. Lo odiava, tutte le risorse che gli stava dando non erano sufficienti!

'Perché non sono nato nella famiglia imperiale?

Perché non mi sono potuto godere tutto questo!

Il loro punto di partenza è qualcosa che il mio clan Lian non può nemmeno immaginarsi! Eppure devo faticare come un cane per fare progressi! Lo odio!

"Vieni!" Gridò Lian Chengyu. Zhao Tiezhu non osò tardare e corse verso Lian Chengyu senza dire una parola.

"Passate il mio ordine. Preparate il calderone e radunate uomini robusti nel villaggio per iniziare a raffinare le ossa della desolazione!"

Zhao Tiezhu sussultò. Finalmente stava iniziando. Sarebbe dovuto avvenire un paio di giorni dopo. "Riguardo alle erbe..."

"Continuate a raccoglierle!" Il tono di Lian Chengyu era indifferente. La montagna delle erbe del clan Lian era il territorio più prezioso della tribù e la raccolta era sempre stata regolata per mantenere un certo ricambio di erbe.

Ma ora Lian Chengyu era pronto a partire dal clan tribale tra un po' di mesi. La montagna delle erbe non valeva più nulla per lui, così era disposto ad usare ogni sua risorsa.

Dato che era arrivato ad un blocco, le erbe non gli avrebbero permesso di fare molti progressi, ma era meglio di niente.

Per quanto riguardava le ossa della desolazione... ora era il momento che lo aiutassero a superare questo ostacolo…



