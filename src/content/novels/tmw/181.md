---
title: Capitolo 181 - Entrare di Nuovo nella Divina Sala delle Lande Selvagge
pubDate: 2024-05-17T21:46:59.412Z
tags:
    - tmw
---


Yi Yun iniziò una routine giornaliera nella Divina Città di Tai Ah.

Ogni mattina sarebbe andato nella montagna di erbe. Mentre allenava le sue tecniche di movimenti, raccoglieva erbe, poi di notte avrebbe meditato. Questo diventò lentamente la sua vita.

Visto che il lavoro di Yi Yun era diverso da quello di Zhou Kui e di Song Zijun, ebbe sempre meno contatti con loro, questo soprattutto perché partiva presto e tornava a casa tardi, e non lasciava mai la sua casa.

Lentamente molti membri dell’esercito della Tartaruga Nera si spostarono nei quartieri interni della Divina Città di Tai Ah e cominciarono a vivere nelle stanze di classe intermedia.

Le stanze di classe intermedia erano più spaziose ed erano in posizioni migliori. Ma non c’erano molte differenze in quanto a densità di qi vitale del mondo. Alcune potevano essere più ricche di energia, ma non di molto.

Naturalmente le stanze di classe intermedia avevano formazioni di raduno dell’energia, che erano più utili.

Inoltre il più grande vantaggio nello stare nelle stanze di classe intermedia era la reputazione. Molti giovani eroi avevano origini importanti, così era molto importante per loro avere prestigio.

Yi Yun non si trasferì. Rimase nell’angolo della città, era contento di essere da solo.

Anche la sua stanza aveva una formazione di accumulo dell’energia. Aveva preso questa stanza da Zhou Kui ed era la migliore nell’area.

Oggi era il quinto giorno in cui raccoglieva erbe.

Perfino Song Zijun aveva intenzione di trasferirsi. Era venuto a dirgli addio.

“Yi Yun, non ti trasferirai nel distretto della classe intermedia?”

Yi Yun scosse la testa: “Non c’è una grande differenza. Inoltre anche la mia stanza è di classe intermedia. Non ce n’è bisogno.”

Song Zijun disse: “Potrebbe essere così, ma i coltivatori nel distretto della classe intermedia sono più forti. Entrare in contatto con loro ha diversi vantaggi. Per esempio per scambi, discussioni e altro ancora. Aiuterebbe ad aumentare la tua forza.”

Questo era il motivo principale per cui Song Zijun voleva trasferirsi.

Yi Yun scosse la testa.

“Va bene allora…” Song Zijun non disse altro. “Yi Yun, dovresti cambiare lavoro e diventare un partner per gli incontri di allenamento. Con le tue tecniche di movimento, è un tale peccato…”

Visto che lavoravano in due posti diversi, Song Zijun non sapeva della situazione di Yi Yun.

Yi Yun sorrise e non disse altro. “Raccoglierò erbe solo per qualche mese. Dopo la smetterò.”

“Va bene… va bene allora.” Song Zijun non disse altro.

Dopodiché Yi Yun si diresse verso la Divina Sala delle Lande Selvagge.

Se un giorno avesse cambiato residenza, non si sarebbe trasferito nelle stanze di livello intermedio o superiore, ma in una camera nella torre centrale!

Il distretto di classe intermedia?

Yi Yun non sentiva il bisogno di trasferirsi.

Negli ultimi cinque giorni, aveva ricevuto oltre 200 rune scaglie di drago al giorno raccogliendo erbe.

La donna di cognome Wang all’inizio pensava che fosse stato fortunato a raccogliere così tante erbe il primo giorno e si aspettava di vedere i suoi guadagni diminuire lentamente.

Tuttavia il conto delle erbe di Yi Yun non diminuì, stava aumentando ogni giorno.

Di conseguenza, Wang non aveva nulla da dire, finalmente aveva chiuso la sua boccaccia.

Questo Yi Yun era un mostro!

Anche se a questa velocità era improbabile che battesse il record di Zhong Yi, Yi Yun era il miglior raccoglitore erbe che fosse mai capitato nella Divina Città di Tai Ah da diversi secoli!

La gente capace era rispettata. Così, non importava quanto fosse perfida Wang, non osò più trattare Yi Yun in modo terribile.

E oggi Yi Yun aveva accumulato mille rune scaglie di drago. Voleva entrare nella Divina Sala delle Lande Selvagge.

Ormai era già buio.

Yi Yun era arrivato di fronte alla sala e aveva alzato la testa. Vedendola, si riempì di emozione.

“In quale stanza vuoi entrare?” Oggi c’era un vecchio a gestire la Divina Sala delle Lande Selvagge. I suoi capelli erano dritti come una spada. I suoi occhi neri brillavano. Sulla fronte aveva un gioiello rosso davvero speciale.

Questo gioiello attirò una seconda occhiata da parte di Yi Yun. La gemma dava un’aura indescrivibile al vecchio.

“Chimera! Due ore!” Yi Yun scelse la chimera di prima. Il suo scopo non era solo di assorbire energia, ma anche di ottenere ispirazioni sulle verità nomologiche della chimera!

Dopo aver consegnato il suo gettone, mille rune dorate volarono nella formazione della Divina Sala delle Lande Selvagge. Finalmente Yi Yun aveva la possibilità di entrare di nuovo nella sala della chimera.

Dopo un bagliore di luce, Yi Yun fu risucchiato nella stanza.

Immediatamente sentì un’intensa pressione. Yi Yun si era preparato, attivò subito l’interfaccia del Cristallo Viola e fece circolare il suo qi vitale, sopportando il battesimo dell’aura delle specie primordiali.

In poco tempo sentì un’energia estremamente pura ribollire e sollevarsi dal suo corpo.

La sua visuale divenne di nuovo bianca. Mentre concentrava la sua energia spirituale, si radunarono numerosi puntini lucenti sulla testa della chimera, formando alla fine una sfera lucente delle dimensioni di un uovo di piccione.

Dopo aver superato lo strato d’oro del grande Yan, fluttuò lentamente verso Yi Yun. C’era la piccolissima ombra di una chimera che svolazzava attorno alla sfera di luce.

Yi Yun aprì la bocca e la inghiottì.

Era già molto familiare con il processo e lo trovò molto più facile rispetto alla prima volta.

Yi Yun cominciò a trarre lentamente delle verità nomologiche dall’energia della chimera e lasciò anche che il suo corpo assimilasse tutta l’energia.

Yi Yun inghiottì una sfera dopo l’altra e le sigillò nel suo dantian.

Il tempo passò velocemente e arrivò al limite di due ore.

“Dang!”

Risuonò una campana!

In queste due ore, Yi Yun si era concentrato solo ad inghiottire energia. Non l’aveva digerita, così sentiva caldo. Non tornò nella sua residenza dopo essere uscito dalla sala della chimera. Invece pagò 80 rune scaglie di drago per affittare una camera di alta classe nella Divina Sala delle Lande Selvagge per una notte.

Yi Yun cominciò a meditare sul letto di pietra nella stanza.

L’energia che aveva estratto dall’oro del Grande Yan non era molta, ma grazie alla sua purezza e alle sue origini primordiali, non poteva essere paragonata a quella di normali ossa della desolazione.

Yi Yun usò la sua energia spirituale per farla fluire dal suo dantian ai suoi arti.

Questa energia conteneva essenza di sangue delle antiche bestie primordiali. Questa essenza si fuse lentamente con il suo sangue.

Aveva la sensazione di aver bevuto un’intera bottiglia di vino d’annata, al momento Yi Yun sentiva così caldo che emanava vapore!

Il qi nell’energia delle specie primordiali era come un’inondazione impetuosa, si diffondeva per i meridiani e i vasi sanguigni di Yi Yun, fino alla sua testa!

Era estremamente doloroso resistere a questo flusso caotico di energia.

Aveva la sensazione che il suo corpo fosse metallo e che l’essenza delle specie primordiali fosse un martello. Ad ogni colpo di martello, forgiava costantemente il suo corpo.

Anche se faceva dolere le sue giunture, era una esperienza piacevole per Yi Yun.

Era sia doloroso che piacevole!

Yi Yun si immerse in questa sensazione e, dopo sette ore, il suo corpo si infradiciò di sudore. Sembrava che fosse rimasto nel vapore per molto tempo.

Lentamente i colpi si indebolirono.

Ciò che li rimpiazzo fu uno stato di ebbrezza. In questo stato, Yi Yun si dimenticò di tutto e, senza nessuna convinzione o preoccupazione, ebbe la sensazione di essere diventato una bestia primordiale, volava nel cielo e guardava dall’alto le vaste lande selvagge…

Il controllo delle verità nomologiche della bestia primordiale si impresse nella mente di Yi Yun.

Queste verità nomologiche erano ancora poco chiare, ma lasciarono un seme che sarebbe germogliato in futuro nella sua mente.

In tarda notte, dopo aver meditato per otto ore, Yi Yun si svegliò dal suo stato meraviglioso.

Fece circolare il suo qi vitale del mondo e fu sorpreso nello scoprire che gli mancava poco dal raggiungere gli stadi intermedi del Sangue Viola.

Erano passati due mesi da quando era avanzato in questo stadio. Durante questo periodo, aveva portato la Maglia del Mercurio Fluido e aveva coltivato costantemente. Dopo le due sessioni di assorbimento dell’energia, finalmente era arrivato a questo punto.

Anche se gli mancava poco per avanzare di livello, aveva assorbito pienamente tutta l’energia delle specie primordiali!

Era ad appena un passo dal raggiungere il suo obiettivo, come poteva arrendersi?

Tirò fuori due cristalli delle dimensioni di un fagiolo dal suo zaino.

Nel campo delle truppe del Drago Brillante della Divina Capitale, Yan Menglong aveva promesso di dargli due armi di grado superiore e due reliquie delle ossa della desolazione alla persona che avesse resistito di più nella formazione delle sfere di sangue gelide!

Yi Yun non aveva usato le due reliquie fino ad ora, le stava sfruttando proprio nel momento giusto!

Se le tirò in bocca e le inghiottì senza esitare!

“Boom!”

L’energia nelle reliquie delle ossa della desolazione esplose come polvere da sparo nel suo corpo.

Il suo sangue tornò a ribollire.

La sensazione mistica tornò. Sotto l’ondata di energia, Yi Yun ebbe la sensazione di toccare gli stadi intermedi del Sangue Viola.

Le due reliquie delle ossa della desolazione diedero abbastanza qi vitale a Yi Yun, riempiendo il suo corpo di energia.

“Avanti!” Yi Yun ruggì insieme alle sue ossa!

<em>Peng!</em>

In quell’istante qualcosa sembrò esplodere. I meridiani di Yi Yun si ripulirono e il suo sangue divenne turbolento, riempiendolo di soddisfazione.

Non poté trattenersi dal fare un lungo ruggito!

Dopodiché Yi Yun spalancò gli occhi. Era già molto tardi, ma gli occhi di Yi Yun brillavano come saette di notte, sembravano emettere scariche elettriche.

Yi Yun balzò dal letto di pietra come un agile leopardo pronto a cacciare.

Stadi intermedi del Sangue Viola! Finalmente aveva raggiunto gli stadi intermedi del Sangue Viola.

Yi Yun balzò verso il centro della stanza e, quando iniziò a muoversi, formò una serie di immagini residue. Questa serie di ombre offuscarono completamente la sua figura e sembravano irreali!

La sua velocità aumentò e, lentamente, sembrò integrarsi allo spazio circostante. Era tutt’uno con il suo ambiente!

Gran successo della Minuta Sottigliezza!

Yi Yun dimostrò di nuovo la sua tecnica di movimento. Era davvero il gran successo della Minuta Sottigliezza!


