---
title: Capitolo 183 - Fiore del Sangue Yang
pubDate: 2024-05-17T23:46:59.413Z
tags:
    - tmw
---


Yi Yun era come un giardiniere diligente, raccoglieva ogni sorta di erbe nella montagna. Giorno dopo giorno. Le sue rune scaglie di drago aumentavano costantemente.

Dieci giorni dopo, accumulò un totale di 2000 rune.

Non solo, la sua forza fisica aveva fatto buoni progressi e le sue tecniche di movimento si stavano affinando bene perché aveva indossato per molto tempo la Maglia del Mercurio Fluido.

Ora, nelle profondità della montagna, Yi Yun stava sfrecciando velocemente per una foresta. All’improvviso, a circa una decina di chilometri di distanza, Yi Yun vide una debole corrente di energia.

<em>Oh?</em>

Yi Yun si fermò e interfacciò la sua energia spirituale con il Cristallo Viola.

Tutto ciò che vide fu la luce di qualche energia che fluttuava. Sembrava che nella luce si nascondesse l’immagine di una tigre che ringhiava piano e aveva un’aura straordinaria.

A causa della vasta distanza, Yi Yun non poteva vederla chiaramente. Ma senza dubbio doveva essere un tesoro!

Solo erbe di alto livello potevano creare fluttuazioni di energia così forti da poter essere viste da lontano. Inoltre l’essenza dell’energia era così potente da formare un’immagine. Non era affatto una questione semplice.

Yi Yun alzò la testa e vide che era ancora presto. Erano passati circa tre quarti d’ora da mezzogiorno, il momento in cui il sole brillava di più e il qi Yang era più denso.

Alcune erbe sarebbero apparse a tre quarti d’ora dopo mezzogiorno o dopo la mezzanotte, quando il qi Yang o il qi Yin sarebbero stati più intensi, per assorbire l’essenza del sole e della luna o il qi vitale del mondo.

Questo tipo di erbe erano straordinarie!

<em>’Mi chiedo a che livello sia. Con quell’erba, potrei considerare di entrare nella Divina Sala delle Lande Selvagge un’altra volta!’</em>

Pensando a questo, Yi Yun si avvicinò al tesoro a gran velocità. Mentre indossava la Maglia del Mercurio Fluido, ogni passo faceva volare via pietre.

Mentre portava un peso di 200 calderoni e correva per le montagne, Yi Yun sembrava una bestia della desolazione!

Ultimamente Yi Yun sentiva che il peso della Maglia del Mercurio Fluido stava diventando leggero.

“Forse dovrei considerare di aumentarne il peso domani.” Decise Yi Yun. Dopo aver raggiunto il gran successo della Minuta Sottigliezza, Yi Yun era ben consapevole dei cambi di energia nel suo corpo.

Sentiva che ora sarebbe stato più appropriato un peso di 220 calderoni.

Mentre si spostava per la montagna, sentì il vento fischiare nelle sue orecchie. Sotto la guida del Cristallo Viola, arrivò nel fondo di una rupe di trenta metri. Alzando lo sguardo, poteva vedere l’immagine di una tigre che si agitava sopra la rupe.

Il tesoro era in cima alla rupe!

Ma la salita era verticale ed estremamente ripida. Le rocce che sporgevano dalla rupe erano circa delle dimensioni di una vasca. Le fessure tra le pietre erano irregolari, perfino una scimmia avrebbe avuto difficoltà a scalarle.

Yi Yun guardò con attenzione la rupe. Memorizzò bene la posizione di ogni roccia sporgente. Calcolò velocemente il percorso ottimale per scalare la rupe.

Aveva solo una possibilità perché le rocce avrebbero potuto sopportare il suo peso solo una volta. Le avrebbe sgretolate subito dopo che si fosse aggrappato ad esse.

E doveva sfruttare ogni slancio per saltare verso la roccia successiva.

Yi Yun fece un respiro profondo e, radunando le energie come non mai, balzò!

“Boom!”

Quando Yi Yun saltò, il terreno sotto i suoi piedi crepitò. Yi Yun afferrò la prima roccia sporgente e fece leva su di essa.

La pietra si sgretolò subito dopo, ma prima che potesse cadere, Yi Yun aveva afferrato una seconda roccia sporgente!

Con la sua Minuta Sottigliezza, il controllo di Yi Yun era perfetto.

Era immerso in uno stato magico. In un respiro di tempo, era balzato decine di volte, arrivando alla fine al picco della rupe di trenta metri.

Quando arrivò in cima, Yi Yun sussultò. I suoi muscoli stavano tremando lievemente.

Dopo aver fatto esercizi ad alta intensità, i suoi muscoli avrebbero protestato. Sentì una sensazione di indolenzimento per tutto il corpo, ma Yi Yun non ci badò.

Si guardò attorno, questa cima era particolarmente piatta. C’era ghiaia, foglie e un enorme scheletro. Metà dei resti erano seppelliti nel terreno, come se fossero stati consumati dagli elementi.

La bestia sembrava essere morta da molto tempo. Non era rimasto molto qi vitale del mondo nel suo cadavere e sembrava un normale insieme d’ossa.

Il forte aroma e l’immagine della tigre che aveva visto prima Yi Yun erano scomparsi. Sembrava che ci fosse solo questo animale seppellito su questa cima.

Yi Yun si guardò attorno per un po’ e sorrise.

Questa erba sapeva come nascondersi.

Alcune erbe si comportavano come grilli d’estate. Quando non c’era nessuno attorno, avrebbero cantato felicemente tra l’erba. Ma una volta che le persone si fossero avvicinate, i grilli si sarebbero ammutoliti. Ogni notte d’estate, si potevano sentire centinaia di grilli, ma senza nessun strumento, cercarne uno era quasi impossibile.

Era la stessa situazione di un guerriero che cercava di raccogliere erbe. Era troppo difficile trovarle.

Yi Yun rifletté per u po’ di fronte alle ossa dell’enorme bestia. Con l’interfaccia del Cristallo Viola, poteva vedere che le ossa della bestia erano state erose dagli elementi ed era rimasta pochissima energia al loro interno.

E non erano ossa di un animale ordinario, ma di una bestia della desolazione. Ed era anche di alto livello!

A Yi Yun venne un’idea. Se le ossa di una bestia della desolazione erano state consumate così tanto…

Yi Yun accarezzò il mento. Ora l’erba aveva nascosto sé stessa e la sua essenza, ma… non aveva nessun effetto su Yi Yun.

Il giovane sorrise, quando la sua energia spirituale si interfacciò con il Cristallo Viola, la sua visuale diventò velocemente bianca.

E l’erba nascosta diventò ovvia come una stella brillante di notte. Yi Yun la individuò con una sola occhiata.

Yi Yun arrivò ad uno spazzo e brandì la Sciabola Esercito di Mille.

“Cha! Cha! Cha!”

In un attimo di secondo, lanciò tre fendenti. Quando inserì la lama nel terreno, Yi Yun ne batté l’impugnatura.

“Peng!”

Il terreno esplose!

Dopo che il polverone si calmò, Yi Yun spazzò via un sottile strato di terreno per trovare un frutto rosso delle dimensioni di un pugno.

Era rosso cristallino ed emanava un aroma dolce. Sulla sua superficie c’erano piccole particelle brillanti, sembrava una melagrana matura senza l’esterno.

Era incredibile che un frutto così splendido crescesse sottoterra.

C’erano sette foglie attorno al frutto, erano cadenti e di colore scuro, come se stessero per rinsecchirsi da un momento all’altro.

Ma ogni foglia era aromatica. In mezzo ad ognuna di esse c’era una linea ondulata rosso sangue.

Yi Yun ci diede un’annusata e sentì un ottimo profumo che lo rinvigorì. Scaldò e agitò il suo sangue.

“Questo è un frutto del sangue Yang! È un’erba celeste di grado intermedio!” Yi Yun ricordò una delle note del libro delle Divine Lande Selvagge.

Il Fiore del Sangue Yang cresceva sottoterra e adorava la luce del sole ricca e densa.

Tipicamente, i semi di un fiore del sangue Yang avrebbero fatto le radici vicino al cadavere di una bestia della desolazione. Quando germogliavano, avrebbero assorbito l’energia del corpo della creatura per crescere.

Nell’arco di uno o due giorni, avrebbero risucchiato tutta l’energia del cadavere, lasciandone solo lo scheletro.

Questa energia poi sarebbe stata immagazzinata per dopo, il frutto l’avrebbe assorbita lentamente per crescere meglio.

Una volta che avesse digerito completamente l’energia, avrebbe germogliato alcune foglie da sottoterra quando c’era più luce e si sarebbe immersa in una densa luce solare Yang!

Quando le persone si avvicinavano, avrebbe ritratto le sue foglie per nascondersi.

Avrebbe lasciate esposte solo la pila di ossa della desolazione vicine.

Quando l’energia fosse stata assorbita dal fiore del sangue Yang, le ossa della desolazione sarebbero sembrati resti comuni, quasi irriconoscibili.

C’erano troppi tipi di specie di bestie della desolazione. Anche se l’avesse vista da viva, un coltivatore avrebbe avuto difficoltà a riconoscerla perché ce n’erano troppi tipi. Ci sarebbe voluto un Divino Maestro della Desolazione esperto per capire che creatura fosse dalla forma delle ossa.

“Fiore del sangue Yang. È ottimo. Probabilmente ha 700-800 anni d’età.” Yi Yun lo raccolse con attenzione.

Il fiore del sangue Yang ci metteva tre secoli a fare radici, tre secoli per fiorire e tre secoli per maturare frutti. Visto che questo fiore aveva fatto dei frutti, doveva avere almeno 700-800 anni!

Sicuramente valeva più di 3000 rune scaglie di drago!

Yi Yun desiderava proprio quelle 3000 rune scaglie di drago.

Ma… desiderava anche il fiore del sangue Yang!

Yi Yun non sapeva cosa fare!

Un tipico raccoglitore d’erbe non aveva altra scelta se non consegnare tutte le erbe che raccoglieva, visto che non aveva la capacità di raffinare risorse di così alta qualità. Anche se avesse potuto farle, non avrebbero potuto portare l’equipaggiamento necessario a farlo visto che venivano perquisiti prima di entrare nella formazione di teletrasporto. Questo impediva alle persone di portare le loro erbe per scambiarle per rune scaglie di drago, e anche di portare degli strumenti che avrebbero permesso loro di fare infusi con le erbe della montagna.

Ma con il Cristallo Viola, Yi Yun non aveva bisogno di farlo. Poteva assorbire direttamente l’energia, così era facile per lui rubare il potere dell’erba.

“Se assorbissi l’energia del fiore del sangue Yang, mi sarebbe di grande aiuto!”

Yi Yun era tentato. Precedentemente, aveva consegnato ogni erba di grado giallo e mistico con sincerità.

Il punto principale era che, sottraendo loro energia, avrebbe fatto dei danni. Le erbe di grado inferiore avevano energia impura e non sarebbero state di grande aiuto per Yi Yun. C’erano anche molte possibilità di rivelare il suo segreto.

Le erbe raccolte nella montagna venivano date agli alchimisti della Divina Città. Quei vecchi mostri erano estremamente terrificanti. Conoscevano ogni proprietà delle erbe. Se le avesse manomesse, probabilmente l’avrebbero scoperto.

Yi Yun ora aveva tre alternative.

Risucchiare tutta la sua energia, rubare l’essenza erbacea o scambiarla per rune scaglie di drago.

Se non l’avesse prosciugata, allora non avrebbe ottenuto l’essenza erbacea del fiore del sangue Yang, ma avrebbe ottenuto 3000 rune scaglie di drago.

Se ne avesse assorbito una porzione per poi consegnarla, sarebbe stato meglio, ma avrebbe aumentato le possibilità di venire scoperti…

Pensandoci però, un po’ di perdita d’essenza non avrebbe suscitato molti dubbi.

Yi Yun era indeciso e alla fine resistette alla tentazione escludendo la terza alternativa.

Nonostante le possibilità di venire scoperto fossero poche, c’era il rischio di fare passi falsi. Poteva non essere scoperto la prima volta, ma forse sarebbe successo la seconda.

Se fosse successo più volte, forse sarebbe diventato più audace.

Magistrati e ufficiali probabilmente cadevano nello stesso errore quando accettavano tangenti.

Yi Yun non voleva essere così avido. La strada era ancora lunga. Non ne valeva la pena rischiare così tanto per guadagnare così poco.

Chi sapeva cosa avrebbero fatto quei vecchi mostri?


Così poteva scegliere tra le prime due alternative!

Mentre stava riflettendo, l’espressione di Yi Yun cambiò all’improvviso!

<em>Oh?!</em>

Yi Yun sussultò ed entrò in allerta!

Estrasse velocemente la Sciabola Esercito di Mille!

Cos’è questo…?

Yi Yun si guardò attorno. Le sue pupille si rimpicciolirono e diventò estremamente concentrato.

Come poteva essere, non era su una rupe? Ma ora…

<em>’Dove sono?!’</em>


