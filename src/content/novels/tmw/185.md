---
title: Capitolo 185 - Cadere dalla Rupe
pubDate: 2024-05-18T01:46:59.413Z
tags:
    - tmw
---


L’illusione continuò. Mentre Yi Yun fingeva di essere stato ingannato, stava pensando ad un modo per catturare questa erba primordiale.

Secondo le note delle Divine Lande Selvagge, molte erbe primordiali avevano la capacità di fare tunnel nella terra o nell’acqua, proprio come si diceva in alcuni racconti che parlavano di frutti di ginseng che avevano la capacità di dissolversi a contatto con l’acqua ed entrare nel suolo con fare fluido…

Questa sorta di erba primordiale si sarebbe dissolta a contatto con l’acqua e avrebbe fatto tunnel nel suolo. Così sarebbe stato come un pesce nell’oceano, impossibile da trovare!

Bisognava catturare un’erba primordiale con una sola mossa veloce!

Se l’erba fosse scappata nelle profondità della montagna, perfino un saggio umano non avrebbe potuto farci niente.

E Yi Yun era completamente inadeguato in termini di velocità che di esperienza. Essere troppo affrettati lo avrebbe solo portato a fallire.

L’erba primordiale non si era accorta che Yi Yun l’aveva vista. Se il giovane avesse estratto la Sciabola Esercito di Mille e si fosse precipitato verso di essa, allora l’erba primordiale avrebbe capito di essere stata avvistata e sarebbe entrata in piena allerta.

Doveva riferire la questione alla Divina Città e lasciare che fosse un saggio a gestire la situazione?

Se il suggerimento avesse portato ad un successo, allora sarebbe stato ricompensato. Ma se fosse venuto un saggio umano, l’erba primordiale forse l’avrebbe scoperto e sarebbe scappata.

Allora lo avrebbero perfino accusato di gridare al lupo.

E anche se il saggio umano avesse avuto qualche metodo eccezionale per catturare l’erba primordiale, come avrebbe spiegato com’era riuscito a trovarlo?

C’erano molti dettagli che potevano destare facilmente dei sospetti.

Dopo aver riflettuto un po’, Yi Yun decise di farlo lui stesso, puntando tutto su un solo tentativo!

Ma… non oggi!

Al momento non era affatto preparato.

Se avesse fatto una mossa imprudente, avrebbe spaventato il nemico.

Anche se non c’era modo di trovare l’erba primordiale se fosse scappata, Yi Yun era sicuro di poterla localizzare di nuovo perché il fiore del sangue Yang non aveva la capacità di dissolversi o fare tunnel nel terreno.

L’erba primordiale sarebbe rimasta vicino al fiore del sangue Yang.

Yi Yun credeva che sarebbe rimasta in agguato attorno, a proteggere la sua “proprietà”.

<em>’Le capacità di nascondersi dell’erba primordiale sono proprio buone. Precedentemente, quando ho usato la mia energia spirituale per interfacciarmi con il Cristallo Viola, ho individuato solo il fiore del Sangue Yang e me la sono persa. Non era molto lontana, ma non l’ho vista. Solo quando ha usato la sua magia sono riuscito a trovarla!’</em>

Anche Yi Yun si sentì fortunato. Era stata una pura coincidenza trovare un’erba primordiale.

Allo stesso tempo, Yi Yun voleva coltivare ulteriormente per aumentare la sua energia spirituale. Senza abbastanza energia spirituale, non sarebbe riuscito a trovare erbe primordiali, immortali o primarie.

Mentre Yi Yun stava riflettendo, all’improvviso scoprì che, nell’illusione, sempre più cadaveri si stavano precipitando verso di lui come una marea, mettendolo all’angolo.

Sembrava che fosse in un cimitero abbandonato, circondato da pianure. Ma Yi Yun sapeva che dietro di lui c’era una rupe.

Un altro passo indietro e sarebbe caduto dalla rupe.

Anche se una caduta di trenta metri non era molto, una persona ingannata da un’illusione sarebbe stata colta alla sprovvista.

Se Yi Yun fosse caduto di testa sulle rocce, a causa del peso della Maglia del Mercurio Fluido, la sua testa e il suo collo avrebbero dovuto sopportare l’impatto. Sarebbe rimasto ferito gravemente e forse si sarebbe spaccato l’osso del collo!

Pensando a questo, l’impulso di Yi Yun di catturarla aumentò.

Anche se le erbe primordiali non potevano uccidere, potevano comunque causare la morte di un coltivatore usando la loro magia per ingannarlo.

Yi Yun non aveva modo per ritirarsi. Abbassò più che poteva il peso della Maglia del Mercurio, finse di scivolare e gridò mentre cadeva dalla rupe!

A mezz’aria, fece finta di essere allarmato e sbigottito, ma, di nascosto, stava mantenendo l’equilibrio.

“Boom!”

Yi Yun cadde a terra di schiena, facendo volare delle rocce!

Anche se il peso della Maglia del Mercurio Fluido era al livello più basso, l’impatto di una caduta da trenta metri di altezza era comunque tremendo.

Yi Yun era sdraiato a terra. Il suo corpo aveva formato un enorme cratere delle dimensioni di un umano. In effetti, prima di atterrare, Yi Yun aveva radunato del qi vitale del mondo per attutire l’impatto. Tuttavia gli provocò comunque dolore.

Anche se era rimasto illeso, Yi Yun finse di essere svenuto. Allo stesso tempo, usando la visuale del Cristallo Viola, osservò silenziosamente l’erba primordiale sulla cima.

Yi Yun poteva sentire un lieve sogghigno provenire dall’erba.

<em>’L’erba primordiale, questa canaglia…’</em>

Yi Yun si assicurò di fargliela pagare.

Presto l’erba primordiale perse interesse e se ne andò con fare spensierato.

In effetti per l’erba primordiale, Yi Yun era come una formica. Non valeva la pena prestargli attenzione.

Da quando questa erba primordiale aveva formato uno spirito, era cresciuta nella montagna della Divina Città di Tai Ah per migliaia di anni.

Durante questo periodo di tempo, l’erba primordiale aveva visto innumerevoli coltivatori e li aveva trattati tutti come animali irrilevanti.

Erano giovani ed estremamente deboli. Inoltre erano anche davvero stupidi. Dicevano di stare raccogliendo delle erbe, ma vagavano a caso come mosche senza testa.

C’erano molte erbe sotto i loro nasi, eppure non potevano vederle.

Anche se voleva stuzzicare questi coltivatori, l’erba primordiale sapeva che c’erano saggi umani nella Divina Città di Tai Ah.

Se avesse stuzzicato questi coltivatori, uccidendone un po’ accidentalmente, avrebbe allertato i saggi della Divina Città di Tai Ah.

Se fosse accaduto, sarebbe stata spacciata.

Se fosse stata presa di mira da un saggio, sarebbe dovuta rimanere vigile e sarebbe vissuta sottoterra, riducendo il tempo che avrebbe potuto passare fuori.

Bisognava sapere che molti umani avevano l’abilità di nascondere la loro presenza. Non importava quanto fosse cauta o percettiva l’erba primordiale, si sarebbe potuta perdere un saggio che si avvicinava silenziosamente. Una volta che fosse successo, sarebbe stata spacciata.

Yi Yun rimase sul fondo del precipizio per un’ora prima di rialzarsi.

Aveva memorizzato la sua posizione. Nella visuale del Cristallo Viola, il fiore del Sangue Yang non se n’era ancora andato. Visto che era stato sorpreso, si era nascosto sottoterra e sembrava che non sarebbe tornato allo scoperto per assorbire puro qi Yang per i prossimi giorni.

Finché il fiore del Sangue Yang fosse rimasto, Yi Yun ne sarebbe stato sollevato.

Yi Yun non salì più per la rupe, in effetti andò nella direzione opposta e raccolse un po’ di erbe per poi lasciare la montagna presto.

Quando consegnò le erbe, trovò Zhao Qingcheng e le altre.

Vedendolo, Zhao Qingcheng sorrise timidamente. Il suo viso era arrossito, sembrava che fosse ancora imbarazzata per aver chiesto un prestito a Yi Yun l’altro giorno.

“Buongiorno sorella Qingcheng.” Salutò Yi Yun.

Oggi il raccolto di Yi Yun era stato solo di cento rune scaglie di drago.

Dopo aver pesato le sue erbe, Wang lo guardò con un po’ di sorpresa. Ma non era niente di che, un esperto avrebbe avuto colpi di sfortuna a volte. Raccogliere occasionalmente meno erbe era normale. Ma di questo passo, Yi Yun non avrebbe avuto la possibilità di battere il record di Zhong Yi.

“Al riguardo, sorella Wang, vorrei chiedere se c’è un libro che parla di erbe primordiali.” Chiese debolmente Yi Yun dopo aver consegnato le erbe. Il libro delle Divine Lande Selvagge era principalmente per i nuovi arrivati.

Visto che i novellini della Divina Città non avevano nessuna possibilità di entrare in contatto con un’erba primordiale, il libro delle Divine Lande Selvagge conteneva solo poche brevi note, così Yi Yun non aveva idea di che erba primordiale avesse incontrato.

Questo naturalmente sarebbe stato un grosso ostacolo nel suo piano di cattura.

Sentendo questa domanda, Wang rimase senza parole. Questo ragazzino stava ancora sognando!

Nemmeno Zhong Qi era riuscito a raccogliere un’erba primordiale! Perfino i grandi saggi umani dovevano preparare con cautela un piano per farlo. Con un po’ di fortuna, avrebbero potuto catturarne una. <em>’Come sarebbe possibile farcela per un ragazzino come te?’</em>

Se Yi Yun non avesse dato prova delle sue capacità di osservazione nell’ultimo paio di giorni, Wang avrebbe imprecato. Anche così però il suo tono fu ancora molto cattivo.

“Ragazzino, solo perché hai un po’ di talento e hai una vista leggermente superiore ti fa pensare di essere incredibile? Erbe primordiali? Aspetta altri sette od otto anni prima di preoccupartene! Non sai proprio niente!”

“Oh… volevo solo leggere.” Disse Yi Yun.

“Leggere cosa? Solo il contenuto nel libro delle Divine Lande Selvagge è sufficiente per te! Sarebbe già buono se capissi qualcosa di quel libro!”

Wang era ancora perfida.

Yi Yun si toccò il naso, senza parole. Non l’avrebbe più chiesto a Wang. Doveva solo biasimare sé stesso per aver fatto una domanda al di fuori della sua portata. Chiederglielo di nuovo non sarebbe stato come cercare guai?

“Amico Yi Yun, vuoi trovare libri riguardo alle erbe primordiali?” In quel momento risuonò una trasmissione del suono da Zhao Qingcheng.

“Sì, ne sai qualcosa al riguardo?” Yi Yun ne fu piacevolmente sorpreso.

“Sì… C’è una biblioteca nella Divina Città di Tai Ah, non lo sai? Nella biblioteca c’è una varietà di informazioni e manuali di tecniche di coltivazione, e altro ancora. Ci sono molte zone nella biblioteca, quelle ad accesso ristretto contengono tecniche di coltivazione, cose davvero preziose!”

“Se vuoi leggere informazioni riguardo alle erbe primordiali, dovrebbero trovarsi nelle zone di livello intermedio. Devi pagare solo una piccola quantità di rune scaglia di drago per prenderli in prestito.”

“Ah, capisco. Grazie sorella Qingcheng.” Yi Yun si rallegrò. La biblioteca era l’alternativa più adatta. Se avesse dovuto rivolgersi a qualcuno, sarebbe stato solo un inconveniente.

“Fratello Yi Yun, non te lo chiedo per infastidirti, ma perché stai chiedendo informazioni sulle erbe primordiali? Non starai puntando a raccogliere erbe primordiali, vero? Non è facile entrare in contatto con le erbe primordiali.” Zhao Qingcheng temeva che Yi Yun non fosse consapevole dei pericoli e che avrebbe sottovalutato le erbe primordiali. Dopo aver letto le informazioni, Yi Yun forse si sarebbe entusiasmato e si sarebbe precipitato a cercare erbe primordiali. Se l’avesse fatto, avrebbe solo sprecato tempo.

Per molte persone, a dodici-tredici anni avrebbero avuto la sensazione di essere al centro del mondo, specialmente chi aveva ottenuto qualche risultato. Non sarebbero stati consapevoli dei loro limiti, avrebbero pensato di essere speciali e che avrebbero compiuto grandi imprese.

Ma la realtà era crudele. Chi aveva questo tipo di pensieri tendeva a fallire miserabilmente.

“Non preoccuparti. Lo so fin troppo bene. Sono solo interessato e vorrei saperne di più.” Yi Yun sapeva che Zhao Qingcheng aveva buone intenzioni. Anche quella perfida Wang poteva aver reagito così spinta da un intento gentile.


