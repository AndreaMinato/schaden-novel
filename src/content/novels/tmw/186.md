---
title: Capitolo 186 - Ginseng Celeste dello Yang Viola
pubDate: 2024-05-18T02:46:59.413Z
tags:
    - tmw
---


La biblioteca era nell’angolo nord-est della Divina Città di Tai Ah. In confronto alla torre divina o alla Sala Divina delle Lande Selvagge, la biblioteca era molto più semplice.

Una volta arrivato, Yi Yun vide un edificio dopo l’altro fatto di terrazze di pietra nera. Ogni terrazza nera era alta sette piani.

“Eccoci. Più ti addentri nelle terrazze nere, più troverai libri preziosi. Per accedere ad alcuni settori bisogna perfino pagare punti gloria. Ma sono tutti manuali di tecniche di coltivazione. Se vuoi solo trovare qualche informazione generale, non avrai bisogno di molte rune scaglie di drago.”

Zhao Qingcheng aveva portato Yi Yun all’entrata. Dopo aver chiesto al bibliotecario, Yi Yun si diresse verso la terza terrazza nera.

C’erano vecchi scaffali allineati dentro la terrazza nera.

Sugli scaffali era riposto ogni sorta di antico libro. Alcuni erano fatti di carta, pelli di animali o persino di metallo.

Accanto si trovavano diversi tipi di pergamene di giada od ordinari. Una pergamena di giada delle dimensioni di un palmo conteneva una sorprendente quantità di informazioni.

Presto, Yi Yun trovò il libro che stava cercando.

“Antologia delle Divine Lande Selvagge”! Questo era un libro che presentava tutti i tesori delle Divine Lande Selvagge.

Era spesso quanto un mattone e ogni pagina era simile al libro delle Divine Lande Selvagge. Conteneva un mondo e c’era bisogno di energia spirituale per leggerlo. Comprendeva una vasta quantità di informazioni.

Ogni pagina parlava di diversi tesori!

Yi Yun esaminò l’indice. Gli oggetti registrati nell’antologia erano risorse che potevano interessare saggi o grandi signori umani.

Le bestie della desolazione erano tutte di livello regale, primordiale o ancora superiore.

Il peggior tipo di erba registrato era di grado celeste o primordinale.

Mentre sfogliava le pagine, Yi Yun vide la chimera che il fondatore della Divina Città di Tai Ah aveva ucciso!

“Oh? La chimera!” Yi Yun si fermò. La chimera era una delle più forti creature tra le specie primordiali.

L’erba primordiale che aveva trovato aveva un’energia pura quanto quella della chimera, ma in quantità di gran lunga inferiori.

La chimera poteva seminare devastazione per mari e monti, un’erba non avrebbe potuto competere con una creatura del genere.

Yi Yun continuò a leggere ed esaminò con attenzione ogni erba divina registrata.

Continuò a leggere oltre la mezzanotte. Dopo aver confrontato oltre cento erbe divine, riuscì a determinare lentamente che erba primordiale aveva incontrato.

“Il Ginseng Celeste dello Yang Viola! Dev’essere questo!”

Yi Yun l’aveva visto con la sua visuale d’energia nella montagna delle erbe. Aveva la forma di un bastone ed era lungo circa un piede e spesso quanto un polso. Era davvero simile alla descrizione nell’antologia delle Divine Lande Selvagge.

Inoltre il Ginseng Celeste dello Yang Viola poteva controllare il qi vitale del mondo per creare illusioni. Le persone che volevano raccoglierlo sarebbero cadute in un’illusione e non sarebbero riuscite a distinguere le illusioni dalla realtà.

Inoltre il Ginseng Celeste dello Yang Viola era un’entità Yang. Gli piaceva mangiare oggetti dotati di qi Yang per promuovere la sua crescita.

Così il fiore del sangue Yang probabilmente era il cibo cresciuto dal Ginseng Celeste dello Yang Viola.

Dopo aver considerato tutte queste informazioni, Yi Yun confermò che l’erba misteriosa doveva essere il Ginseng Celeste dello Yang Viola.

C’erano chiare note riguardo alle abitudini, ai punti deboli, farmacologia e abilità del Ginseng Celeste dello Yang Viola nell’Antologia delle Divine Lande Selvagge.

Il Ginseng Celeste dello Yang Viola era un’erba divina di tipo terra. Si specializzava nel formare tunnel, poteva entrare istantaneamente nel sottosuolo e formare tunnel con una velocità incredibile!

Ma il Ginseng Celeste dello Yang Viola aveva le sue paure. Temeva il fulmine e il fuoco.

Il fulmine poteva paralizzarlo e il fuoco poteva bruciarlo.

“Fulmine e fuoco…” Yi Yun era perso nei suoi pensieri. Per catturare il Ginseng Celeste dello Yang Viola, doveva mirare al suo punto debole.

Ma il Ginseng Celeste dello Yang Viola era troppo veloce. Sarebbe stato difficile per Yi Yun avvicinarsi ad esso!

Yi Yun poteva essere rapido, ma solo in confronto ai suoi coetanei. Ma non poteva competere con il Ginseng Celeste dello Yang Viola.

Se avesse caricato con la Sciabola Esercito di Mille, il Ginseng Celeste dello Yang Viola avrebbe notato la sua reazione e sarebbe scappato!

Velocità…

Come superare i limiti della sua velocità?

Yi Yun si trovava di fronte ad un problema difficile.

Non era possibile migliorare la sua rapidità da un giorno all’altro.

Non era possibile allenare le sue tecniche di movimento fino al punto da poter catturare il Ginseng Celeste dello Yang Viola. Come sarebbe dovuto procedere allora?

Mentre era assorto, gli venne in mente un’idea.

La sua velocità poteva essere inferiore al Ginseng Celeste dello Yang Viola, ma non importava finché il suo attacco avesse potuto raggiungerlo.

Anche se anche questo sarebbe stato difficile.

La velocità d’attacco di un guerriero sarebbe stata superiore a quella del suo intero corpo.

Alcuni giganti primari si muovevano lentamente, ma attaccavano con gran velocità. Questo era il motivo per cui erano temuti.

Migliorare la velocità d’attacco sarebbe stato più facile rispetto a migliorare la velocità di tutto il corpo.

Ma Yi Yun pensò ad un modo migliore per attaccare, cioè con le frecce!

Non c’erano possibilità di avvicinarsi al Ginseng Celeste dello Yang Viola per lui. Immaginava che al massimo sarebbe potuto arrivare a trenta metri dall’erba primordiale. Se fosse andato oltre, il Ginseng Celeste dello Yang Viola sarebbe entrato in allerta.

Un fendente da una distanza di trenta metri non sarebbe bastato. Ma se avesse sparato una freccia, sarebbe stato molto più rapido!

Anche se cercare di colpire il Ginseng Celeste dello Yang Viola in un solo tentativo sarebbe stato difficile, aveva sempre qualche speranza.

Usare l’arco Tai Cang con le frecce inseguitrici del vento, questo sarebbe stato l’attacco più estremo di Yi Yun.

“Arco Tai Cang… finalmente è il momento di usare quell’arco!”

Il generale Yan aveva già detto che l’arco Tai Cang era stato creato da un clan recluso nello stato Cang. Un tesoro fatto dalla famiglia Zhang!

Cosa significava un clan recluso? Yi Yun non lo sapeva prima. Pensava che sarebbe stato solo un grosso clan e avrebbe avuto una vaga comprensione delle sue dimensioni.

Ma ora, dopo l’introduzione di zucca pelata Qin, Yi Yun sapeva che un clan recluso aveva una lunga storia. C’erano perfino super famiglie che avevano accompagnato il fondatore del Regno Divino di Tai Ah per conquistare i suoi territori. Avevano un rapporto complesso con la famiglia reale e la loro eredità poteva non essere inferiore a quella della stirpe reale Tai Ah!

Quel tipo soprannominato ‘Qiuniu’, che aveva infilzato il tungsteno viola per sette volte, proveniva da un clan recluso.

L’arco fatto da un clan del genere chiaramente era eccezionale.

Dopo aver ricevuto la Sciabola Esercito di Mille e l’arco Tai Cang, aveva usato soprattutto la prima, dopotutto quando si scontrava con altri guerrieri avrebbe usato un’arma per gli scontri ravvicinati. L’arco veniva usato principalmente in ambito militare.

In questi giorni, Yi Yun aveva cercato di usare l’arco Tai Cang un po’ di volte. Anche se non aveva tecniche di tiro con l’arco superbe, l’energia spirituale, la vista e il controllo sui suoi muscoli superavano di gran lunga le persone comuni. Colpire un bersaglio a centinaia di metri di distanza era semplice. Inoltre Yi Yun sarebbe arrivato a soli trenta metri di distanza dal Ginseng Celeste dello Yang Viola!

A trenta metri, avrebbe potuto colpire con precisione anche la foglia di un salice con le frecce inseguitrici del vento.

“Userò l’arco!” Lo sguardo di Yi Yun si accese. Solo il pensiero di poter catturare un’erba primordiale faceva ribollire il suo sangue!


