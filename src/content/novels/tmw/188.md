---
title: Capitolo 188 - Ultimi Preparativi
pubDate: 2024-05-18T04:46:59.414Z
tags:
    - tmw
---


Il giorno dopo di sera, all’ufficio della raccolta di erbe.

“Sorella Wang, questo è il mio raccolto oggi.” Yi Yun posò ubbidientemente il suo cesto sul mobile di pietra.

Wang lo guardò pigramente. Sporse le mani per afferrare le erbe e valutò il valore del suo raccolto.

Wang sbuffò piano.

“Sta diventando sempre meno. Noioso!”

La quantità di erbe nel cesto non superava sicuramente un valore di 80 rune scaglie di drago.

All’inizio Yi Yun avrebbe consegnato erbe dal valore di circa 200 rune scaglie di drago e Wang ne era rimasta sorpresa.

Anche se questo livello non poteva competere con Zhong Yi, non era di molto inferiore. Non sarebbe stato impossibile ottenere un introito di 15.000 rune scaglie di drago nell’arco dei prossimi due mesi. Quel risultato avrebbe dimostrato la sua percezione acuta. Di conseguenza, la Divina Città probabilmente gli avrebbe dato una qualche forma di ricompensa.

Ma Wang non si sarebbe mai immaginata che, nell’arco di dieci giorni, la quantità consegnata da Yi Yun sarebbe calata di oltre la metà, fino a circa 100 rune scaglie di drago. Ma negli ultimi tre giorni, era peggiorato e arrivava solo a circa 70-80 rune scaglie di drago al giorno!

Wang aveva gestito l’ufficio della raccolta di erbe per tutti questi anni. Aveva visto molti coltivatori dalla percezione acuta. Di solito consegnavano più erbe con il passare del tempo e non avrebbero mai fatto come Yi Yun, che a lungo andare peggiorava!

Non aveva senso che fosse stato fortunato all’inizio e sfortunato dopo. Probabilmente la fortuna non si sarebbe concentrata tutta nei primi giorni.

La sola possibilità era che Yi Yun non stesse lavorando sodo.

Pensandoci, Wang si incupì.

Sarebbe stato accettabile se gli fosse mancato talento. Dopotutto il talento veniva passato dai genitori ed era difficile da cambiare.

Chi non aveva abbastanza talento sarebbe rimasto mediocre, perché non importava quanto si sarebbe impegnato, non avrebbe avuto modo di diventare un eroe impareggiabile.

Wang considerava feccia sopratutto chi sprecava il proprio talento. Inoltre, erano nella Divina Città di Tai Ah e ne consumavano le risorse nonostante la loro pigrizia.

C’erano innumerevoli coltivatori che volevano crescere, ma che non avevano opportunità. Era imperdonabile non apprezzare questa opportunità e sprecare risorse!

Le risorse della Divina Città di Tai Ah venivano date a chi dava la caccia alle bestie della desolazione, agli eroi che difendevano il paese. Non erano qualcosa da sprecare per permettere a qualcuno di ottenere un titolo nobiliare e condurre una vita ricca.

“82 rune scaglie di drago! Stai davvero peggiorando giorno dopo giorno. Se vuoi crogiolarti nella degradazione, nessuno può salvarti. Se vuoi perdere tempo, ti consiglio di andartene via dai campi delle Divine Lande Selvagge!”

Wang lo rimproverò direttamente, senza mostrare la minima cortesia. Gli lanciò il gettone, quasi colpendolo in faccia!

“Eh…” Yi Yun lo prese al volo e rimase senza parole.

All’inizio voleva chiederle dove comprare oggetti elementali del fuoco e del fulmine, ma vedendo il suo atteggiamento poteva solo rimanere in silenzio.

“Perché rimani lì impalato?” Disse di scatto Wang vedendo che Yi Yun era rimasto sul posto.

“Niente…” Disse impotente Yi Yun. Zhao Qingcheng e le altre erano dietro di lui.

Anche Zhao Qingcheng era curiosa del motivo dietro il suo raccolto inferiore.

“Fratello Yi Yun, perché stai raccogliendo meno erbe ora?”

“Niente di che. Sono solo sfortunato immagino. Inoltre di recente sono un po’ stanco…” Yi Yun alzò le spalle, senza darci molta importanza. Naturalmente non voleva menzionare come si stava preparando a catturare un’erba primordiale.

“Sorella Qingcheng, vorrei acquistare alcuni forti amuleti di tipo fuoco e fulmine. Sai dove posso trovarli?”

“Amuleti del fuoco e del fulmine?” Zhao Qingcheng esitò. Non sapeva perché Yi Yun li voleva.

“Esatto. Finché posso usarli, più forti sono, meglio sarà!”

Dopo aver riflettuto un po’, Zhao Qingcheng disse: “Ci sono alcuni distretti nella Divina Città di Tai Ah che vendono specifici incantesimi. Sono fatti dai maestri della città. Quando i guerrieri danno la caccia alle bestie della desolazione, possono usare formazioni per evocare il potere dell’amuleto nel caso finiscono nei guai.”

“Oh? Così esistono oggetti del genere?” Lo sguardo di Yi Yun si accese. Sarebbero stati adatti allo scopo.

“Sì. Le Divine Lande Selvagge sono troppo pericolose. Alcune bestie della desolazione non possono essere uccise così facilmente. Senza un amuleto protettivo, ci sarebbero più morti e feriti. Ma la Divina Città non ci incoraggia a contare sugli amuleti, così il loro prezzo è estremamente costoso. I più forti possono arrivare a 1000 o anche 2000 rune scaglie di drago.”

Un nuovo arrivato doveva lavorare sodo anche solo per guadagnare mille rune. Anche i coltivatori più vecchi ed esperti avrebbero dovuto impegnarsi per un po’ di giorni per accumulare quella cifra.

Usare un amuleto del genere era come sprecare gli ultimi giorni di lavoro.

“Ho capito. Portami lì…”

Gli amuleti venivano venduti in un salone nella Divina Città di Tai Ah.

Al centro del salone c’era una formazione enorme che conteneva una pagoda luminosa.

La pagoda aveva nove piani. Sulla sua grossa porta c’era scritto: Pagoda dei Diecimila!

“Usa la tua energia spirituale per interfacciarti con la pagoda. Potrai sfogliare il catalogo. Una volta che pagherai, otterrai l’oggetto che desideri.” Zhao Qingcheng a fianco spiegò come funzionava. Da quando Yi Yun l’aveva aiutata, era pronta a ricambiare. Quando Yi Yun aveva delle richieste, lo avrebbe sempre portato dove voleva e avrebbe descritto le regole nel dettaglio.

Yi Yun chiuse gli occhi e immediatamente nella sua mente apparì un enorme muro coperto da ogni sorta di oggetto.

Non c’erano solo amuleti, ma elisir, reliquie di ossa della desolazione, dischi di formazioni e altro ancora. Era uno spettacolo per gli occhi!

Yi Yun si rese conto che solo in questo muro c’erano più di diecimila oggetti.

E a questa parete era connesso un altro muro. Solo un’occhiata rivelò più di qualche decina di pareti!

“Ce ne sono così tanti!” Non poté che esclamare Yi Yun.

“Naturalmente. Questa pagoda dei Diecimila è il centro di scambio della Divina Città di Tai Ah! Non ha solo prodotti di esperti, ma anche di altri coltivatori. Ci sono molti coltivatori che, come impiego principale, invece che combattere producono amuleti, elisir o sono Divini Maestri della Desolazione o altro ancora. Le loro opere poi vengono portate in questa pagoda dei Diecimila per essere vendute, rendendolo molto conveniente.”

“A parte questo, potrai trovare alcune rare parti di bestia della desolazione. Visto che il prezzo stabilito dalla Divina Città potrebbe non essere soddisfacente, hanno la possibilità di venderlo nella pagoda dei Diecimila. Quando un Divino Maestro della Desolazione o un alchimista vede la loro merce, potrebbero comprarla. Tutti mettono in vendita i loro oggetti qui, così potrebbero esserci un milione di tesori.”

“Capisco.” Sentendo la spiegazione di Zhao Qingcheng, Yi Yun si rassicurò. In effetti era molto facile fare degli scambi con una formazione così enorme.

Yi Yun usò la sua energia spirituale per esplorare. Presto trovò un muro pieno di amuleti colorati. Erano iscritti con ogni sorta di strana formazione e runa. Alcuni di questi amuleti erano fatti di pelle di bestia della desolazione, mentre altri erano fatti di carta gialla. Anche la differenza di prezzo era vasta.

Alcuni di quelli economici valevano una decina di rune scaglie di drago.

Questi erano gli amuleti per i nuovi arrivati, che Yi Yun non considerò nemmeno.

Scelse solo amuleti nella categoria del fuoco e del fulmine, e fatti da un esperto.

Alla fine Yi Yun trovò qualcosa. Era una perla rotonda delle dimensioni di una biglia. Dalla sua superficie sembrava fatta di puro metallo.

L’esterno della perla era coperta da strane rune. Interfacciandola con la sua energia spirituale, Yi Yun sentì intento omicida. La sua energia spirituale sembrava quasi per venire assorbita dalla perla.

Questo sbalordì Yi Yun. Guardò la descrizione dell’oggetto.

Perla della Furia Divina!

C’era una preziosa reliquia di una bestia della desolazione al suo interno. La reliquia era stata incisa con un’antica runa da un esperto. Era un oggetto offensivo che poteva essere usato solo una volta. Usare qi vitale dopo averla lanciata avrebbe attivato il potere del fuoco e del fulmine al suo interno.

Una Perla della Furia Divina costava 2000 rune scaglie di drago. Le ricchezze che Yi Yun aveva ammassato in quasi un mese erano diminuite di più della metà!

“Così costosa!” Yi Yun si leccò le labbra. Perfino esperti di grande livello avrebbero comprato una o due di queste perle, per usarle solo in caso di emergenze.

Se fosse stato un nuovo arrivato ad usarlo, avrebbe sbalordito tutti quanti.

Quando Yi Yun scelse la Perla della Furia Divina, l’oggetto fu avvolto da una sfera di luce e volò fuori dalla pagoda dei Diecimila per finire nelle mani di Yi Yun. Il giovane lo ripose in una scatola di giada che aveva preparato in anticipo e la mise nella sua borsa.

Zhao Qingcheng lo guardò in disparte. Non sapeva cosa fosse la sfera di luce. Ma dato che era un mezzo per salvarsi la vita, non avrebbe fatto altre domande.

Una Perla della Furia Divina non era sufficiente per Yi Yun!

Yi Yun continuò a scegliere. Voleva troppi oggetti, ma a causa delle sue risorse limitate, dopo aver scelto tre oggetti, aveva speso tutto.

I pochi tesori avevano consumato tutti i guadagni che aveva ottenuto quasi in un mese. Stava davvero puntando il tutto per tutto su questo tentativo!

Se non fosse riuscito a catturare l’erba primordiale, forse non si sarebbe potuto riprendere per molto tempo. Avrebbe dovuto raccogliere erbe normalmente per rompere il record. Avrebbe dovuto trascurare le sue tecniche di movimento e il tiro con l’arco.

Completati i suoi preparativi, Yi Yun chiese un periodo di sette giorni consecutivi per la raccolta delle erbe a Wang.

Questo significava che non sarebbe tornato la sera. Avrebbe mangiato e dormito nella montagna per sette giorni consecutivi!

Molti coltivatori avrebbero raccolto erbe di giorno e coltivato di notte. Yi Yun aveva fatto lo stesso fino ad ora, stavolta però aveva bisogno di molto tempo per catturare il Ginseng Celeste dello Yang Viola.

“Sette giorni consecutivi?” Wang gli gettò un’occhiata e sibilò. Questo ragazzino che non sapeva niente. Non poteva nemmeno durare un giorno e adesso voleva raccogliere erbe per sette giorni? Per quanto tempo sarebbe resistito?

“Puoi riempire il cesto dopo sette giorni? Fa quello che vuoi!”

Wang non ci badò. Non aveva nessun rapporto con Yi Yun. Avrebbe aiutato un po’ chi lavorava sodo, ma non le importava nulla dei degenerati.

Dopo aver ricevuto l’approvazione per i sette giorni consecutivi, Yi Yun prese il suo cesto e si diresse verso la formazione di teletrasporto di mattina presto.

Stava puntando il tutto per tutto!


