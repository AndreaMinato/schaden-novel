---
title: Capitolo 191 - Il dardo che sfrecciava nella notte
pubDate: 2024-05-18T07:46:59.414Z
tags:
    - tmw
---


Yi Yun smise di tentare di avvicinarsi al Ginseng Celeste dello Yang Viola. Se si fosse avvicinato, avrebbe destato sospetti.

Ora Yi Yun era a circa ventiquattro metri di distanza dall’erba primordiale. Yi Yun immaginava che questa fosse il limite che il Ginseng Celeste potesse tollerare.

Yi Yun strinse con forza la Sciabola Esercito di Mille e continuò ad uccidere le illusioni.

Le bestie della desolazione venivano massacrate, schizzando sangue ovunque!

Nel mondo illusorio, Yi Yun era macchiato di sangue!

Lentamente, gli occhi di Yi Yun divennero cremisi. Nelle sue pupille prima limpide e nere adesso c’era una traccia di sete di sangue. Sembrava che si fosse immerso completamente nel massacro, perdendo lentamente la lucidità.

Il Ginseng Celeste dello Yang Viola poteva immergere una persona in un’illusione per l’eternità. Se una persona non fosse riuscita a destarsi dall’illusione, avrebbe consumato tutto il suo qi Yuan, fino a morire di stanchezza.

Yi Yun impazzì lentamente. Stava menando fendenti come un pazzo e sembrava che avrebbe fatto a pezzi la rupe!

In quel momento Yi Yun estrasse il suo arco Tai Cang!

“Whoosh! Whoosh! Whoosh!”

Yi Yun cominciò a tirare frecce verso i giganti primordiali inesistenti.

Le illusioni esplodevano ogni volta che venivano colpite dalle frecce inseguitrici del vento!

Questo era l’ultimo preparativo di Yi Yun. Estraendo l’arco Tai Cang, Yi Yun poteva attaccare il Ginseng Celeste dello Yang Viola molto più velocemente. Passare dalla Sciabola Esercito di Mille all’Arco Tai Cang avrebbe inevitabilmente richiesto un po’ di tempo e quel breve lasso di tempo avrebbe potuto fare fallire la missione.

Yi Yun rallentò apposta la velocità delle sue frecce, erano ad un terzo della loro massima rapidità. Questi dardi erano come giocattoli per il Ginseng Celeste dello Yang Viola.

L’erba primordiale stava aspettando, dal suo punto di vista Yi Yun era spacciato. Dopo che questo umano si fosse immerso pienamente nell’illusione e fosse impazzito, sarebbe stata solo questione di tempo prima che morisse di stanchezza.

Rimuovendo questo pericoloso, avrebbe potuto continuare a crescere il fiore del Sangue Yang nella montagna delle erbe e assorbire lentamente il qi Yang puro.

In pochi millenni avrebbe completato la sua evoluzione, diventando più forte. Se fosse accaduto, finalmente sarebbe potuta scappare attraverso il sigillo della formazione della montagna di erbe.

La formazione della montagna delle erbe numero 60 era stata creata dal primo signore della Divina Città di Tai Ah. Per questo il Ginseng Celeste dello Yang Viola era rimasta intrappolata in questa montagna per millenni. Era come una prigione da cui voleva scappare.

E quando l’avesse fatto, sarebbe potuta entrare nelle divine lande selvagge, alla ricerca di terre meravigliose e altre erbe di puro Yang. Dopo aver divorato la loro energia, sarebbe potuta crescere lentamente ed evolversi ulteriormente!

Era una sfortuna che ci fosse solo un fiore del sangue Yang.

Se ne avesse avuti due o altre erbe dello Yang pure, avrebbero potuto assorbire altro qi vitale del mondo. Forse avrebbe avuto bisogno di un altro millennio prima di scappare dalla formazione di questa montagna,

Il Ginseng Celeste dello Yang Viola usava la sua intelligenza carente per riflettere sul suo futuro. All’improvviso ci fu un lieve cambiamento nel qi vitale del mondo.

I due dischi di formazioni non troppo lontani emisero un lieve suono e crearono una fiamma.

Le fiamme erano state accese dall’amuleto d’attivazione della formazione lunare Yin!

Naturalmente il Ginseng Celeste dello Yang Viola non capiva nulla di amuleti, né sapeva cosa significava la fiamma.

Come precauzione, il Ginseng Celeste dello Yang Viola monitorò Yi Yun, ma tutto ciò che vide fu il giovane che tirava frecce a caso in giro. I suoi occhi erano iniettati di sangue e le sue pupille avevano perso lucidità. Chiaramente la sua velocità stava diminuendo, come se stesse perdendo lentamente la testa.

Pareva che Yi Yun non avesse nulla a che fare con il cambiamento nel disco della formazione.

Ma una volta che il disco si attivava, doveva esserci un risultato.

Visto che il proprietario della formazione stava perdendo la testa, la formazione sarebbe rimasta attiva, ma avrebbe perso lentamente il controllo e non avrebbe potuto mantenere la sua funzione originaria.

<em>Hu! Hu! Hu!</em>

L’amuleto d’attivazione della formazione lunare Yin bruciava.

Questa formazione aveva radunato il qi Yin nel raggio di dieci chilometri. Mentre bruciava, il qi Yin divenne caotico e creò un vortice.

“Buzz!”

Il vortice spiraleggiò, emanando dense fluttuazioni di qi Yin.

Il vento freddo aveva il vortice al suo centro e cominciò ad espandersi in ogni direzione, come se stesse per distruggere ogni cosa attorno. La sua forza stava aumentando!

Era il momento del giorno in cui il qi Yin era più intenso. Questa ondata di energia aveva spinto il qi Yin al suo picco.

Non lontano dal vortice Yin c’era il fiore del Sangue Yang, Anche se era sepolto sottoterra,fu comunque soppresso da questa onda. Non era più brillante e sembrava un frutto rosso ordinario.

Il Ginseng Celeste dello Yang Viola era un’erba primordiale, così l’ambiente attorno non la influenzava troppo.

Ma questo vortice Yin caotico e denso fece sentire un po’ di orrore al Ginseng Celeste.

Voleva portare via il fiore del Sangue Yang non appena possibile. Ma vedendo che Yi Yun stava per impazzire, non voleva andarsene ad un passo dall’ottenere successo.

Se non si fosse sbarazzato di questo umano, allora non importava quanto fosse stupido, avrebbe capito che c’era qualcosa di strano. Una volta che fosse tornato nella Divina Città di Tai Ah e avesse fatto rapporto ai superiori della Divina Città di Tai Ah, allora sarebbe stata spacciata. I saggi umani avrebbero frequentato questa montagna delle erbe numero 60, mantenendola in allerta per tutto il tempo. Non avrebbe avuto modo di nutrire il fiore del Sangue Yang o assorbire puro qi Yang.

Tra pochi secondi avrebbe potuto distruggere questo umano. Poi se ne sarebbe potuta andare in pace. Allora qualunque cosa avrebbe fatto il disco non sarebbe stato affare suo.

Il piano del Ginseng Celeste dello Yang Viola era perfetto, ma all’improvviso accadde qualcosa di strano!

Quella formazione lunare Yin che aveva creato l’ondata di qi Yin all’improvviso creò una freccia spessa quanto un braccio umano!

Questo dardo sembrava fosse stato sparato per caso dalla formazione a causa dell’eccesso di energia.

La freccia non volò verso il Ginseng Celeste dello Yang Viola, perché il ginseng l’avrebbe schivata facilmente.

Ma volò verso il fiore del Sangue Yang!

Il vortice del qi Yin era molto vicino al fiore del sangue Yang. Dato che il fiore del Sangue Yang non aveva meccanismi difensivi, non c’erano dubbi che sarebbe stato ucciso da questo attacco!

Era qualcosa di completamente inaccettabile per il Ginseng Celeste dello Yang Viola.

Il Ginseng Celeste dello Yang Viola doveva assorbire costantemente puro qi Yang per crescere, solo allora sarebbe potuto scappare dalla montagna delle erbe Tai Ah. Questo fiore del Sangue Yang era troppo importante.

Non solo aiutava il Ginseng Celeste ad assorbire qi vitale del mondo, in pochi millenni, avrebbe potuto assorbire completamente il fiore del Sangue Yang, completando la sua evoluzione. Come poteva permettere a questo vortice di Qi Yin di distruggere il fiore del Sangue Yang? Se fosse accaduto, avrebbe avuto bisogno di altri due millenni prima di scappare dalla montagna delle erbe. In un periodo di tempo così lungo, forse sarebbe stato scoperto da un saggio umano!

Il Ginseng Celeste dello Yang Viola non si preoccupò più di usare la sua magia per attaccare Yi Yun. Si precipitò disperatamente verso il fiore del Sangue Yang!

Il vortice di qi Yin della formazione lunare era pericoloso, ma non era una minaccia per il Ginseng Celeste dello Yang Viola.

Nel frattempo però Yi Yun, che sembrava perso nelle sue illusioni, all’improvviso si tese!

I suoi occhi brillarono e seguirono i movimenti del Ginseng Celeste dello Yang Viola come un falco!

Aveva preparato tutto con meticolosità, tutto per questa opportunità unica!

Per il Ginseng Celeste dello Yang Viola, non importava quanto fosse accurata la freccia. Era estremamente veloce e poteva evitare ogni attacco. Il solo modo per colpirlo era prevedere la sua prossima mossa!

Questa era l’unica possibilità di Yi Yun!

Da quando era entrato nel gran successo della Minuta Sottigliezza, Yi Yun poteva calibrare dettagli e cambiamenti fino ad un certo limite. In un istante, aveva calcolato la traiettoria del Ginseng Celeste dello Yang Viola.

Aveva preparato l’arco Tai Cang, la sua corda nera brillante era tesa e scintillò lievemente!

Yi Yun aveva incoccato l’arco, fingendo di mirare all’immagine di un gigante primordiale, ma aveva aspettato di lanciare questo attacco fatale!

Tutta l’energia di Yi Yun divampò dall’arco Tai Cang come uno tsunami. Il metallo forgiato finemente emise un clangore e Yi Yun lasciò la presa.

“Peng!”

Risuonò un tuono. La corda dell’arco Tai Cang schioccò, scagliando la freccia inseguitrice del vento con un’enorme forza. Con un impatto terrificante, la freccia formò un raggio visibile che volò direttamente verso il Ginseng Celeste dello Yang Viola!

Questo dardo era l’attacco finale di Yi Yun!

Le frecce inseguitrici del vento formarono una linea e sfrecciarono nella notte!

Il Ginseng Celeste dello Yang Viola, che era impaziente di salvare il fiore del Sangue Yang, stava per essere colpito dalla freccia!

Non si sarebbe mai immaginato che Yi Yun, un dodicenne che sembrava stesse per morire di stanchezza e che era solo negli stadi intermedi del Sangue Viola, avrebbe lanciato un colpo così sbalorditivo con uno scatto da tigre!

Usare questa formazione lunare Yin per attaccare il fiore del Sangue Yang, attirando l’attenzione del Ginseng Celeste dello Yang Viola, e calcolando alla fine la traiettoria del Ginseng Celeste; era tutto troppo perfetto!


