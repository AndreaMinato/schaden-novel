---
title: Capitolo 192 - Erba Primordiale Catturata!
pubDate: 2024-05-18T08:46:59.414Z
tags:
    - tmw
---


Il Ginseng Celeste dello Yang Viola era particolarmente bravo a nascondersi. Anche se un signore umano di massimo livello fosse stato di fronte a lui, avrebbe avuto difficoltà a trovarne traccia. Così il Ginseng Celeste era incredulo.

Un ragazzino dal livello di coltivazione bassissimo non solo avrebbe scoperto la sua presenza, ma aveva anche lanciato un colpo così terrificante?

Aveva scelto con attenzione il giorno lunare Yin, aveva posto dei dischi di formazione a caso e aveva avuto anche la sicurezza di poter individuare la traiettoria, doveva aver pianificato tutto per quindici giorni!

Un giovane terrificante!

Il Ginseng Celeste dello Yang Viola non aveva tempo per riflettere ulteriormente. La freccia inseguitrice del vento che Yi Yun aveva scagliato era a meno di trenta centimetri da esso!

Non c’era tempo per schivare!

Questo dardo era tre volte più veloce di quelli lanciati prima da Yi Yun!

Aveva finto di essere debole per abbassare la guardia del Ginseng Celeste dello Yang Viola, facendogli pensare che le sue tecniche di tiro con l’arco fossero mediocri, e poi aveva tirato una freccia letale!

Nemmeno questo dettaglio era stato omesso da Yi Yun. Il suo piano di cattura era perfetto!

In un attimo di secondo, il Ginseng Celeste dello Yang Viola evocò tutta la sua energia Yang, spingendosi al limite. Aveva intenzione di resistere alla freccia anche a costo di perdere la sua energia spirituale!

Un guerriero negli stadi intermedi del Sangue Viola aveva un potere d’attacco limitato. Tipicamente un attaco del genere non avrebbe danneggiato le sue difese vitali!

Ma quando provò ad evocare il suo qi Yang puro, il Ginseng Celeste si rese conto che gli rimaneva pochissimo Qi Yang. Primo perché il qi Yin era estremamente denso oggi. Secondo, aveva speso molta energia ad attaccare il giovane con le sue illusioni.

I tre quarti d’ora dopo la mezzanotte che Yi Yun aveva scelto con cura stavano giocando il suo ruolo adesso!

Ma era ancora sufficiente. Il Ginseng Celeste dello Yang Viola era sicuro che la scarsa quantità di qi Yang puro fosse abbastanza per difendersi dalla freccia.

Al massimo sarebbe rimasto ferito lievemente.

Era già deciso. Dopo essere scappato stavolta, non sarebbe più tornato qui. Avrebbe fatto un tunnel sottoterra per qualche secolo prima di tornare allo scoperto. Non voleva nemmeno il fiore del Sangue Yang.

Anche se il fiore del Sangue Yang era importante, non lo era quanto la sua vita.

Questo giovane era troppo terrificante. Poteva ridurre un’erba primordiale in condizioni così patetiche da solo, se avesse portato un saggio umano, il Ginseng Celeste sarebbe stato spacciato!

Ripensando a come voleva renderlo un fertilizzare per il fiore del Sangue Yang, il Ginseng Celeste si ritrasse impaurito. Aveva sottovalutato il nemico. Questo giovane era un demone malvagio che non si lasciava sfuggire nulla.

Gli umani erano proprio una specie astuta!

Mentre il suo puro qi Yang si radunava, il Ginseng Celeste formò uno strato nebbioso di puro Yang attorno al suo corpo. Era pronto a resistere all’impatto della freccia inseguitrice del vento!

Ma in quel momento, Yi Yun usò la sua Minuta Sottigliezza e volò nella direzione opposta. Sorrise e mormorò silenziosamente…

“Boom!”

Nel momento in cui la freccia colpì lo scudo di qi vitale del Ginseng Celeste, la punta del dardo emise un bagliore brillante. C’era una perla che emanava un’aura elementale del fuoco e del fulmine incastonata nella punta.

Era la perla della Furia Divina!

Un tesoro letale creato da un esperto della Divina Città di Tai Ah! Yi Yun aveva speso 2000 rune scaglie di drago solo per comprare questa piccola perla!

La freccia inseguitrice del vento era stata messa in un posto speciale nella faretra di Yi Yun. Appena prima di attivare la formazione lunare Yin, aveva usato questa freccia speciale e l’aveva tirata!

Il fuoco e il fulmine esplosero in quel momento!

<em>Boom!</em>

Ci fu un’esplosione tumultuosa che squarciò il cielo notturno!

Le fiamme blu ruggirono mentre numerose saette sfrecciavano dal fuoco!

Le fiamme erano blu ghiaccio!

Il fulmine era una saetta della furia Yin!

Il Ginseng Celeste dello Yang Viola temeva il fuoco e il fulmine, specialmente quelli di tipo Yin!

Questa combinazione era un tormento per l’erba primordiale!

Crudele! Troppo crudele!

Era intrappolata e non aveva nessuna possibilità di sopravvivere!

“Ah!”

Il Ginseng Celeste dello Yang Viola rilasciò un grido straziante. Lo scudo di puro Yang attorno si ruppe con un’esplosione.

Il fulmine Yin e il fuoco gelido si intrecciarono insieme, rilasciando una rete di fuoco e di serpenti di fulmini. Entrando in contatto con il qi Yin puro attorno, si scatenò nell’area come un uragano.

<em>Crack! Crack!</em>

Le rocce della rupe crepitarono tra il qi gelido. Furono anche bruciate dal fuoco gelido, che le sciolse lentamente riducendole in cenere!

Il potere del fulmine estremo Yin che aveva limitato il Ginseng Celeste dello Yang Viola esplose vicino, spazzando via l’intera rupe!

Yi Yun era fuggito prima dell’esplosione. Appena prima che il potere del fulmine e del fuoco divorasse la rupe, era saltato giù.

<em>Boom!</em>

Yi Yun era coperto da terreno!

Con un pensiero, il suo corpo si ricoprì di una lieve luce verde, era uno strato di armatura che lo avvolgeva.

Questo era l’ultimo oggetto che Yi Yun aveva comprato nella pagoda dei Diecimila, il mistico amuleto protettivo verde.

L’amuleto conteneva il potere della natura sconfinato. Quando il qi Yin divampò, l’amuleto produsse una forte forza vitale, riducendo al minimo i danni per Yi Yun!

Il mistico amuleto protettivo verde non era stato fatto da un maestro, ma non era economico.

Yi Yun aveva notato chi era stato a produrlo prima di comprarlo. Era stato fatto da Luo Huo’er, che era la prima in classifica nella lista dell’Uomo!

I prodotti di Luo Huo’er erano molto popolari nella Divina Città di Tai Ah.

Era perché creava prodotti di qualità e la sua reputazione era una garanzia.

Questo mistico amuleto protettivo verde non deluse Yi Yun. La luce nebbiosa aveva bloccato gran parte dell’energia Yin. Contando anche il fatto che Yi Yun era balzato giù dalla rupe prima, non aveva dovuto sopportare la maggior parte dell’impatto ed era rimasto essenzialmente illeso.

Una piccola quantità di Qi Yin era entrata nel flusso sanguigno di Yi Yun, ma era stata assorbita tutta dal Cristallo Viola.

Ormai Yi Yun aveva capito come il Cristallo Viola dell’Origine assorbiva l’energia. Poteva assimilare energia che non apparteneva a nessuno o, in altre parole, energia che aveva perso la sua connessione spirituale con il suo proprietario.

Ad esempio quando le erbe venivano raccolte o erano già morte, Yi Yun poteva assorbire la loro energia.

Anche la statua delle specie primordiali era morta. Se le specie primordiali fossero ancora vive, Yi Yun non avrebbe avuto modo di ottenere la loro energia.

Yi Yun non sapeva le ragioni dietro questi princìpi. Probabilmente erano le regole del Cristallo Viola.

Mentre cadeva a mezz’aria, Yi Yun torse il suo corpo. Da quando aveva raggiunto il gran successo della Minuta Sottigliezza, Yi Yun aveva un preciso controllo sul flusso del qi attorno. Così poté spostarsi nell’aria per dieci metri per poi atterrare di fronte alla rupe.

“Cha!”

La Sciabola Esercito di Mille infilzò il muro della rupe, creando scintille!

Yi Yun fermò la caduta usando la sciabola.

Dopodiché tornò a scalare agilmente in cima alla rupe!

Appena prima di cadere, aveva attivato il secondo disco, la formazione della cicala.

Quando aveva posato i due dischi, la formazione lunare Yin era sopra a quella della cicala.

La formazione della cicala era l’ultimo oggetto creato da un maestro che Yi Yun aveva comprato.

Tra i tre oggetti che aveva preso erano stati fatti da maestri, il più costoso era la perla della Furia Divina, seguita dalla formazione lunare Yin, mentre quella della cicala era la più economica.

La formazione della cicala era sigillante. Le bestie della desolazione o le erbe bloccate sarebbero diventate deboli come un albero infestato da cicale. I loro movimenti sarebbero rallentati o forse non sarebbero nemmeno riuscite a muoversi.

Da questo derivava il nome della formazione.

La formazione della cicala era l’ultima linea di protezione di Yi Yun. Non poteva garantire che la perla della Furia Divina e la formazione lunare Yin fossero sufficienti a limitare abbastanza i movimenti del Ginseng Celeste.

Se il Ginseng Celeste dello Yang Viola avesse avuto ancora abbastanza energia e fosse riuscita a scappare attraverso il suolo, Yi Yun avrebbe subìto un’enorme perdita.

Così, con la formazione della cicala, avrebbe potuto impedire al Ginseng Celeste di scappare. Solo allora il piano sarebbe stato a prova di bomba!

Con un balzo, Yi Yun tornò in cima alla rupe. Sopra il qi Yin denso si stava ancora agitando. Ogni colpo di vento gelava le ossa. Le raffiche sembravano coltelli che potevano lacerare la pelle ed erano estremamente dolorose.

L’erba e le rocce a terra erano state spianate. La cima della rupe era stata rasata, lasciando una spessa piuma bianca di fumo. Questo fumo biancastro si stava disperdendo da un’esplosione al centro che sembrava un enorme fiore di loto.

Yi Yun trovò esteticamente piacevole la scena dell’esplosione devastante e del fumo a forma di loto.

Proprio al centro, Yi Yun vide il vero corpo del Ginseng Celeste dello Yang Viola!

Era lungo circa trenta centimetri ed era spesso quanto un polso, sembrava un bastone di legno.

Il suo corpo era viola verdastro ed era mezzo sepolto nel terreno. Saette del fuoco e del fulmine serpeggiavano ancora attorno e una gran parte dell’erba primordiale era congelata. Sembrava in condizioni miserabili.

La maggior parte delle radici del Ginseng Celeste dello Yang Viola era stata distrutta dall’esplosione della perla della Furia Divina, anche un enorme blocco del suo stelo era esploso.

Naturalmente questo avrebbe danneggiato l’efficacia del Ginseng Celeste dello Yang Viola.

Ma non poteva farci nulla. Yi Yun aveva usato ogni suo trucco a disposizione per catturare a stento il Ginseng Celeste.

Non aveva osato trattenersi minimamente, altrimenti avrebbe fallito.

Ma…

Per Yi Yun, ferire l’erba primordiale non era così importante.

L’energia del Ginseng Celeste era pura, ma in termini di quantità, era di gran lunga inferiore a quella delle specie primordiali.

Quando la gente raccoglieva un’erba primordiale, avrebbe temuto di danneggiarla, il qi vitale del mondo sarebbe trapelato dalla ferita, sprecandone l’essenza erbacea.

Lo stesso valeva per questo ginseng Celeste dello Yang Viola.

Ignorando le erbe primordiali, perfino la gente comune usava un pennello per pulire le radici di un ginseng per evitare di danneggiarlo o di fargli perdere energia.

Yi Yun poteva sentire l’energia pura del Ginseng Celeste dello Yang Viola che trapelava dalla sua ferita.

Yi Yun sorrise. Con l’interfaccia di energia spirituale del Cristallo Viola, il qi vitale e l’essenza erbacea che stava per dissiparsi formarono lentamente dei puntini luminosi e volarono verso Yi Yun.

L’energia dissipata non era più sotto il controllo del Ginseng Celeste dello Yang Viola dopo che aveva lasciato il suo corpo. Così il Cristallo Viola dell’Origine poteva assorbire facilmente questa energia.

Vedendola, Yi Yun si leccò istintivamente le labbra. La sua espressione era simile a quella di un ingordo che aveva visto un banchetto apparire all’improvviso davanti a lui.


