---
title: Capitolo 193 - Assorbire il Ginseng Celeste dello Yang Viola
pubDate: 2024-05-18T09:46:59.414Z
tags:
    - tmw
---


Se Yi Yun avesse usato direttamente il Cristallo Viola per assorbire tutta l’energia di un’erba, avrebbe attirato facilmente l’attenzione e destato i sospetti degli alchimisti della Divina Città di Tai Ah.

Ma in questa situazione, il Ginseng Celeste dello Yang Viola aveva subìto gravi danni. Yi Yun stava solo assorbendo l’essenza erbacea sfuggita, non avrebbe destato sospetti.

Naturalmente Yi Yun poteva farlo solo occasionalmente. Non poteva sempre tornare con delle erbe gravemente danneggiate. Inoltre le erbe danneggiate sarebbero state di valore inferiore e il compenso che avrebbe ricevuto sarebbe diminuito allo stesso modo.

In conclusione, non sarebbe stato di grande beneficio per Yi Yun.

Sotto il controllo del Cristallo Viola, nessuna essenza erbacea del Ginseng Celeste fu sprecata. Fu tutta assorbita da Yi Yun. L’energia radunata nei puntini sembravano folletti danzanti.

Proprio quando Yi Yun aveva intenzione di assorbire questa energia, il Ginseng Celeste dello Yang Viola che era come un pezzo di legno morto all’improvviso fece uno scatto e fece un tunnel nel terreno!

Questo Ginseng Celeste dello Yang Viola stava ancora cercando di scappare, anche dopo che era stato gravemente danneggiato.

Ma era inutile. Un secondo dopo, brillò un bagliore nero. Apparì una tenda di luce che formò una barriera sigillante ampia trenta metri di raggio.

“Peng!”

Il Ginseng Celeste dello Yang Viola si scontrò con la tenda di luce e rimbalzò indietro.

Questa era la formazione della cicala che veniva usata specificatamente per sigillare creature spirituali. Se il Ginseng Celeste fosse stato in condizioni perfette, sarebbe riuscito a scappare da questa formazione, ma adesso era completamente impossibile per l’erba primordiale.

Il Ginseng Celeste non era mai stato danneggiato così gravemente prima. Il suo spirito era nel caos e poteva sentire la sua energia che si stava esaurendo lentamente, e questa energia stava vagando lentamente verso Yi Yun.

Yi Yun si avvicinò all’erba primordiale tenendo in mano la sciabola Esercito di Mille.

Non si sarebbe trattenuto affatto. Il Ginseng Celeste era astuto, così Yi Yun stava perfino considerando di tagliarlo a pezzi prima di riporlo via. Altrimenti sarebbe potuto scappare a metà viaggio e tutti i suoi sforzi sarebbero andati sprecati.

In quel momento il Ginseng Celeste del Sangue Viola emise un grido acuto simile a quello di un bambino. Caricò verso Yi Yun, usando il suo qi Yang rimasto per formare una spada spirituale che mirò verso la fronte di Yi Yun!

Voleva puntare il tutto per tutto con un ultimo attacco!

Yi Yun non esitò, menò un fendente usando la Sciabola Esercito di Mille!

“Crack!”

Uno era esausto mentre l’altro stava aspettando un attacco, ed era fresco ed energico. Non c’erano dubbi su quale fosse il risultato dello scontro. Menò un fendente verso il basso con la sciabola Esercito di Mille!

<em>Peng!</em>

Il Ginseng Celeste del Sangue Viola fu scaraventato via dalla sciabola!

Yi Yun non aveva scelto di tagliare in due il Ginseng Celeste. Se l’avesse fatto, il suo valore sarebbe calato di netto.

Ma Yi Yun si rese conto che lo spirito del Ginseng Celeste dello Yang Viola si stava indebolendo, come se fosse sul punto di morire.

Una volta che un’erba primordiale fosse morta, lo spirito formato dopo migliaia di anni di coltivazione sarebbe scomparso.

Sotto questo punto di vista, Yi Yun non mostrò nessuna pietà. Stava facendo uno scontro all’ultimo sangue con il ginseng celeste. Se non lo avesse ucciso, forse l’erba primordiale lo avrebbe fatto precipitare in un’illusione e l’avrebbe ridotto in fertilizzante per il fiore del sangue Yang.

Quando Yi Yun guardò il ginseng celeste, notò che la sua superficie si stava scolorendo. Una scia dopo l’altra di pura energia lo stava lasciando. Sembrava che non desiderasse continuare a vivere.

Se fosse stato catturato per venire raffinato come una droga, tanto valeva morire.

“Oh? Questa energia?” Yi Yun afferrò le radici del Ginseng Celeste del Viola Yang, Grazie alla visuale del Cristallo Viola, poteva vedere l’energia viola pura che trapelava dalla ferita dell’erba primordiale. Questa energia si era trasformata in qualcosa di simile all’essenza vitale di un leggendario drago verde.

Questa era la prima volta che Yi Yun vedeva essenza a forma di drago verde.

L’energia che aveva visto prima era tutta a forma di puntini.

Yi Yun esitò lievemente. Usando il Cristallo Viola dell’Origine, radunò l’essenza verde del drago e i puntini luminosi che erano trapelati prima dal Ginseng Celeste.

Immediatamente un aroma erbaceo assalì i suoi nervi olfattivi. Era una sensazione estremamente confortevole!

Cogliendo questa occasione, Yi Yun tirò fuori velocemente una scatola di giada ampia trenta centimetri dalla forma vagamente quadrata.

Era un contenitore di erbe fatto da giada di loto. Poteva preservare l’essenza erbacea.

Dato che il Ginseng Celeste dello Yang Viola era gravemente danneggiato, era irrealistico pensare di poter preservare tutta la sua essenza erbacea. Doveva arrangiarsi come poteva.

Qualunque essenza che non poteva essere preservata era stata assorbita completamente dal Cristallo Viola di Yi Yun.

Quando questi puntini di energia entrarono nel suo corpo, Yi Yun sentì calore. L’essenza erbacea del Ginseng Celeste stava mostrando lentamente i suoi effetti.

Ciò che sorprese Yi Yun fu che l’energia assomigliava ad un drago verde, era diversa dai puntini luminosi.

Questa energia divampò nella sua anima.

“Boom!”

Quando questa energia entrò nel suo spirito, Yi Yun sentì un tremito nell’anima. Poi la sua vista si riempì di immagini.

Queste immagini erano caotiche e casuali. Alcune di esse erano scene delle Divine Lande Selvagge o della Divina Città di Tai Ah. Altre provenivano dal clan tribale Lian, riguardavano la vita difficile di Yi Yun con sua sorella. C’erano anche scene della sua vita precedente. Era un’amalgama di esperienze che aveva fatto.

<em>Oh? Questo è…</em>

Vedendo queste immagini confuse, Yi Yun capì che il drago verde d’energia doveva essere potere psichico rimasto dopo la distruzione dello spirito del Ginseng Celeste!

Poteva essere una pianta, ma aveva dato alla luce uno spirito un tempo e così possedeva potenti poteri psichici.

Sennò non sarebbe riuscito a creare illusioni.

Il potere psichico era la misura offensiva del Ginseng Celeste e anche il metodo con cui si difendeva. Dopo che l’erba primordiale era morta, il suo spirito distrutto era diventato la migliore medicina per l’anima.

Yi Yun ne fu piacevolmente sorpreso. Iniziò ad assorbire silenziosamente l’energia. Presto ebbe la sensazione che fosse nata una corrente gorgogliante nella sua anima. L’energia psichica del Ginseng Celeste dello Yang Viola era come la fontana di una sorgente, ripulì e permeò l’anima di Yi Yun, rinfrescandolo.

Lentamente Yi Yun sentì che stavano avvenendo alcuni piccoli cambiamenti nella sua anima, ma non capiva cosa significavano.

In quel momento, a parte l’energia psichica, anche l’essenza erbacea del Ginseng Celeste cominciò a fare effetto. Fluì nei meridiani di Yi Yun e, con un ruggito sordo, forte qi Yang divampò nel suo corpo.

Il qi vitale del mondo conteneva una ricca quantità di qi Yang. Questa energia era l’essenza radunata per millenni dal Ginseng Celeste dello Yang Viola. Ogni briciolo era stato purificato numerose volte ed era prezioso.

Lentamente, fuoriuscì aria calda dal corpo di Yi Yun. La sua pelle diventò rossa come se fosse stata scottata da acqua bollente.

L’essenza erbacea del Ginseng Celeste era di natura Yang, mentre l’ambiente attorno era pieno di qi lunare Yin. Nel corpo di Yi Yun bruciava fuoco Yang, ma scorreva qi Yin fuori. Inconsciamente il qi Yin r il qi Yang conversero nel giovane.

Guidati da Yi Yun, i due qi formarono un meraviglioso simbolo Yin Yang.

Yi Yun era internamente caldo ed esternamente freddo. Sembrava che lo stessero immergendo alternativamente nel ghiaccio e nel fuoco.

Mentre l’essenza erbacea veniva digerita, dai pori di Yi Yun scorreva sangue nero. Era il sangue impuro accumulato negli ultimi sei mesi. In quel momento l’essenza erbacea lo stava spingendo ad espellerlo, rinfrescando Yi Yun.

Sotto la forgia dell’essenza erbacea, i suoi muscoli diventarono più forti e il suo sangue si riempì di vigore.

Questo processo continuò a lungo mentre Yi Yun era immerso nel suo mondo.

Da mezzanotte all’alba..

E poi dall’alba a mezzogiorno…

Quando il sole iniziò a brillare in alto nel cielo, il qi Yin sulla rupe fu spazzato via. <yi Yun era seduto in cima come una statua immobile.

Era un processo lento digerire l’essenza erbacea del Ginseng Celeste dello Yang Viola. Dopotutto era un’erba primordiale. Quando Yi Yun aveva assorbito l’energia della chimera per due ore, ci aveva impiegato una notte intera a digerirla.

Lentamente passò un altro giorno. Era tarda notte ed era sorta una sottile luna crescente nel cielo.

Era il secondo giorno del mese lunare. Il qi Yin era diminuito e si era radunata un po’ di nebbia. Yi Yun sembrava circondato da un cubo di ghiaccio. Sui suoi capelli e sulle sue sopracciglia si era formato uno strato di brina.

Lentamente Yi Yun aveva finito di digerire il 70% dell’essenza erbacea del Ginseng Celeste dello Yang Viola.

L’energia spirituale dell’erba primordiale aveva dato benefici inimmaginabili per la sua anima.

Yi Yun poteva sentire chiaramente la sua mente espandersi e crescere! La sua energia spirituale stava aumentando continuamente!

Finché Yi Yun lo avesse desiderato, il suo cervello avrebbe prodotto ogni sorta di illusione complessa. Yi Yun aveva anche la sensazione di poter influenzare gli altri usandole!

Pareva che avesse ereditato il potere illusorio del Ginseng Celeste dello Yang Viola!

Passò la seconda notte.

Yi Yun era ancora a meditare il mattino del terzo giorno. All’improvviso sentì un lieve crepitio nel suo spirito, come se qualcosa si fosse rotto.

Immediatamente dopo, sentì un’intensa forza risucchiante nella sua testa. Tutta la sua energia spirituale, il suo sangue, il suo midollo, aveva la sensazione che tutto venisse tirato verso la sua fronte!

Questa sensazione spaventò Yi Yun!

Cosa significava?

Il sangue, il midollo e l’anima cominciarono a consolidarsi al centro della sua fronte, come se stessero per dare alla luce qualcosa.

In seguito Yi Yun sentì un intenso dolore. Ebbe la sensazione che una trivella stesse trapassando la sua fronte e stava roteando sempre più in profondità.

È troppo doloroso!

La fronte di Yi Yun si imperlò di sudore. Aveva perso il controllo del suo corpo, che lo fece cogliere dal panico.

Yi Yun usò la sua energia spirituale per interfacciarsi con il Cristallo Viola per stabilizzare il sangue e l’energia turbolenti nel suo corpo. Ma in quel momento vide all’improvviso un oggetto simile ad una perla formato dal suo sangue e dalla sua anima.

Questa perla era coperta da vene ed era connessa ai meridiani e ai vasi sanguigni attorno. Era diventata una parte inseparabile del suo corpo.

Quando questa perla comparì, la sensazione di risucchio scomparì e il dolore diminuì all’improvviso.

Tutto tornò alla normalità. L’unica cosa diversa era la piccola perla apparsa nella sua fronte.

<em>Oh? Cos’è questo?’</em>


