---
title: Capitolo 195 - Tornare in Città
pubDate: 2024-05-18T11:46:59.415Z
tags:
    - tmw
---


Questionato da zucca pelata Qin, Song Zijun divenne nervoso. Non aveva idea di come spiegare dove fosse Yi Yun.

Song Zijun lo aveva già cercato prima così da poter andare al campo di allenamento insieme, ma Yi Yun non era nella sua stanza. Era rimasto senza parole quando aveva scoperto dov’era.

I membri dell’esercito della Tartaruga Nera iniziarono a gongolare quando notarono che Yi Yun era assente.

Sapevano molto bene che zucca pelata Qin era severo. Chiunque disubbidisse ai suoi ordini avrebbe dovuto sopportarne le conseguenze. Yi Yun stava per finire nei guai.

Yi Yun precedentemente li aveva messi in ombra, così erano contenti di vederlo nei guai.

“Questo Yi Yun di sicuro è interessante. Gli altri hanno scelto lo sparring o la forgia, ma lui si limita a raccogliere erbe, un lavoro che fanno solo le ragaze. Ha perfino osato mancare all’esame dell’istruttore Qin…” Un membro dell’esercito della Tartaruga Nera trasmise la sua voce ai suoi coetanei.

“Eheh, vuole solo morire. Non so cosa stia pensando Yi Yun. È chiaro che abbiano ottime fondamenta. Se lavora sodo, otterrà grandi risultati, ma ha dovuto umiliarsi! Quanta forza può ottenere dopo aver passato un mese a raccogliere erbe? Allora, non ha potuto inserire una Freccia Primaria, dubito che ci riuscirà anche stavolta.”

Iniziarono molte discussioni tra i membri dell’esercito della Tartaruga Nera. Non potevano inserire le tre Frecce Primarie come richiesto da zucca pelata Qin, ma potevano inserirne a stento una. Inserirne tre era possibile solo per i più forti!

Nell’ultimo mese erano stati torturati dai membri della generazione più grande. Questo tormento li aveva fatti crescere così tanto!

“Lo sto chiedendo a te. Dov’è YI Yun?” Zucca pelata Qin notò l’esitazione di Song Zijun e cominciò lentamente ad accigliarsi. Era come un leone che stava per infuriarsi.

Song Zijun non poteva farci nulla e riferì la verità: “Istruttore, tre giorni fa Yi Yun ha chiesto un periodo di sette giorni consecutivi per raccogliere erbe all’ufficio, ora… Uh… dovrebbe essere ancora nella montagna delle erbe.”

Tutti rimasero sbigottiti.

Aveva richiesto un periodo di sette giorni consecutivi per raccogliere erbe?

Yi Yun aveva ignorato il giorno di valutazione che zucca pelata Qin aveva deciso un mese fa ed era ancora tra le montagne a raccogliere erbe!

A raccogliere erbe…

La gente non sapeva se ridere o piangere.

Quanto adorava quel lavoro?!

Aveva ignorato tutto quanto per raccogliere erbe per sette giorni!

Raccogliere erbe dava così tanta dipendenza?

Molti di loro non sapevano cosa dire. Secondo ciò che aveva detto Yi Yun, aveva raccolto erbe fin da piccolo. Anche quando era arrivato nel campo di allenamento delle lande selvagge, aveva continuato a raccogliere erbe. Prima lo avevano ridicolizzato dicendo che era abituato ad essere uno zoticone.

Queste parole prima erano uno scherzo, ma ora sembrava che perfino Yi Yun ne fosse convinto!

Un talento era venuto nella Divina Città di Tai Ah per diventare un agricoltore!

Sentendo le parole di Song Zijun, dalla fronte di zucca pelata Qin, che aveva una cicatrice, iniziò a sporgere una vena orribile.

Zucca pelata Qin apprezzava comunque Yi Yun. Pensava che fosse il talento più sbalorditivo tra le reclute. Anche se era inferiore a Qiuniu o a Chu Xiaoran, non sarebbe stato impossibile per lui rientrare tra i primi 1000 posti della classifica del cielo e della terra entro i prossimi tre anni.

Anche se questo risultato non era sorprendente, era considerato piuttosto buono.

Quando Yi Yun aveva scelto di raccogliere erbe, zucca pelata Qin non aveva interferito. Ma ora, aveva promesso che chiunque fosse riuscito ad inserire tre Frecce Primarie nel muro di tungsteno viola avrebbe ricevuto due ore nella Divina Sala delle Lande Selvagge.

Era una discreta ricompensa!

Yi Yun aveva scelto di raccogliere erbe e zucca pelata Qin pensava che dovesse avere i suoi motivi. Ma che utilità c’era nel rimanere nella Divina Città di Tai Ah se non avesse colto ogni opportunità per entrare nella Divina Sala delle Lande Selvagge?

Zucca pelata Qin decise di ignorare Yi Yun. Per lui era solo una buona recluta. C’erano molti talenti più capaci di Yi Yun nella Divina Città di Tai Ah. Perdere Yi Yun non era nulla.

“Aprite le orecchie! Un mese fa ho detto che se qualcuno avrebbe potuto inserire tre Frecce Primarie nel muro di tungsteno viola entro un mese, l’avrei ricompensato con due ore di coltivazione nella Divina Sala delle Lande Selvagge. Non stavo scherzando! Oggi mi farete vedere i risultati che avete ottenuto in quest’ultimo mese!”

Le parole di zucca pelata Qin animarono i giovani!

Le esperienze dello scorso mese nella Divina Città di Tai Ah erano troppo insolite per loro.

Un mese fa, molti di questi giovani erano arrivati da grandi e ricchi clan. Erano tutti estremamente orgogliosi, ma una volta arrivati nel campo delle Divine Lande Selvagge, erano stati riempiti di botte. Erano stati picchiati finché le loro ossa non si erano fratturate e i loro tendini non si erano lacerati, avevano vomitato sangue da quanto erano stati feriti gravemente!

Dopo avrebbero mangiato medicine curative e, una volta che si fossero ripresi, si sarebbero rialzati per continuare a venire picchiati!

Potevano contrattaccare durante gli incontri di allenamento. All’inizio avevano provato indignazione e avevano cercato di contrattaccare i coltivatori più grandi contro cui si allenavano. Di conseguenza erano stati picchiati ancora più duramente!

Dopo botte continue, erano maturati e avevano affinato il loro livello di coltivazione. Allo stesso tempo, durante questo mese di tempo avevano imparato a controllare il loro orgoglio.

Si poteva dire che erano davvero maturati. Oggi era il giorno in cui avrebbero messo alla prova il frutto del loro lavoro.

Proprio mentre questo gruppo di giovani dalla testa calda stavano per farsi avanti, Yi Yun tornò nella Divina Città di Tai Ah usando la formazione di teletrasporto.

Secondo le regole, i coltivatori dovevano consegnare le erbe subito dopo essere tornati in città.

Questo era per impedire che i coltivatori si scambiassero le erbe in privato, falsificando i risultati dei loro raccolti.

Così Yi Yun naturalmente si diresse verso l’ufficio.

Era quasi mezzogiorno. Tipicamente i coltivatori avrebbero consegnato le erbe di notte. Dopotutto bisognava pagare 25 rune scaglie di drago al giorno. Avrebbero sottratto la stessa quantità, che le erbe venissero consegnate di notte che a mezzogiorno. Un’ora in più di raccolta avrebbe potuto aumentare i propri introiti.

Di solito l’ufficio era deserto e visto che era mezzogiorno non c’era nessuno in giro.

Wang era sdraiata pigramente su una sedia. Stava sfogliando un libro farmacologico.

Wang in realtà era un’alchimista. Quando aveva coltivato nella Divina Città di Tai Ah, aveva ottenuto una buona posizione nella classifica dell’Uomo.

Sentendo passi alla porta, Wang sbirciò oltre il libro e guardò verso la porta. Ciò che vide la fece accigliare.

Aveva visto Yi Yun.

“Non hai chiesto un periodo di raccolta di sette giorni? Sono passati solo tre giorni e mezzo, perché sei tornato prima?” Wang ora lo trovava irritante.

Questo ragazzino aveva una percezione acuta e un talento straordinario, ma non aveva abbastanza perseveranza. Le erbe che consegnava erano sempre meno.

Quando Yi Yun aveva richiesto sette giorni, aveva immaginato che Yi Yun non si sarebbe impegnato troppo.

Ma non si aspettava che Yi Yun sarebbe stato ancora più pigro. Non aveva potuto sopportare la noia ed era tornato tre giorni e mezzo prima!

Era senza speranza!


