---
title: Capitolo 196 - Consegnare le Erbe
pubDate: 2024-05-18T12:46:59.415Z
tags:
    - tmw
---


“Buongiorno signorina Wang!” Yi Yun entrò nell’ufficio con un cesto di erbe in spalla. Aveva un sorriso sciocco stampato in faccia.

Wang sembrava ostile, ma Yi Yun ci era già abituato.

“Sorella Wang, vedo che sta leggendo…” Yi Yun cercò di fare conversazione, ma lo sguardo cattivo di Wang faceva ricacciare in gola ogni parola.

Wang rimase in silenzio. Lanciò il libro sul tavolo e guardò freddamente Yi Yun.

“Uh…” Yi Yun non sapeva cosa dire. Si tolse il cesto di erbe e lo posò sul banco. Le due scatole di giada che contenevano il fiore del sangue Yang e il Ginseng Celeste dello Yang Viola naturalmente erano nel cesto.

Wang guardò il cesto leggero e disse con tono cinico: “Di sicuro sei tornato prima!” Aveva proprio una lingua velenosa.

“Sì… è perché sono riuscito ad ottenere qualcosa in più. Ero preoccupato riguardo alla perdita di essenza erbacea, così sono tornato prima. Inoltre… ho qualcos’altro di cui occuparmi.”

Era la verità, ma naturalmente sembravano scuse.

“Umpf!” Wang non poteva perdere tempo a smascherare le sue menzogne. Pensava che fosse fiato sprecato dire qualcosa a questo giovane pigro e umile.

“Hai chiesto sette giorni consecutivi. Ogni giorno sono 35 rune scaglie di drago. Anche se sei tornato prima, sottrarrò le rune dovute, non una di meno!”

La quota da pagare era ancora superiore perché uno avrebbe avuto il permesso di raccogliere erbe anche di notte.

Tipicamente i coltivatori avrebbero passato la notte a coltivare nella Divina Città, così pochissimi l’avrebbero chiesto.

“È previsto.” Yi Yun non era preoccupato da 200 mere rune scaglie di drago circa.

Vedendo l’atteggiamento indifferente di Yi Yun, Wang pensò che fosse proprio senza speranza.

Sollevando il cesto di erbe, lo trovò per lo più vuoto come aveva previsto.

Wang afferrò alcune erbe a caso, aveva intenzione di essiccarle prima di pesarle. Ma mentre stava frugando nel cesto, sfiorò un oggetto duro.

Una scatola di erbe?

Dato il suo istinto acuto da alchimista, Wang identificò subito cos’era l’oggetto duro. Ne fu lievemente sbalordita e aprì il contenitore con le sue dita sottili.

Trovò un oggetto rosso. Sembrava seriamente danneggiato e ridotto in poltiglia.

Questo…

Il suo sguardo rivelò un po’ di incertezza, ma scomparì un secondo dopo.

In quanto alchimista, poteva non identificare immediatamente l’erba, ma il suo istinto le diceva che doveva essere almeno un’erba di grado celeste.

Dalla sensazione che aveva non poteva sbagliarsi!

Wang raccolse l’oggetto rosso e cercò di identificarlo. Era un frutto delle dimensioni di un pugno. Probabilmente era stato a causa dei danni che il succo era uscito.

“Che questo sia…”

Wang mostrò uno sguardo incredulo. Toccò un briciolo di polpa per poi assaggiarlo.

Quel forte qi Yang e il sapore di sangue confermò le sue ipotesi.

Un fiore del sangue Yang!

Ed era un fiore del sangue Yang che aveva fatto frutti!

Un’erba celeste di grado intermedio!

Wang guardò con incredulità Yi Yun: “Tu… hai davvero raccolto un fiore del Sangue Yang?”

Da quando Wang aveva occupato l’ufficio per decadi, questa era la prima volta che un coltivatore aveva portato un’erba di grado celeste. Ed era anche di grado intermedio. Era sbalorditivo!

“Sì, sono stato fortunato…” Yi Yun si grattò la testa. Il fiore del Sangue Yang era estremamente difficile da trovare. Ma nella lunga storia della Divina Città di Tai Ah, c’erano molti coltivatori dalla percezione acuta che erano riusciti a raccogliere erbe di grado celeste.

Solo i migliori come Zhong Yi ne avevano raccolte più di una.

Così Yi Yun non avrebbe dovuto dare molte spiegazioni per questo fiore del Sangue Yang.

Fortuna?

Le palpebre di Wang fremettero. Nemmeno per lei sarebbe stato facile trovare un’erba di grado celeste. E Yi Yun aveva appena usato un eufemismo del genere per spiegarlo.

Questo fiore del Sangue Yang era uno dei tipi più nascosti di erba di grado celeste. Come lo si poteva trovare per un mero colpo di fortuna?

Wang lo fissò. Era scontenta. Questo ragazzino mancava di perseveranza e diligenza, eppure era riuscito a raccogliere un fiore del Sangue Yang. Non era giusto nei confronti dei coltivatori che raccoglievano diligentemente erbe.

Non era giusto!

“Di sicuro sei stato proprio fortunato!” Disse scontenta Wang. Era impossibile per una persona normale raccogliere un fiore del Sangue Yang per un mero colpo di fortuna. Ma per una persona percettiva come Yi Yun, con un po’ di fortuna sarebbe stato normale.

“Non essere troppo contento. Non capitano troppo spesso questi colpi di fortuna! Inoltre questo fiore del Sangue Yang è gravemente danneggiato. Non sai come raccogliere un’erba? L’hai ridotta così! Al massimo ti darò un terzo del suo prezzo!” Disse freddamente Wang cercando di mettere costantemente in difficoltà Yi Yun.

Aveva molta autorità riguardo al prezzo di un’erba, ma non voleva dare nemmeno una runa scaglia di drago in più a Yi Yun. Avrebbe preferito aiutare chi mancava di talento, ma lavorava sodo.

Mentre lo diceva, Wang aprì la seconda scatola di giada.

<em>Pa!</em>

Il contenitore verde si aprì e rivelò un oggetto secco e pieno di crepe che assomigliava ad una carota.

“Un’altra erba danneggiata!” Wang si arrabbiò. I metodi di raccolta delle erbe di Yi Yun stavano distruggendo tesori celesti!

Aveva distrutto così tante buone erbe!

“Sei cieco? Non puoi stare un po’ più attento mentre raccogli erbe? Non sai che una volta che è danneggiato, sarà…”

Proprio mentre stava per rimproverarlo, si fermò. Le si bloccarono le parole in gola.

Sembrava una gallina appena strangolata.

Wang strabuzzò gli occhi. Poi tornò a guardare con attenzione l’erba che sembrava una carota dall’aspetto brutto e secco nella scatola di giada…

Dopo averla guardata con attenzione per circa dieci secondi, si irrigidì lentamente. Il suo sguardo divenne vacuo e lei rimase stordita.

<em>Questo… Questo è…</em>

Wang ebbe la sensazione che il suo cuore fosse stato pizzicato spietatamente. Il suo respiro divenne irregolare e il suo flusso sanguigno diventò turbolento mentre fissava l’erba con fare stordito.

Giunse ad una conclusione assolutamente ridicola e incredibile.

Un’erba… un’erba primordiale?!!

L’erba dall’aspetto secco che aveva consegnato un dodicenne era davvero… un’erba primordiale?!

Come poteva essere?!

Wang sporse una mano tremante. Guardò con attenzione l’erba dentro la scatola e osservò con attenzione ogni piccola radice.

Non importava quanto guardasse, era sempre più convinta della sua conclusione.

Questa era un’erba primordiale. Confrontandola ai libri, doveva essere un Ginseng Celeste dello Yang Viola!

Un ragazzino era riuscito a raccogliere un Ginseng Celeste dello Yang Viola?!

Il collo di Wang sembrò arrugginirsi. Sembrò rallentare. Con difficoltà, spostò lo sguardo verso Yi Yun lentamente.

Doveva essere un sogno…

Pensò Wang, ma come poteva un sogno essere così vivido?!

Era al livello di un signore umano, come poteva confondere la fantasia e la realtà?

Aprì la bocca secca e chiese: “Questa erba… è stata raccolta… da te?”

Yi Yun annuì: “Sì…!”

“Come… come l’hai raccolta?”

“Uh… con un bel po’ di fortuna…”

Quando sentì la spiegazione del giovane, Wang quasi vomitò sangue.

<em>Mi stai prendendo in giro?’</em>

“Credi che sia un idiota?” Wang strinse i denti e lo fissò con uno sguardo ardente. Allo stesso tempo, chiuse velocemente la scatola di gaida per impedire che l’essenza erbacea del Ginseng Celeste dello Yang Viola fuoriuscisse.

Naturalmente Yi Yun non si aspettava di ingannare così facilmente Wang.

Aveva già preparato una spiegazione su come aveva raccolto l’erba primordiale.

Per questo Yi Yun aveva trascorso gli ultimi giorni a cercare ogni dettaglio riguardo al ginseng celeste in biblioteca. Perfino alcuni alchimisti non avrebbero avuto una conoscenza superiore alla sua.

Dopotutto le erbe primordiali erano troppo rare. Alcuni alchimisti potevano aver visto altre erbe primordiali, ma era normale che non avessero mai potuto osservare un Ginseng Celeste dello Yang Viola.


