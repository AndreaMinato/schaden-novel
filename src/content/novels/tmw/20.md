---
title: Capitolo 20 - I Sospetti di Yi Yun
pubDate: 2023-05-27T14:09:48.021Z
tags:
    - tmw
---


Negli ultimi due giorni, Yi Yun si era allenato con impegno. A causa delle sue ferite, entrambe le sue mani erano bendate.

Yi Yun sgattaiolava fuori da casa nel bel mezzo della notte e questo non sfuggì a Jiang Xiaorou.

"Yun'er, cosa stai facendo in questi ultimi giorni? E cos'hai alle mani?"

Da quando la madre di Yi Yun era morta, Jiang Xiaorou si era presa la responsabilità di prendersi cura di lui in ogni modo possibile.

Anche quando Yi Yun faceva un errore, Jiang Xiaorou non l'avrebbe biasimato, ma l'avrebbe fissato finché non avesse confessato le sue malefatte.

Stava facendo lo stesso oggi.

Yi Yun voleva tirare fuori delle scuse e dire di essersi ferito mentre raccoglieva erbe, ma sotto lo sguardo attento di Jiang Xiaorou, esitò per poi dire la verità: "Mi alleno di notte sorella Xiaorou. Mi sono ferito mentre durante il mio allenamento."

Jiang Xiaorou ne fu sbalordita.

"Yun'er, da chi hai imparato le arti marziali?"

"Le ho imparate di nascosto." Rispose con sincerità.

L'espressione di Jiang Xiaorou cambiò. Imparare di nascosto le arti marziali della tribù sarebbe stato un crimine. Inoltre non era facile. Anche senza erbe e carne, bisognava cibarsi. Yi Yun mangiava solo porridge e verdure selvatiche ogni giorno. Dove trovava la forza di allenarsi?

Poteva essere una questione di vita o di morte.

"Sorella Xiaorou, credi in me?" Yi Yun la afferrò per mano mentre la guardava con serietà negli occhi.

Jiang Xiaorou esitò per un momento per poi annuire istintivamente.

"Beh, se credi in me, non chiedermi altro. Sorella Xiaorou, farò sì che tu faccia una vita migliore in futuro!" Disse con serietà Yi Yun. Jiang Xiaorou era la prima persona che aveva incontrato in questo mondo strano e si era presa cura di lui da allora.

Provava gratitudine nei suoi confronti. Non voleva solo cambiare il suo fato, ma anche quello di Jiang Xiaorou.

Jiang Xiaorou guardò stordita Yi Yun e pensò che suo fratello era cresciuto.

Non era più un bambino. Non erano parole che una persona immatura avrebbe detto. Stava lavorando duramente per raggiungere i suoi obiettivi...

Yi Yun si stava abituando lentamente ai pasti semplici. o si poteva dire che non avesse altra scelta se non farlo.

Nonostante il porridge di grano avesse un pessimo sapore, Yi Yun l'avrebbe digerito immediatamente dopo un aumento di appetito. Senza la montagna delle erbe del clan Lian a sostenerlo, figuriamoci avanzare allo stadio del Vigore, Yi Yun sarebbe morto di fame.

Tuttavia, anche se le erbe potevano nutrire e riempire di energia il suo corpo, non erano sufficienti a rimpiazzare il cibo. Il sapore delle erbe era ancora peggio di quello del porridege di grano.

Per un ingordo come Yi Yun, era una tortura.

Il solo aspetto positivo nella sua vita erano le verdure sottaceto.

Era triste dire che, nonostante Yi Yun non poteva essere considerato ricco sulla terra, aveva avuto l'occasione di mangiare ciò che desiderava. Ma da quando era capitato in questo mondo strano, non aveva potuto inghiottire nemmeno un pezzo di carne. Le verdure sottaceto ora erano una prelibatezza.

In effetti comunque erano davvero deliziosi. Per la famiglia di Jiang Xiaorou, le verdure sottaceto potevano essere considerate un lusso, visto che nel villaggio non c'era sale. Tutto il sale doveva essere comprato dalle tribù più grandi.

La maggior parte del sale proveniva dal campo dei guerrieri. Lo usavano per conservare la carne, così distribuivano tra la gente comune solo piccole quantità di sale e la maggior parte di esso veniva usato per zuppe di verdura. Usarlo per preparare delle verdure sottaceto ovviamente era un lusso.

Dopo un paio di giorni, tutte le erbe della montagna del clan Lian furono raccolte. Non riuscì a trovare erbe decenti nemmeno con la guida del Cristallo Viola. Gli abitanti del villaggio avevano sradicato perfino i germogli per consegnare la loro quota.

"Hanno prosciugato l'intera montagna senza pensare al loro futuro. Sembra che il clan tribale abbia rinunciato alla sua terra e abbia scommesso il suo futuro. Hanno riposto ogni speranza in Lian Chengyu. Tuttavia, anche se Lian Chengyu superasse la selezione dei guerrieri, pochi del campo dei guerrieri ne trarrebbero beneficio. Probabilmente tutta la gente comune sarebbe stata abbandonata..."

Yi Yun era pieno di emozioni contrastanti. Questo era il modo di vivere nelle vaste lande selvagge. Le risorse erano limitate; il forte otteneva più risorse mentre il debole veniva eliminato.

Dato che il valore della montagna delle erbe stava diminuendo sempre di più, i superiori del clan smisero di concentrarsi sulla montagna. Tutta la loro attenzione e le loro energie erano volte alla raffinazione delle ossa della desolazione.

Questo insieme di ossa della desolazione era della massima importanza. La tribù aveva scommesso il suo futuro e le sue speranze su di esse.

Anche Lian Chengyu aveva riposto tutte le sue ambizioni e le sue speranze in questo tesoro!

Per raffinare le ossa della desolazione ci sarebbero voluti sessanta giorni!

Al decimo giorno del processo, accadde qualcosa di strano.

Un po' di abitanti del villaggio che avevano il compito di raffinare le ossa della desolazione si ammalarono. Tutto iniziò con una tosse e una febbre, ma presto seguirono diarrea, eruzioni cutanee e depressione. I sintomi assomigliavano a quelli del tifo.

In una piccola tribù in vaste lande selvagge, per un guerriero comune dal fisico forte e resistente non sarebbe stato un problema, ma per i poveri abitanti del villaggio nessuna malattia era trascurabile.

Visto che il loro fisico era debole e avevano poca resistenza, e la tribù aveva solo un dottore che serviva gli uomini più importanti del clan, il povero era destinato a morire a causa di una febbre.

Yi Yun ebbe la sensazione che ci fosse qualcosa di strano quando sentì la notizia.

La febbre tifoidea poteva sembrare un'influenza, ma in realtà era provocata da un'infezione batterica. Yi Yun non era sicuro se il tifo in questo strano mondo fosse uguale a quello della terra. Ma visto che si erano ammalate così tante persone, doveva essere un qualche tipo di morbo trasmissibile.

C'era una questione che Yi Yun non riusciva a capire: le malattie infettive più comuni di solito si diffondevano tramite l'acqua o l'aria, ma gli abitanti del villaggio che stavano raffinando le ossa della desolazione erano vicini al calderone dove le temperature erano estremamente alte!

In un ambiente del genere, i virus più comuni avrebbero avuto difficoltà a sopravvivere. Se ci fosse stata un'epidemia, sarebbe nata in altre parti del villaggio e non tra la gente che raffinava le ossa della desolazione.

Che esistesse un virus che poteva diffondersi facilmente in un'atmosfera secca?

Pensando a questo, Yi Yun si inquietò. La questione non era così semplice!

Ora che cinque persone si erano ammalate, la gente del clan e specialmente il resto degli uomini che stavano raffinando le ossa della desolazione furono colti dal panico.

Potevano contrarre la malattia da un momento all'altro.

Anche se la vita era dura, nessuno voleva morire.

Fortunatamente i superiori del clan Lian non ignorarono il problema. Il patriarca calmò le masse e diede una pillola rossa ad ogni malato.

La pillola era delle dimensioni di un longan, cremisi come il sangue. Secondo il patriarca, era un'erba estremamente costosa che era stata raffinata. Ogni medicinale valeva una fortuna.

Il patriarca ordinò ai malati di inghiottirla con acqua calda per fare sparire la malattia. Chi aveva preso la medicina si sentì meglio il primo giorno ed energetici dopo una notte di sonno. Alla sera del secondo giorno, non sarebbero sembrati diversi da persone normali.

Al terzo giorno, i malati erano ancora più vivaci, in condizioni migliori rispetto a prima che si fossero ammalati.

A parte questo, il patriarca distribuì un pezzo di pancetta delle dimensioni di un palmo ad ogni abitante del villaggio che si era ammalato. Questa era carne, qualcosa che gli abitanti del villaggio non avevano visto per mesi. Era un grande dono per loro.

I poveri lo apprezzarono moltissimo e mangiarono la loro quota con parsimonia. Alcuni lo diedero ai loro bambini, altri alle loro mogli.

Le notizie di come il clan tribale aveva distribuito pillole e pancetta ai malati si diffusero come un incendio.

Yi Yun si accigliò.

Una pillola che poteva curare la malattia e farli sentire ancora meglio?

Nonostante non fosse un medico, Yi Yun sapeva che per avere degli effetti così notevoli doveva esserci uno stimolante dai forti effetti collaterali.

Le droghe e altri medicinali proibiti che potevano attivare il potenziale di una persona ne erano un esempio.

Yi Yun era in particolare scettico all'idea che i superiori del clan avessero diffuso queste notizie.

La tribù Lian non poteva mai essere così generosa. Inoltre, per essere così magnanimi, avrebbero dovuto avere delle erbe preziose e, dal punto di vista di Yi Yun, perfino i superiori della tribù Lian erano poveri, non erano così superiori ai plebei. Anche a loro mancavano risorse e le avevano usate tutte per Lian Chengyu, come potevano distribuire erbe ai poveri?

Eppure in seguito il clan tribale Lian passò i residui delle erbe del bagno di Lian Chengyu a chi aveva raffinato le ossa della desolazione per rafforzare i loro corpi. Chi ricevette questo dono naturalmente provò gratitudine.



