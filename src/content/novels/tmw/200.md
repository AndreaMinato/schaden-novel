---
title: Capitolo 200 - La Ricompensa di Yi Yun
pubDate: 2024-05-18T16:46:59.417Z
tags:
    - tmw
---


“Sì.”

Yi Yun era tornato alla normalità. Il suo respiro frettoloso e paralizzato naturalmente era stato percepito dall’Anziano con la maglia verde. Ma non era nulla di strano, era raro per un giovane sembrare composto di fronte ad un Anziano della Divina Città di Tai Ah.

“Formare una palla dell’occhio celeste prima dei tredici anni, hai proprio un talento superiore in termini di percezione”

L’Anziano lodò Yi Yun. Aveva già sentito dall’uomo con il mantelllo nero che Yi Yun aveva talento nel raccogliere erbe. Aveva raccolto più di 200 rune scaglie di drago in erbe durante il suo primo giorno.

Questa percezione era straordinaria.

“La ringrazio per l’apprezzamento Anziano Jian Ge.” Rispose rispettosamente Yi Yun.

L’Anziano con la maglia verde guardò con significato Yi Yun. Immaginava che il giovane avesse avuto qualche opportunità speciale.

Nel Regno Divino di Tai Ah c’erano innumerevoli geni. Non incontrare occasioni speciali avrebbe reso troppo difficile diventare un grande signore umano o perfino un saggio.

I saggi umani che apparivano una volta ogni cinquecento anni erano tutti pieni di talento. Avevano sperimentato opportunità sbalorditive ed erano molto fortunati.

Molti dei geni della Divina Città di Tai Ah avevano avuto i loro incontri speciali e per questo l’Anziano con la maglia verde non era affatto sorpreso.

Naturalmente le opportunità di questi giovani geni non erano nulla di fronte a persone al livello di un Anziano della Divina Città di Tai Ah.

Occasioni speciali per i guerrieri del Sangue Viola erano insignificanti per i saggi. Anche se a volte sarebbero stati tentati, non avrebbero iniziato a competere per ottenerli. In quanto Anziano della Divina Città, doveva avere almeno una certa apertura mentale. Se si fosse diffusa voce di un Anziano della Divina Città che derubava i membri della giovane generazioni di occasioni speciali, la reputazione del Regno Divino di Tai Ah sarebbe stata fatta a pezzi.

Precedentemente, l’anziano con la maglia verde aveva usato l’Occhio Celeste per sondare Yi Yun. Se avesse trovato qualcosa di speciale, l’avrebbe già notato. Ma non aveva visto nulla. L’Anziano con la maglia verde immaginava che Yi Yun avesse inghiottito un qualche tesoro divino che aveva promosso la sua evoluzione spirituale.

Era la spiegazione più ragionevole.

“Stavolta, consegnando il Ginseng Celeste dello Yang Viola, hai reso un grande merito. Sfortunatamente il suo corpo principale è danneggiato e molta dell’essenza erbacea è stata persa. Anche la sua anima è stata distrutta. Il suo valore è circa un terzo rispetto a quello di un Ginseng Celeste dello Yang Viola completo. Ma non sarò meschino e non ti darò una ricompensa sfavorevole.”

Sentendo queste parole, Yi Yun ne fu sollevato.

Non aveva destato sospetti!

Era stato sotto un’immensa pressione di fronte all’Anziano Jian Ge, temeva che qualcosa potesse andare storto.

Questo Anziano Jian Ge poteva avere i suoi dubbi, ma non aveva visto nulla.

“Ti darò… 10.000 rune scaglie di drago e 3 punti gloria come ricompensa.”

Dicendo questo, l’Anziano Jian Ge tirò fuori un gettone dall’aspetto ordinario. Quando interfacciò la sua mente con il gettone, un denso flusso di rune scaglie di drago volò verso Yi Yun.

Yi Yun vide strati di rune volare verso il suo gettone.

10.000 rune scaglie di drago!

Con tutte queste risorse, sarebbe potuto rimanere nella Divina Sala delle Lande Selvagge per quasi un giorno!

Non solo poteva assorbire l’energia delle specie primordiali, poteva anche tentare di capire le verità nomologiche del signore della città per un intero giorno. C’erano troppe possibilità alla sua portata.

Naturalmente Yi Yun sapeva che le 10.000 rune scaglie di drago non erano così preziose, ciò che valeva di più erano i tre punti gloria…

I punti gloria erano estremamente preziosi per i coltivatori della Divina Città di Tai Ah.

“Potrei chiedere per cosa posso scambiare i punti gloria?”

Chiese con fare preoccupato Yi Yun.

L’Anziano Jian Ge sorrise e lanciò una pergamena di giada a Yi Yun.

“Queste sono le ricompense di secondo grado di massima classe. Ogni ricompensa di massima classe può essere scambiata usando punti gloria. Puoi scambiarli per la maggior parte degli oggetti nella pergamena.”

Yi Yun prese la pergamena e ci iniettò la sua coscienza…

Nella pergamena di giada c’era un tesoro dopo l’altro, armi, elisir e reliquie!

Non solo c’erano descrizioni testuali, ma anche immagini a descrivere i tesori.

“Spada del fiore Deva, 1000 rune scaglie di drago, 1 punto gloria!”

Yi Yun guardò l’immagine della spada del fiore Deva. Era una lunga spada nera avvolta da pelle di pitone. Solo guardando l’immagine, poteva percepire una sensazione tagliente e assassina.

“La spada del fiore Deva è fatta da metallo celeste. Forgiata dal clan della Spada Celeste, l’arma è stata incisa con iscrizioni. Quando è stata creata, è stata immersa nell’essenza di sangue di una specie primordiale!”

La prima arma non destò l’interesse di Yi Yun. Un’arma divina fatta usando l’essenza di sangue di una specie primordiale naturalmente era buona, ma era troppo sontuosa.

C’erano altri archi e sciabole circa allo stesso livello, ma Yi Yun diede loro solo un’occhiata prima di rinunciarvi.

La sua priorità era di aumentare la sua forza, ma senza usare oggetti estranei.

Yi Yun continuò a guardare. Più la lista si allungava, più gli oggetti diventavano costosi.

All’inizio i tesori valevano 1 punto gloria e 1000 rune scaglie di drago.

Ma verso la fine, la maggior parte degli oggetti aveva bisogno di 10.000 o decine di migliaia di rune scaglie di drago; alcuni oggetti ne costavano 100.000.

E avevano bisogno di 2 punti gloria.

“Reliquia del midollo del drago, 1000 rune scaglie di drago, 2 punti gloria.”

“Una reliquia del midollo del drago raffinata da una bestia della desolazione di grado sovrano. Può ripulire il midollo di una persona, permettendogli di avanzare di stadio.”

C’erano molte reliquie ed elisir elencati nella pergamena di giada. Tuttavia Yi Yun non era interessato. Aveva il Cristallo Viola, così non gli sarebbe mancata energia per coltivare.

Se gli fossero mancati elisir, Yi Yun avrebbe potuto risucchiare completamente l’energia del Ginseng Celeste dello Yang Viola nella montagna #60.

Rischiando di consegnare il Ginseng Celeste, aveva ricevuto le risorse di cui aveva bisogno. Perché le avrebbe usate per elisir o reliquie?

Yi Yun continuò a leggere. In quel momento vide il tesoro che lo interessava di più.

“I primi tre volumi della Tecnica Sacra di Tai Ah, 10.000 rune scaglie di drago, 2 punti gloria!”

Era davvero la “Tecnica Sacra di Tai Ah”!

Le palpebre di Yi Yun fremettero. Il fondatore del Regno Divino di Tai Ah aveva lasciato questa raccolta. I monarchi successivi l’avevano arricchito con le loro comprensioni.

Dopo decine di milioni di anni, questa “Tecnica Sacra di Tai Ah” era diventata estremamente profonda. Era il picco delle arti marziali del Regno Divino di Tai Ah ed erano il nucleo dell’eredità della famiglia reale!

Una tecnica di coltivazione come il pugno costola di drago osso di tigre era di livello basso, ma era molto utile; così il Regno Divino di Tai Ah non aveva problemi nel renderla pubblica.

Ma la “Tecnica Sacra di Tai Ah”, in quanto pietra angolare del Regno Divino, era controllata con severità dalla famiglia reale.

“La Tecnica Sacra di Tai Ah! Come previsto, può essere scambiata!”

Lo sguardo di Yi Yun si accese.

Le tecniche di coltivazione… erano estremamente importanti per Yi Yun!

Nella Divina Città di Tai Ah non gli mancavano reliquie o elisir, ma non aveva tecniche di coltivazione.

Consegnando il Ginseng Celeste dello Yang Viola, il suo obiettivo principale era di ottenere una tecnica di coltivazione di alto livello!

L’energia nel Ginseng Celeste era troppo preziosa, ma se ne avesse assorbita troppa, sarebbe stata meno efficace per Yi Yun. Non aveva la tecnica di coltivazione adatta ad assimilare e a gestire l’energia.

Il fondamento del “pugno costola di drago osso di tigre” non era sufficiente a sostenere la sua coltivazione.

Poco tempo fa, quando Yi Yun aveva sollevato la Freccia Primaria per inserirla nel muro di tungsteno viola, aveva avuto difficoltà a controllare l’energia a causa della tecnica di coltivazione carente.

Se avesse avuto una tecnica di coltivazione di alto livello che allenava il corpo o che controllava il suo qi vitale, allora la sua forza sarebbe aumentata drasticamente!

…..

Dopo la Tecnica Sacra di Tai Ah, Yi Yun esaminò velocemente gli altri tesori. Yi Yun prestò particolare attenzione alle altre tecniche, ma dopo un po’ di deliberazione, decise comunque di allenare la Tecnica Sacra di Tai Ah.

La Tecnica Sacra di Tai Ah poteva essere una tecnica di coltivazione, ma includeva attacchi, verità nomologiche e tecniche di movimento. Era una raccolta completa!

Era la più completa e adatta a Yi Yun tra le tecniche nella pergamena.

Ma naturalmente era anche la più costosa!

Al momento poteva ottenere solo i primi tre volumi della Tecnica Sacra di Tai Ah.

La Tecnica Sacra di Tai Ah aveva un totale di nove volumi, i primi tre avevano bisogno di 2 punti gloria, mentre solo il quarto ne valeva 2.

Il quinto volume costava 3 punti gloria!

Non c’era nemmeno bisogno di menzionare il prezzo del sesto volume.

Per quanto riguardava dal settimo al nono libro, riguardavano lo stadio dei saggi. Un normale guerriero non avrebbe avuto modo di leggerli.

In effetti per i giovani eroi bastavano i primi tre volumi. Chi poteva padroneggiarli avrebbe potuto primeggiare nella Divina Città di Tai Ah!

“Hai deciso?” Chiese l’Anziano con la maglia verde.

“Sì!” Yi Yun annuì con solennità. “Ma prima di fare la mia decisione, avrei una cosa da chiedere all’Anziano Jian Ge.”

“Oh? Dimmi pure!”

“È questo… Ho sentito dall’Anziano Jian Ge che la pergamena… include solo le ricompense di seconda classe. Vorrei sapere cosa c’è nella pergamena di prima classe!”

Mentre parlava, gli occhi di Yi Yun brillavano.

Voleva brillare nella Divina Città di Tai Ah. Voleva ottenere grandi risultati nei prossimi anni.

Voleva vedere quali tesori c’erano così da poterli usare come obiettivo da perseguire!


