---
title: Capitolo 202 - Diventare celebre
pubDate: 2024-05-18T18:46:59.418Z
tags:
    - tmw
---


Dato che aveva lavorato come fabbro per un mese, i muscoli di Zhou Kui erano diventati color bronzo a causa del calore. Il suo sudore lo faceva sembrare brillante.

Dopo aver fatto più di dieci colpi in un secondo, Zhou Kui si prese una pausa per regolare il ritmo del suo respiro.

Anche gli altri nella fucina si fermarono. Sfruttarono questa pausa per asciugarsi il sudore e bere un po’ d’acqua, o mangiare una reliquia.

Dopotutto forgiare metallo era estremamente stancante.

“Maledizione, finalmente ho forgiato un buon pezzo di metallo.”

Zhou Kui guardò contento il metallo rosso sull’incudine.

“Ah, fratello Kui, stai diventando sempre più bravo nell’usare la tecnica del Martello dell’Uragano!”

Disse con una risata un membro dell’esercito della Tartaruga Nera.

“Immagino di sì.”

Zhou Kui scosse la testa. Questa tecnica del Martello dell’Uragano veniva fornita gradualmente a lavoro. Non aveva potere d’attacco, ma usarla sul metallo avrebbe permesso ad un coltivatore di avere il controllo perfetto di ogni centimetro del suo corpo, rendendolo uno strumento efficace per allenarsi.

Anche se questa tecnica del martello era gratuita, Zhou Kui sapeva che se l’avesse coltivata completamente, sarebbe stata estremamente terrificante.

18.000 anni fa, un uomo aveva usato la tecnica del Martello dell’Uragano per battere il record del lavoro di fabbro.

In sessanta giorni, aveva forgiato ogni sorta di acciaio, buoni metalli che ammontavano a 48.000 rune scaglie di drago!

Che concetto erano 48.000 rune scaglie di drago? Zhou Kui non lo sapeva all’inizio. Quando era arrivato nell’ufficio del fabbro, era pieno di ambizione. Pensava che anche se non avesse battuto il record, avrebbe comunque ottenuto risultati sbalorditivi. Quella persona poteva aver ottenuto 48.000 rune, ma era sicuro che non sarebbe stato difficile nemmeno per lui raggiungere circa 20.000-30.000 rune scaglie di drago.

Il risultato nei prossimi giorni lo aveva sbalordito!

Durante i primi tre giorni aveva usato tutta la sua forza e non aveva mai guadagnato più di 25 rune al giorno!

Dal quarto giorno, finalmente era riuscito a padroneggiare un po’ la tecnica del Martello dell’Uragano e il suo introito era arrivato al di sopra delle 30 rune. In seguito era arrivato a circa 40-50.

I migliori guadagni che aveva ottenuto finora erano di sole 52 rune scaglie di drago.

Ma quella persona che aveva lasciato il record?

Se aveva ottenuto 48.000 rune scaglie di drago in due mesi, doveva aver guadagnato una media di 800 rune scaglie di drago al giorno!

Zhou Kui voleva piangere. Ce l’aveva messa tutta, ma il massimo che aveva mai fatto era meno di un decimo di quella persona. Com’era possibile’

“Fratello Kui, stai pensando al record? Credo che quel tipo avesse una qualche stirpe di una bestia della desolazione e non fosse una persona normale. O magari gli standard di 18.000 anni fa erano diversi rispetto ad ora. Dev’essere stato facile guadagnare rune scaglie di drago allora! Guadagnare 48.000 rune scaglie di drago in sessanta giorni, non posso crederci!”

Disse con testardaggine un membro dell’esercito della Tartaruga Nera.

Non molto lontano, un giovane fabbro che stava riposando anche lui intervenne: “State sminuendo gli eroi del mondo! Solo pochi giorni fa, qualcuno in città è riuscito a guadagnare 10.000 rune scaglie di drago in un mese raccogliendo erbe. Ha anche ottenuto punti gloria! Per qualcuno che forgiava metallo per due mesi 18.000 anni fa, guadagnare 48.000 rune scaglie di drago non è impossibile.”

Le parole di questo giovane sbalordirono Zhou Kui e gli altri, ma qualcuno rise: “Com’è possibile guadagnare 10.000 rune in un mese raccogliendo erbe. Non dire stro****e.”

Zhou Kui e gli altri non potevano crederci, ma il giovane disse con sdegno: “Non lo sapete ancora? L’ho sentito da diversi amici esperti che vivono permanentemente nella torre divina centrale. È vero al 100%! Ha ottenuto una ricompensa del genere perché ha raccolto un’erba primordiale! È stato anche convocato da un Anziano!”

“Ha raccolto un’erba primordiale?” Zhou Kui lo guardò con scetticismo: “Che scherzi inutili. E pensare che hai anche menzionato un’erba primordiale. È qualcosa che persone come noi possono raccogliere? E hai anche detto che un Anziano l’avrebbe convocato. L’Anziano è un saggio, un saggio è qualcuno che entrerebbe in contatto con… EH?!”

Quando Zhou Kui arrivò a quel punto della frase, si fermò all’improvviso mentre iniziava a provare shock…

Guardò i suoi compagni, ma notarono che lo stavano osservando in modo strano.

In effetti, tra di loro, Zhou Kui era stato l’ultimo a giungere a questa conclusione.

Deglutì diverse volte e guardò il giovane che stava parlando prima. Zhou Kui balbettò: “Hai… detto che… è stato convocato dall’Anziano?”

“Sì, è successo ieri! Me l’ha detto un amico nella divina torre centrale?” Disse piano il giovane.

Zhou Kui e gli altri lo fissarono. Aveva raccolto erbe, era stato convocato dall’Anziano…

Naturalmente avevano capito chi era stato ad aver raccolto l’erba primordiale.

“Non può essere! Yi Yun, ha… ha davvero raccolto un’erba primordiale?!”

“Ridicolo!”

Zhou Kui e gli altri reagirono intensamente. Uno dei ragazzi saltò quasi per un metro d’altezza da una panchina di pietra.

Avevano visto i tutori dell’ordine che avevano portato Yi Yun dall’Anziano, ma allora non avevano idea del motivo per cui lo avevano chiamato.

Oggi finalmente avevano saputo che era dovuto al fatto che aveva raccolto un’erba primordiale.

Ma… com’era possibile?!


Come poteva un guerriero al Sangue Viola riuscire a raccogliere un’erba di quel livello?

“Oh? Quel giovane si chiama Yi Yun?” Un altro giovane fabbro di alzò: “Lo conoscete?”

“Uh?” Zhou Kui esitò. Questo giovane gli aveva fatto un’ottima impressione.

Questa persona non era molto alta e sembrava magra, ma guadagnava più di cento rune scaglie di drago al giorno colpendo il metallo!

Naturalmente non era un nuovo arrivato. Era nel campo di allenamento delle Divine Lande Selvagge da un anno. Era al secondo anno di servizio militare.

Dato che era una recluta del primo anno, Zhou Kui era impressionato da questi veterani.

Era per via della loro forza.

“Lascia che mi presenti. Sono Ah Jun. Il nostro presidente dell’associazione Hongdao è molto interessato a questo giovane. Vuole ammetterlo nella nostra associazione.”

Associazione Hongdao!

Zhou Kui aveva sentito parlare di questa piccola associazione.

Molte delle persone nella fucina provenivano dall'associazione Hongdao!

Il presidente dell’Associazione Hongdao si chiamava Li Hong. Era al 1030esimo posto nella lista celeste ed era 1100esimo nella classifica della terra.

Questa posizione poteva non sembrare un granché, ma Li Hong era entrato nel campo di allenamento delle divine lande selvagge solo lo scorso anno.

Contando anche il mese precedente, Li Hong era stato nel campo delle divine lande selvagge da 13 mesi. Arrivare al 1030esimo posto lo rendeva terrificante!

Dopotutto era estremamente raro che qualcuno rientrasse tra i primi 1000 posti entro un anno. Questo genio straordinario era sufficiente ad allarmare varie super fazioni del Regno Divino.

Li Hong era solo ad un passo dal farlo.

Li Hong era molto ambizioso. Fondando l’associazione Hongdao, ammetteva solo persone che erano state nel campo per meno di un anno.

L’associazione Hongdao non era ancora forte, ma con il passare del tempo, quando Li Hong avesse trascorso 3-4 anni a coltivare qui, sarebbe diventato un veterano. Allora la sua associazione sarebbe diventata una delle più forti!

Al momento molte delle migliori reclute del primo e del secondo anno erano state assorbite dall’associazione Hongdao.

Era inaspettato che puntassero a Yi Yun.

Zhou Kui non ne era contento. Aveva forgiato metallo con questi membri dell’associazione Hongdao per un mese, ma non lo avevano nemmeno guardato negli occhi.

E finalmente gli avevano parlato, ma era perché stavano cercando Yi Yun!

Zhou Kui era irritato, ma non osava inimicarsi l’associazione Hongdao. Se avesse offeso un’organizzazione che avrebbe prosperato nel giro di quattro anni, la sua vita nella Divina Città di Tai Ah sarebbe diventata davvero spiacevole.

“Va bene… Raccoglie erbe di giorno. Dovrebbe tornare a casa di notte. So dove sta…”

Disse con riluttanza Zhou Kui. Sembrava che avesse mandato giù un insetto.

Era davvero esasperante confrontarsi con lui.

“Ah, grazie!”

Il giovane di nome Ah Jun sorrise. Non solo l’associazione Hongdao aveva intenzione di invitare Yi Yun, aveva anche delle questioni importanti da discutere con lui.

…..

Di sera, il sole iniziò a tramontare ad ovest. La maestosa Divina Città di Tai Ah rifletteva la luce del sole ed era coperta da uno strato di rosso e oro.

Nel salone da pranzo di bassa classe della Divina Città di Tai Ah, i coltivatori entravano frettolosamente da ogni direzione per ricevere i loro pasti.

La Divina Città di Tai Ah forniva cibo delizioso e saziante perché era carne di bestia della desolazione.

I coltivatori della Divina Città che partivano per delle spedizioni sarebbero tornati ogni giorno dalle lande selvagge, portando le bestie della desolazione che cacciavano in cambio di rune scaglie di drago. I materiali più preziosi e le ossa venivano portati via per essere lavorati, mentre la carne senza valore veniva distribuita come cibo.

Nelle tribù delle Lande Selvagge della Nuvola, dove la carne di bestia della desolazione era rara, era un cibo di alto livello. Nella Divina Città di Tai Ah invece era il cibo di più basso livello.

La cucina da campo della Divina Città di Tai Ah usava una pentola molto speciale per cucinare la carne di bestia della desolazione. Era un tesoro ed era chiamato prezioso calderone Tai He!

Il capo cuoco che utilizzava il prezioso calderone Tai He era un signore umano che appariva raramente in pubblico, ma che adorava le prelibatezze.

Questo calderone era il suo tesoro inestimabile.

Il prezioso calderone Tai He conteneva un mondo al suo interno. Poteva immagazzinare una piccola montagna di cibo. Avrebbe potuto produrre un pasto davvero delizioso anche con normale carne di maiale, di bovino o di montone. Era imbevuto con qi vitale del mondo. Se un ordinario mortale avesse mangiato spesso i pasti prodotti con questo tesoro, avrebbe prolungato di molto la sua vita.

Non c’era bisogno di dire che gli ingredienti usati dalla Divina Città di Tai Ah non erano carne di maiale, di bovino o di montone, ma di bestia della desolazione. Così anche il cibo di bassa classe non era affatto inferiore!

La prima volta che Yi Yun era andato nella cucina da campo della Divina Città di Tai Ah, si era proprio goduto il suo pasto.

Anche se a questo punto avrebbe potuto assorbire reliquie d’ossa al posto dei pasti, Yi Yun sarebbe comunque tornato nella cucina da campo ogni tanto per divorare il cibo.

Mangiare reliquie di bestia feroce gli faceva desiderare di nutrirsi di qualcosa di più sostanzioso.

Dato che aveva appreso la tecnica del Divoramento dell’Elefante, il suo appetito era insolitamente robusto. Poteva mangiarsi un grosso piatto di carne della desolazione, un po’ di piatti di verdure spirituali e finire il tutto con una scodella di zuppa d’osso. Era davvero piacevole.

Oggi Yi Yun era tornato presto nella sua residenza, così non si era perso l’occasione di farsi una scorpacciata.

Mentre Yi Yun stava mordendo un grosso pezzo di carne, vide un gruppo di persone entrare nella cucina con la coda dell’occhio.

Questo gruppo di persone chiaramente non era qui per mangiare. Una volta entrati, si erano guardati attorno e avevano trovato velocemente il loro obiettivo. Si erano avvicinati a Yi Yun con un sorriso.

“Uh? Stavano cercando me?”

Yi Yun ne fu un po’ sbalordito mentre continuava a mordere la carne. Notò che la persona che stava guidando il gruppo era Zhou Kui.

Zhou Kui era dietro un giovane un po’ paffuto e sembrava che lo temesse.

Il giovane paffuto aveva la pelle liscia e i capelli ricci. Tra le sue braccia c’era una giovane, sembrava una coltivatrice del campo delle divine lande selvagge.

“Oh? È Yi Yun?” Chiese il giovane paffuto a Zhou Kui.

Zhou Kui annuì: “Sì, è la persona che stai cercando!”


