---
title: Capitolo 203 - Occhio per occhio
pubDate: 2024-05-18T19:46:59.418Z
tags:
    - tmw
---


Mentre mangiava, Yi Yun prestò aveva prestato attenzione al gruppo con la coda dell’occhio.

Il giovane paffuto si sfregò il mento mentre si avvicinava al tavolo di fronte a Yi Yun. Si sedette, ma i suoi uomini non lo fecero. Rimasero in disparte disposti in una formazione quadrata, come dei guardiani.

Questo attirò l’attenzione di molte persone. Alcuni riconobbero il giovane paffuto.

“Non è il presidente dell’associazione Hongdao, Li Hong?”

“Sta nella divina torre centrale, perché verrebbe in una cucina di bassa classe?”

L’associazione Hongdao era una delle organizzazioni a cui molte reclute avevano prestato attenzione. Li Hong era considerato una persona influente nella Divina Città di Tai Ah.

Li Hong provò molta soddisfazione nell’essere riconosciuto da così tante persone non appena si era seduto.

“Sei Yi Yun, vero?”

Li Hong guardò Yi Yun e annuì in segno di saluto: “Sei tu ad… aver raccolto l’erba primordiale?”

Molti sapevano che qualcuno aveva raccolto un’erba primordiale ed era stato convocato dall’Anziano della Divina Città. Ma non sapevano che era Yi Yun, che al momento stava mangiando in una cucina di bassa classe.

Sentendo le parole di Li Hong, rimasero scioccati. Presto sempre più persone iniziarono a prestare attenzione a cosa stava accadendo al tavolo.

Uno era una persona influente nella Divina Città di Tai Ah, l’altro era una recluta che molti seguivano con interesse perché aveva raccolto un’erba primordiale.

Di cosa avrebbero parlato?

Yi Yun si asciugò la bocca e gettò un’occhiata verso Li Hong. Il giovane paffuto stava sorridendo affabilmente. Mentre strizzava gli occhi, sembrava un budda Maitreya.

Yi Yun aveva sentito parlare dell’associazione Hongdao Era una delle organizzazioni più influenti tra le reclute. Molti giovani volevano salire su questa nave da crociera, nella speranza che diventasse una delle più forti fazioni della Divina Città di Tai Ah in pochi anni, questo avrebbe migliorato anche la loro posizione.

Li Hong era forte, ma non era un talento così sbalorditivo. Aveva fondato l’associazione Hongdao, aveva i suoi limiti.

Non era facile sostenere questa organizzazione.

“Sono io.” Yi Yun annuì.

Li Hong disse: “Lascia che mi presenti. Sono Li Hong, il presidente dell’associazione Hongdao. Andrò dritto al punto. Vorrei invitarti nell’associazione Hongdao. Ho preparato la posizione di capo per te!”

Molti che stavano prestando attenzione ne furono sorpresi.

Capo?

Nell’associazione Hongdao, a parte la posizione di presidente e vice, c’era anche la posizione di capo, che normalmente sarebbe stata riservata a membri della generazione relativamente più grandi.

Yi Yun guardò Li Hong con sorpresa. In effetti era diventato famoso negli ultimi giorni, ma non lo aveva fatto tramite la sua forza. Lo aveva fatto raccogliendo un’erba primordiale.

Il suo livello era solo negli stadi intermedi del Sangue Viola. Era molto comune ed era solo una recluta del primo anno, eppure Li Hong voleva nominarlo capo? Come avrebbe potuto convincere i suoi uomini a farlo?

“Ho sentito che hai incontrato un’erba primordiale che non è riuscita a resistere ad una calamità. È stato così che hai raccolto l’erba?” Li Hong si versò un bicchier d’acqua mentre parlava con noncuranza.

Un guerriero dal Sangue Viola che catturava un’erba primordiale sembrava una fantasia. Ma Li Hong aveva ottenuto un resoconto dettagliato e sapeva che Yi Yun era stato solo fortunato ad aver incontrato un Ginseng Celeste dello Yang Viola che non era riuscito a superare una calamità. Così non era stato così sorprendente che l’avesse catturato.

Questa fortuna era davvero invidiabile.

Ma la fortuna era inutile. Li Hong sapeva che Yi Yun era solo negli stadi intermedi del Sangue Viola. Il suo talento era solo nella media. Sarebbe stato molto difficile per una persona del genere risaltare nella Divina Città di Tai Ah.

Yi Yun non rispose alla domanda di Li Hong, ma il suo silenzio fu considerato una tacita affermazione. Era meglio che la gente l’avesse addotto alla fortuna. Gli avrebbe risparmiato problemi a spiegare.

“Fratello Yi, ho sentito che non provieni da una famiglia ricca? Nemmeno il tuo talento è di massimo livello, no?”

Li Hong aveva cambiato argomento all’improvviso e aveva fatto domande sulle origini di Yi Yun.

Yi Yun diede un’occhiata sorpresa a Li Hong: “E quindi?”

“Ah! Fratello Yi, non intendevo mostrare disprezzo. Sei nato nelle Lande Selvagge della Nuvola, ma dato che sei arrivato fin qui, devi aver fatto avventure spettacolari. Il tuo livello è negli stadi intermedi del Sangue Viola, vero? Immagino che sarai preoccupato di come acquistare una grande quantità di risorse per aumentare il tuo livello di coltivazione.”

Li Hong diede una pacca sulle spalle di Yi Yun, con uno sguardo che sembrava comprensivo. In realtà molte delle informazioni che aveva provenivano da Zhou Kui.

“Oh… E allora?” Yi Yun all’improvviso si rese conto che c’erano dei sottintesi nelle parole di Li Hong.

“Ah! Consegnando l’erba primordiale devi aver ottenuto un po’ di punti gloria? Lo scopo principale è di comprare le risorse di coltivazione più lussuose nella Divina Città. Ma sarebbe uno spreco usarli per una coltivazione negli stadi intermedi del Sangue Viola. Dovresti comprare reliquie della desolazione di alto livello e tempo per coltivare nella Divina Sala delle Lande Selvagge. E questo richiede un’enorme quantità di rune scaglia di drago!”

“Così… ti raccomanderei di scambiare punti gloria per rune scaglie di drago. Sarebbe meglio!” Disse con fare sincero Li Hong, come se fosse pieno di considerazione nei confronti di yi Yun.

“Oh?” Yi Yun scoppiò a ridere. “Capisco, allora come li scambierei per rune scaglie di drago?”

“Puoi lasciare la questione a me, quando diventerai capo dell’associazione Hongdao, potrai scambiarli facilmente per rune scaglie di drago. In realtà posso farlo per te. Fratello, sei una recluta, così non sarà facile all’inizio. Che ne dici, ho 30.000 rune scaglie di drago qui. Puoi usare queste per prima cosa!”

Li Hong fece un cenno, sembrando estremamente franco.

Yi Yun si accarezzò il mento e strizzò gli occhi: “Vuoi usare 30.000 rune scaglie di drago per scambiarle per il mio punto gloria?”

“Ahah, non trattiamoci come estranei. Quando entrerai nella mia associazione Hongdao, sarai un fratello. Non c’è bisogno di essere meschini tra fratelli. Prendi e usa le rune scaglie di drago. Per quanto riguarda i punti gloria, mi manca proprio un punto gloria per un oggetto che desidero. Quando avrai bisogno di usare punti gloria in futuro, te li darò!”

Disse con un’espressione sicura Li Hong.

Yi Yun mostrò un sorriso lusingante, ma tutto quello che stava pensando era ‘vai a farti fo***re’.

All’inizio era curioso, perché Li Hong avrebbe voluto nominarlo capo? Era per rubargli i suoi punti gloria!

Scambiare 30.000 rune scaglie di drago per un punto gloria, era proprio una volpe!

La Divina Città di Tai Ah non limitava le scommesse o lo scambio di punti gloria, ma in effetti, nessuno avrebbe mai scambiato punti gloria per rune scaglie di drago. Nemmeno 100.000 rune scaglie di drago sarebbero state sufficienti!

Questo perché chiunque aveva la capacità di guadagnare punti gloria non aveva carenza di punti gloria. Una recluta come Yi Yun era un’eccezione, aveva guadagnato tre punti gloria senza aver accumulato molte rune scaglie di drago.

Questo era il motivo per cui Li Hong stava prendendo di mira Yi Yun.

Aveva trattato Yi Yun come un nuovo arrivato incapace. Pensava che Yi Yun sarebbe stato così contento di fronte alla prospettiva di diventare un capo che sarebbe diventato subito uno dei suoi uomini.

Il capo dell’associazione Hongdao era un titolo impressionante per molti bambini!

Se Yi Yun avesse annuito e fosse stato imbrogliato da Li Hong, la Divina Città non sarebbe intervenuta nemmeno se avesse cercato di rimediare alla situazione.

Per la Divina Città di Tai Ah era uno scambio fatto volontariamente. Se uno fosse stato imbrogliato, avrebbe dovuto ingoiare il rospo.

Questo era il mondo crudele dei guerrieri.

La Divina Città di Tai Ah non insegnava solo tecniche di coltivazione e di combattimento, ma istruiva anche sulla vita.

In città tutti stavano lottando per le risorse, erano rivali. Ci sarebbero sempre state forme di inganno, lusinga e tradimento!

Chi era ingenuo si sarebbe solo fatto male nella Divina Città di Tai Ah.

Se la Divina Città avesse rimediato alla situazione, chi sbagliava non sarebbe maturato. In futuro, quando fossero entrati nel vero mondo delle vaste lande selvagge, nei regni mistici, non avrebbero perso solo rune scaglie di drago, ma anche la loro vita.

Bisognava sapere come vivere prima di diventare un guerriero.

Questo era qualcosa che veniva insegnato alle reclute in modo intangibile.

“Allora? Fratello Yi?” Li Hong vedeva che Yi Yun stava ridendo come uno sciocco, ma non sapeva cosa stava pensando questo novellino.

“Capisco, così quando diventerò un capo, quanti uomini saranno al mio comando?” Yi Yun mostrò uno sguardo pieno di anticipazione. Allo stesso tempo tagliò un grosso pezzo di carne e iniziò a masticarlo.

“Ahahah! Facile.” Vedendo che Yi Yun era “interessato”, Li Hong iniziò a rilassarsi: “Ti assegnerò una sala, dandoti una decina di fratelli che ascolteranno i tuoi ordini! Ehi, voi,.. Perché non seguite il fratello Yi in futuro!”

Disse Li Hong mentre guardava gli uomini dietro di lui.

Questi giovani iniziarono a ridere: “Sicuro. Se il fratello Yi diventerà il nostro capo, ubbidiremo tutti al fratello Yi!”

Stavano mostrando larghi sorrisi, ma dai loro sguardi sembrava che Yi Yun fosse un ritardato.

In disparte, Zhou Kui si riempì di invidia.

Come poteva il divario tra di loro essere così vasto? Yi Yun era solo una recluta come lui pochi giorni fa. Ma in pochi giorni sarebbe diventato il capo dell’associazione Hongdao.

Questa era l’associazione Hongdao, un’enorme organizzazione che sarebbe ascesa in futuro. Ora Yi Yun aveva una decina di uomini al suo comando e alcuni erano persino soldati del secondo anno. In futuro avrebbe potuto dare ordini a cento persone!

Zhou Kui era proprio impressionato da Yi Yun.

Ma…

Perché Yi Yun stava tornando a mangiare. Stava ancora mangiando carne durante una discussione importante… Questo lo rese senza parole…

“Allora?” Li Hong continuò a parlare instancabilmente a Yi Yun con persuaderlo. Vedendo che Yi Yun stava tornando a mangiare, si accigliò lievemente. Questo ragazzino non sa proprio chi ha di fronte, mangia mentre gli parlo.

O era solo un ghiottone e un idiota che non conosceva nemmeno il galateo basilare.

Yi Yun sorrise con fare brillante. Mentre masticava la carne, mormorò a bocca piena: “Riguardo a diventare capo…”

“Esatto, altrimenti di cosa starei parlando?” Li Hong iniziò a credere che Yi Yun era davvero un idiota. Non solo non mostrava la minima cortesia, la sua risposta era anche lenta.

“Ti dirò due parole.”

“Cosa?” Chiese Li Hong. Anche gli uomini dietro di lui allungarono il collo, in attesa.

Yi Yun masticò per un po’ per poi inghiottire con difficoltà la carne. “Vai a farti fo***re! Oh… scusa, erano quattro.”

Mentre parlava, pezzi di carne schizzarono fuori dalla sua bocca e un po’ di briciole raggiunsero la faccia di Li Hong.

Li Hong si irrigidì. Dopo un secondo si incupì!

Il suo viso paffuto divenne proprio truce.

Zhou Kui che era dietro Li Hong rimase sbigottito. Era rimasto così a bocca aperta che ci si poteva infilare un uovo d’oca.

Cosa stava facendo Yi Yun?!

“Ragazzino, mi stai prendendo in giro?!”


Esclamò Li Hong! Le tazze e le bottigliette sul tavolo caddero a terra per il tremore.

Questo attirò l’attenzione di tutte le persone nella sala. Erano rimasti sbalorditi.

Yi Yun si ripulì le mani dall’olio con fare noncurante: “Sì, ti stavo prendendo in giro, ma… L’hai fatto tu per primo. Occhio per occhio. Ora siamo pari!”


