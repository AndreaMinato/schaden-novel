---
title: Capitolo 206 - Alba della Valle Tang
pubDate: 2024-05-18T22:46:59.419Z
tags:
    - tmw
---


Prima che Yi Yun avesse l’occasione di apprendere appropriatamente la Tecnica Sacra di Tai Ah, aveva molti preconcetti su come sarebbe stata la tecnica di massimo livello del regno. Si era immaginato come sarebbe stata e oggi finalmente aveva l’occasione di vedere com’era davvero.

Ma quando Yi Yun vide il primo volume della Tecnica Sacra di Tai Ah, rimase estremamente sorpreso.

Il primo volume della Tecnica Sacra di Tai Ah conteneva solo poche formule e alcuni princìpi generali. A parte questo, c’era solo una figura.

Questa immagine era l’aspetto principale del primo volume.

Yi Yun aveva frainteso perché aveva pensato che una tecnica di coltivazione sarebbe stata scritta tutta a parole.

Più alto fosse stato il livello della tecnica, più sarebbe stato esoterico e difficile da comprendere il testo.

Ma ora il primo volume di una tecnica di coltivazione era una figura?

Era l’immagine di un sole.

Quando Yi Yun la guardò, gradualmente provò una strana sensazione. Anche se era solo l’immagine di un sole, sentiva che emanava una brillantezza infinita, come se fosse brillante quanto il sole nel cielo!

Questa immagine…

Yi Yun sospirò. Aveva la sensazione che chi aveva disegnato questa immagine avesse usato dei metodi insoliti. Aveva utilizzato tecniche di disegno del calibro più elevato. Ogni tratto conteneva un concetto indescrivibile che sfuggiva alla sua comprensione.

“Non c’è da meravigliarsi che la Tecnica Sacra di Tai Ah costi così tanto! Questa pergamena di giada è estremamente preziosa. Non c’è modo per gli altri di copiare questa immagine!”

“Probabilmente nell’intera città ci sono poche copie dei primi tre volumi. E ogni pergamena forse è stata disegnata da un saggio impareggiabile durante i milioni di anni d’esistenza del Divino Regno di Tai Ah. Se non fosse stato il migliore tra i saggi, non sarebbe stato capace di disegnarlo. Perfino un attuale Anziano della città potrebbe non essere capace di farlo!”

“E questi sono solo i primi tre volumi. Gli altri potrebbero avere ancora meno copie. Naturalmente saranno più costosi!”

Yi Yun ne fu illuminato. Il Regno Divino di Tai Ah regolava rigidamente la Tecnica Sacra di Tai Ah per due motivi. Primo, era il fondamento del paese e non doveva essere diffusa facilmente. Secondo, era perché c’erano troppe poche pergamene di giada. Dato che era una risorsa preziosa, non veniva data a tutti la possibilità di coltivarla.”

Solo la creme de la creme avrebbe potuto imparare la Tecnica Sacra di Tai Ah!

Yi Yun continuò a guardare. Sotto la figura del sole c’era un paragrafo di testo. Erano i princìpi generali della Tecnica Sacra di Tai Ah!

I princìpi generali erano composti da strofe da quattro parole, per un totale di 27 strofe e 108 parole!

“Alba della Valle Tang, vagare per il mondo, diffondere luce nel mondo, bagliore glorioso brillante magnifico, dieci soli di Fusang, chi padroneggia puro Yang…”

<em>Nota traduzione: Fusang è un albero mitologico o una terra misteriosa ad est.</em>

Nonostante non fosse chiaro che significato avessero, leggerle dava una sensazione misteriosa. Sembravano orecchiabili e facili da recitare.

Yi Yun le lesse più di dieci volte di fila. Più leggeva, più ne traeva ispirazione!

Aveva la sensazione che queste parole stessero prendendo vita. Ogni parola conteneva essenza spirituale. Ogni tratto pareva una spada impareggiabile!

Era davvero scritto bene!

Queste parole erano come l’immagine del sole e soltanto la sua forma conteneva un concetto indescrivibile per cui era necessario del tempo per comprenderla lentamente.

Perfino un calligrafo mortale dalle tecniche eccellenti non avrebbe avuto modo di produrre un’aura del genere.

Anche se Yi Yun non poteva capire il concetto e l’immagine del sole, solo leggendo i princìpi sentì il suo flusso sanguigno accelerare. Sembrava che un’energia piacevole e calda stesse entrando nel suo midollo.

“Bel disegno, bel testo e calligrafia!”

Yi Yun non poté che lodarlo. Non c’era da meravigliarsi che la Tecnica Sacra di Tai Ah fosse la pietra angolare del regno divino di Tai Ah. In confronto le tecniche di coltivazione che aveva visto in precedenza sembravano lucciole davanti ad una luna brillante!

Yi Yun lesse voracemente la Tecnica Sacra di Tai Ah e provò a comprendere l’incanto nelle 108 parole.

La Tecnica Sacra di Tai Ah era ampia e profonda. Yi Yun non poteva comprenderne molti aspetti.

Senza che se ne accorgesse, era passato un giorno.

Al tramonto, Yi Yun fece un lungo respiro. Questo giorno era passato così velocemente!

“La Tecnica Sacra di Tai Ah è proprio difficile. Sono rimasto bloccato solo a provare a padroneggiarla da solo. Ho bisogno di un maestro…”

Mormorò tra sé e sé Yi Yun.

Nella Divina Città di Tai Ah c’erano molte persone potenti e occasionalmente avrebbero fatto delle lezioni. Finché uno avesse pagato una quantità specifica di rune scaglie di drago, avrebbero potuto partecipare alle lezioni.

Se uno fosse stato estremamente ricco, avrebbe potuto perfino chiedere ad un Anziano saggio di dargli dei consigli di persona pagando abbastanza punti gloria.

Naturalmente una persona ordinaria non poteva essere così stravagante. Ottenere il consiglio di un saggio poteva essere utile, ma chiunque avrebbe esitato a spenderci punti gloria.

Quando Yi Yun tornò nella Divina Città di Tai Ah, era già buio e non erano disponibili lezioni di forti esperti.

Ma non importava. Yi Yun andò nella pagoda dei diecimila e affittò il disco di una formazione.

Questo disco aveva registrato la scena di un esperto che insegnava la Tecnica Sacra di Tai Ah ad un po’ di geni quattro anni fa.

E questi geni nella Divina Città non erano persone ordinarie.

Uno di loro era l’attuale numero uno nella lista del cielo e della terra, Qin Haotian!

Visto che questa lezione era stata molto dettagliata, era un classico. Gli studenti erano di alta qualità, così il contenuto della lezione era stato trasformato in molti dischi di formazioni visuali. Poi erano stati affittati e venduti nella pagoda dei diecimila.

Per quattro anni di fila, questa serie di dischi avevano avuto successo. Chi aveva avuto l’occasione di imparare la Tecnica Sacra di Tai Ah certamente li avrebbe presi.

Anche chi non aveva la possibilità di apprenderla l’avrebbe affittata per curiosità.

Dopotutto il prezzo per affittare il disco era economico. Dato che non avevano nulla da perdere, molti l’avevano guardato nella speranza di avere un colpo di fortuna.

Naturalmente non avevano ottenuto nulla.

Dopotutto la Tecnica Sacra di Tai Ah era troppo difficile. Anche chi aveva la pergamena forse non sarebbe riuscito a padroneggiarla, figuriamoci senza. Basandosi solo sulla lezione era ancora più difficile!

“Una lezione di quattro anni fa… Anche se non è come essere presenti, non ci dovrebbero essere molte differenze.”

Pensando a questo, giocherellò con il disco della formazione nelle sue mani.

Il nucleo della formazione era una raffinata illusione. Poteva registrare le scene che erano accadute precedentemente. Con il potere delle reliquie d’osso della desolazione, poteva conservare delle immagini per cento anni.

Iniettandovi un po’ di qi vitale, Yi Yun all’improvviso vide apparire delle immagini dal disco.

La prima cosa che vide fu un uomo con un mantello nero.

Era magro e sulla sua faccia c’erano tre linee parallele che formavano delle cicatrici sorprendenti. Sembrava che fosse stato graffiato dagli artigli di una bestia della desolazione.

“È lui!”

Yi Yun ne fu sorpreso. Quest’uomo con il mantello nero era proprio il tutore dell’ordine che lo aveva portato a vedere l’Anziano Jian Ge!”

“Quest’uomo è potente! Nella Divina Città di Tai Ah, a parte gli Anziani, probabilmente è uno dei più forti…”

Mormorò tra sé e sé Yi Yun mentre guardava gli studenti partecipare alla lezione.

C’erano quattro maschi e una femmina. Uno dei giovani indossava abiti di lino. Le sue sopracciglia erano taglienti e i suoi occhi brillavano come stelle. Teneva due spade incrociate sulle spalle.

Il suo intero essere sembrava una spada ed emanava un’aura opprimente.

Qin Haotian!

Lo sguardo di Yi Yun si accese. Non era familiare con Qin Haotian, ma aveva sentito parlare delle sue caratteristiche distintive. Le sue armi erano un paio di spade, una lunga e una corta, entrambe estremamente taglienti.

Questo era il Qin Haotian di quattro anni fa. Allora Qin Haotian aveva solo tredici anni!

Accanto a lui c’era un giovane con un arco. Era alto e magro. I suoi occhi erano stretti, ma il suo sguardo era tagliente.

“Che questo sia Li Xiao?”

Yi Yun aveva sentito il suo nome un po’ di giorni fa. Allora, Yi Yun era nel poligono di tiro con l’arco per allenarsi. Aveva visto un po’ di frecce normali che avevano infilzato completamente i bersagli di tungsteno viola.

Era stato Li Xiao a spararle.

Quando Yi Yun aveva preso in prestito la formazione, ne aveva visto l’introduzione. Diceva che i cinque giovani che stavano partecipando alla lezione erano tutti figure influenti nelle liste del cielo e della terra. Non era una coincidenza. Chi aveva i requisiti per apprendere la Tecnica Sacra di Tai Ah doveva essere la creme de la creme. A parte persone come Qin Haotian e Li Xiao, gli altri non avevano il diritto di ascoltare le lezioni dell’uomo con il mantello.

Questa ragazza… dev’essere Luo Huo’er…”

Yi Yun guardò l’unica ragazza tra i cinque.

La Luo Huo’er di quattro anni fa era snella e aggraziata.

Indossava un abito rosso e il suo viso aveva un colore roseo salubre. Aveva un paio di fossette sulle guance. I suoi occhi scuotevano l’anima quando sorrideva.

“Luo Huo’er, Qin Haotian, Li Xiao e gli altri due devono essere persone potenti nelle liste del cielo e della terra. Devono essere un paio di fratelli. Sono conosciuti come gli eroi gemelli di Tai Ah. Non so chi è il più grande…”

Mormorò tra sé e sé Yi Yun e in quel momento l’uomo con il mantello iniziò la lezione.

Usò la sua voce potente, ma roca, per recitare i princìpi della Tecnica Sacra di Tai Ah, “Alba della Valle Tang, vagare per il mondo, diffondere luce nel mondo, bagliore glorioso brillante magnifico…”

La voce dell’uomo con il mantello non era melodiosa, ma emanava un’aura speciale quando leggeva i princìpi della Tecnica Sacra di Tai Ah.

Yi Yun non poté che rimanerne stregato.

I princìpi della Tecnica Sacra di Tai Ah avevano un concetto, ma potevano essere letti in modo così particolare?

Solo da questo, Yi Yun capì che l’uomo con il mantello aveva padroneggiato la tecnica ad un livello davvero elevato.

Senza accorgersene, Yi Yun ebbe la sensazione di essere seduto accanto a il Qin Haotian e la Luo Huo’er di quattro anni fa, ad ascoltare la lezione dell’uomo con il mantello.

“La parte più difficile nell’imparare la tecnica sacra di Tai Ah è condensare il qi del sole radioso! Quando il fondatore del Regno Divino di Tai Ah ha spiegato la tecnica, ha detto che, solo una persona che può condensare il qi del sole radioso è in grado di coltivare la tecnica sacra di Tai Ah. Sennò è meglio cambiare tecnica, la tecnica sacra di Tai Ah potrebbe non essere adatta a voi.”

“Tra voi cinque, potrebbe non esserci nessuno capace di condensare il qi del sole radioso…”

Le parole dell’uomo con il mantello nero sbalordirono Yi Yun. Uno su cinque di possibilità non erano troppo esagerate, bisognava ricordare che chi poteva apprendere la Tecnica Sacra di Tai Ah era la creme de la creme. Anche tra persone del genere, c’erano quattro possibilità su cinque di fallire!

“Siete tra i pochi geni che apprezzo. Siete anche il primo gruppo di reclute del secondo anno ad apprendere la Tecnica Sacra di Tai Ah. Il mio requisito è che tutti voi condensiate qi del sole radioso. Non deludetemi!”


