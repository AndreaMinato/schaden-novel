---
title: Capitolo 209 - Qi del Sole Radioso
pubDate: 2024-05-19T01:46:59.420Z
tags:
    - tmw
---


“Daremo tutto in pegno!” Dissero senza ritegno i quattro bulli della capitale mentre posavano tutti gli oggetti che avevano portato sul tavolo.

“Fratelli, continuiamo. Il nostro obiettivo non sarà solo Yi Yun, Yi Yun sarà solo l’aperitivo. Saliremo di posizione in classifica e faremo capire a tutti quanto siamo potenti!”

Il tipo grasso concluse la sua dichiarazione. Era il più grande tra i quattro.

In quel momento, con la coda dell’occhio, notò un giovane con un abito di lino guardarli dalla porta. Li stava fissando… in modo molto strano.

Il tipo grasso ne fu scontento. Perché questo ragazzino li stava guardando? Non aveva mai visto un gruppo così elegante e magnifico?

“Chi sei?” Il giovane grassottello fissò Yi Yun.

“Io? Uh…” Yi Yun si sfregò il mento e lo guardò in modo ancora più bizzarro: “Il mio nome è Yi Yun, piacere di conoscerti…”

“...” I quattro bulli lo fissarono ad occhi e bocche spalancati. Stavano parlando di Yi Yun mentre era proprio dietro di loro?!

“Sei Yi Yun?!”

“Sei il ragazzino che si sta opponendo a noi, all’associazione Hongdao?” Il tipo alto del gruppo tirò fuori un pugnale con noncuranza e cominciò a giocherellarci.

Lanciò il pugnale nell’aria più volte, emettendo lampi di luce. Era evidente che quest’arma non fosse un oggetto ordinario.

“Ragazzino, perché sei venuto qui? Stai dando in pegno qualcosa?” I quattro squadrarono Yi Yun. Le loro espressioni erano piene di derisione. Pensavano che Yi Yun fosse qui per dare in pegno i suoi oggetti per prepararsi a scommettere nell’arena.

Yi Yun alzò le spalle e disse: “Prendo un prestito.”

Mentre parlava, Yi Yun aveva già riempito la sua cambiale e la consegnò al direttore.

I guerrieri avevano una vista buona. Con un’occhiata, notarono subito che Yi Yun stava facendo un prestito di 3000 rune scaglie di drago!

Immediatamente i quattro bulli rimasero un po’ sbigottiti. Non era qui per dare in pegno qualcosa, ma per prendere un prestito?

“Ahah, pensandoci, questo ragazzino è uno zoticone delle Lande Selvagge della Nuvola. È povero, come può avere un oggetto da dare in pegno?”

“È un bene fare un prestito! Prendere in prestito da usurai per scommettere di sicuro è promettente!”

I quattro signorini bulli pensavano che Yi Yun fosse qui per prendere in prestito delle rune per scommettere.

Prendere in prestito soldi per scommettere, dati gli alti tassi di interesse, era inaccettabile per molti. Si poteva perdere tutto in questo modo.

Il tipo paffuto si sfregò il mento con entusiasmo.

Nella Divina Città di Tai Ah, se uno non avesse potuto ripagare un prestito, avrebbe dovuto dormire per strada. Inoltre non se ne sarebbe potuto andare dalla Divina Città di Tai Ah. Vivere per strada per anni sicuramente sarebbe stato interessante.

Yi Yun non poteva disturbarsi a spiegare. Dopo aver finito la procedura, prese le 3000 rune scaglie di drago e poi corse verso la Divina Sala delle Lande Selvagge.

La coltivazione era una questione molto noiosa. Bisognava essere resistenti e tollerare la solitudine.

Per gli esperti, allenarsi in isolamento per 20-30 anni e non mangiare e bere per 4-5 secoli era molto comune. Potevano contare sull’assorbimento del qi vitale del mondo e sulle reliquie d’ossa della desolazione come sostentamento.

Per controllare il proprio destino e non morire dopo cento anni, bisognava sopportare la noia e la solitudine.

Yi Yun tornò a coltivare assorbendo pura energia Yang e finì di disegnare l’immagine del sole.

Yi Yun era incantato nel suo mondo. Poi si chiuse nella sua stanza per tre giorni consecutive. Non aveva dormito, né riposato, così aveva perso un po’ di lucidità.

Di fronte a Yi Yun c’erano sette-otto pergamene. Erano vuote e le aveva comprate dalla pagoda dei Diecimila. Aveva usato il suo qi vitale per iscrivere l’immagine del sole in queste pergamene di giada.

Ora un’immagine del sole sarebbe apparsa di fronte a lui non appena avesse chiuso gli occhi. Poteva ricordare chiaramente ogni tratto.

Non solo aveva disegnato continuamente l’immagine nella sua anima, ma l’aveva trascritta nelle pergamene qualche centinaio di volte.

Ma la figura del sole nella sua anima era solo completa al 99%. Gli mancava qualcosa per raggiungere la perfezione.

Yi Yun sapeva che quest’ultimo 1% era fondamentale!

E rappresentava l’essenza dell'immagine del sole. Era come un drago a cui mancavano gli occhi.

Ma questo incanto particolare non poteva essere copiato. Anche se il controllo di Yi Yun era estremo, non aveva ottenuto nulla nonostante i suoi ripetuti tentativi negli ultimi tre giorni.

Di mattina, gli occhi di Yi Yun erano iniettati di sangue. Aprì la porta e uscì per strada.

Il sole stava sorgendo come una fiamma viola sfocato. Yi Yun strizzò gli occhi e guardò il sole sorgere dall’orizzonte.

“Alba della Valle Tang, vagare per il mondo, diffondere luce nel mondo, bagliore glorioso brillante magnifico, dieci soli di Fusang, chi padroneggia puro Yang…” Yi Yun recitò i princìpi della Tecnica Sacra di Tai Ah. Il sole sorgeva e tramontava ogni giorno, come se non potesse mai cadere dal cielo. Avrebbe illuminato per sempre queste divine lande selvagge.

Ma gli umani ordinari vivevano molto di meno in confronto.

Anche chi era potente, chi era ricco e aveva molte concubine, si sarebbe ridotto in polvere dopo poche decadi. Venire onorati negli annali storici ed essere ricordati dalle future generazioni era estremamente difficile.

Perfino la durata della vita di un cavaliere del regno e di un barone era solo di pochi secoli. Era un’esistenza insignificante nel Regno Divino di Tai Ah, figuriamoci nelle vaste lande selvagge.

Esistenze deboli si sarebbero sentite piccole di fronte al mondo e al passare del tempo, che era infinito.

Ma ci sarebbero sempre state persone che non volevano rimanere piccole.

Avrebbero iniziato a cercare.

Come sarebbe stato il futuro tra 10.000 anni? E tra 100.000 o 10.000.000 anni? Questo mondo avrebbe avuto una fine?

Com’erano i confini del continente? C’era un altro pezzo di terra oltre l’oceano? Un cielo oltre il cielo?

Queste persone avrebbero voluto controllare il loro destino. Conquistando la natura alla ricerca dell’equilibrio, sarebbero stati allo stesso livello del mondo!

Yi Yun era una persona del genere.

In passato non aveva avuto possibilità del genere. Ora il cielo gli aveva dato un’occasione. Di conseguenza, voleva perseguirla ad ogni costo. Voleva esplorare e vedere com’era il pinnacolo delle arti marziali.

Perseguire…

Pinnacolo…

Eterno…

Esisteva una leggenda di come Kua Fu aveva inseguito il sole.

Non l’aveva fatto per accumulare ricchezze, potere o bellezze. Voleva solo sapere dove andava il sole quando tramontava. Cosa c’era alla fine dell’orizzonte?

Nelle leggende, Kua Fu non era riuscito a raggiungere il sole a causa del calore e della stanchezza. Non era riuscito a sopportare la sete e aveva bevuto tutta l’acqua di due fiumi, ma era comunque morto di sete lungo la strada.

Questa storia lo faceva sembrare sciocco, ma la sua missione era stata di comprendere il mondo e di trionfare su di esso.

In quel momento Yi Yun ebbe un’illuminazione…

Guardò il sole del mattino. Poteva vedere il colore viola che si stava diffondendo nell’atmosfera.

Nonostante la stanchezza, iniettò la sua energia spirituale nel Cristallo Viola.

Stavolta non disegnò la figura seguendo la pergamena della Tecnica Sacra di Tai Ah, ma usò il vero sole del mattino!

Puro qi Yang iniziò a circolare nel suo corpo. Una linea di energia dopo l’altra si intrecciò. Yi Yun stava aggiungendo un incanto particolare che apparteneva solo a lui.

La ricerca degli umani.

Il pinnacolo della via delle arti marziali.

L’eterna natura…

Bisognava avere degli obiettivi e dei sogni nella vita. E se ci fosse riuscito?

Yi Yun recitò le parole che aveva sentito nella sua vita precedente. Chiuse gli occhi e controllò il puro qi Yang nel suo corpo. Mentre provava questa emozione, eseguì l’ultimo tratto. Aveva la sensazione che quest’ultimo tratto contenesse un potere inspiegabile che apparteneva al sole. Quell’eterno incanto fu impresso nelle profondità dell’immagine del sole.

All’istante la figura del sole nella mente di Yi Yun prese vita.

“Boom!”

Un’ondata di puro fuoco Yang esplose nel dantian del giovane. Bruciò e circolò attorno al suo corpo!

Yi Yun ebbe la sensazione di venire avvolto dalle fiamme. Si sentiva come una Piuma di Sangue Arcobaleno che rinasceva nel fuoco.

All’improvviso Yi Yun sentì degli scricchiolii nel suo corpo.

L’energia nel suo corpo aumentò! Sempre più energia si trasformò in qi viola che si mescolò al puro qi Yang dell’est!

Questa energia diventò una cosa sola con Yi Yun. Il giovane sentì ogni cellula nel suo corpo prendere vita e respirare qi vitale del mondo!

Il suo corpo era coperto da un’aura dorata, come se una gabbia di metallo lo avvolgesse. C’era una specie primordiale dentro, e ora la gabbia era stata aperta e la bestia primordiale si era destata!

Una nuova e strana energia percorse il corpo di Yi Yun!

Il qi viola si arricchì. Si evolvé lentamente in una lunga valle nell’aria.

La valle sfocata aveva alberi e fiumi. Ma questi alberi e fiumi sembravano contenere puro qi Yang, come se fossero in una fiamma bruciante.

“Qi del sole radioso! È qi del sole radioso!” Yi Yun aprì gli occhi, in quel momento il suo sguardo assomigliava ad un sole bruciante!

Qi del sole radioso… Quando aveva completato l’immagine del sole, aveva ottenuto qi del sole radioso!

L’uomo con il mantello aveva detto che solo una persona su cinque che praticava la Tecnica Sacra di Tai Ah poteva condensare qi del sole radioso. Ma ora Yi Yun aveva davvero condensato qi del sole radioso!

Inoltre aveva allenato la Tecnica Sacra di Tai Ah solo per quindici giorni!

Il qi del sole radioso che aveva formato sembrava il sole che sorgeva dalla valle Tang.

Questo significava che il qi del sole radioso di Yi Yun aveva un grado! Era il passo iniziale, il livello della valle Tang del qi del sole radioso!


