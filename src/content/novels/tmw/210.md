---
title: Capitolo 210 - Il risultato della Palla dell’Occhio Celeste
pubDate: 2024-05-19T02:46:59.420Z
tags:
    - tmw
---


Il qi del sole radioso energizzò tutto il corpo di Yi Yun e la sua fatica scomparì. Una nuova energia lo scaldò e lo ringiovanì.

Solo la Tecnica Sacra di Tai Ah alimentata dal qi del sole radioso era autentica!

La Tecnica Sacra di Tai Ah era una raccolta di tecniche di coltivazione. Ma preferiva l’energia interna, che permetteva al qi vitale di un guerriero di accumularsi e di aumentare di qualità. Per quanto riguardava le posizioni, la Tecnica Sacra di Tai Ah non si concentrava troppo sull’argomento.

Non si limitava ad un’arma particolare, la Tecnica Sacra di Tai Ah poteva essere utilizzata sia con una sciabola, che con una spada o una lancia.

Yi Yun appese la sciabola Esercito di Mille alla schiena e corse dritto verso l’ufficio.

Tra pochi giorni avrebbe compiuto tredici anni. Era cresciuto, ma in confronto alla lunghezza assurda della sciabola Esercito di Mille era ancora basso.

Così Yi Yun trovava davvero scomodo portare in giro la sciabola Esercito di Mille.

“Se avessi la possibilità, mi prenderei un anello interspaziale.” Sia la sciabola che l’arco Tai Cang erano troppo lunghi per essere appesi alla sua schiena. Andava bene portarli durante un allenamento normale, ma era più facile conficcarli nel legno e andare a raccogliere erbe nella montagna piuttosto che viaggiare portandoseli.

Ma ora Yi Yun era a corto di soldi. Aveva fatto un prestito di 3000 rune scaglie di drago e tra pochi giorni doveva preparare rune per scommettere nell’arena.

Doveva aspettare prima di comprare un anello interspaziale. Era imperativo che preparasse la quantità per scommettere.

E il solo modo per accumulare velocemente ricchezze adesso era battere il record di raccolta delle erbe.

Quando Yi Yun entrò nell’ufficio, la sciabola Esercito di Mille che aveva appeso alla schiena dava la sensazione che stesse portando in giro un’asta portabandiera, facendolo risaltare.

“Fratello Yi Yun, è passato un po’ di tempo da quando ti ho visto. Pensavo che non avresti più raccolto erbe dopo aver ottenuto l’erba primordiale.” Nell’ufficio, Zhao Qingcheng e le altre lo videro da lontano e lo salutarono con un sorriso. Zhao Qingcheng e le sue sorelle avevano una buona impressione nei confronti di Yi Yun che sembrava il fratello della porta accanto.

Quando avevano sentito che Yi Yun aveva raccolto un’erba primordiale, lo trovarono difficile da credere. Ma dopo aver ricevuto un po’ di conferme, capirono che non era uno scherzo. Erano sinceramente contente per lui.

“Sì… Ero occupato ad allenarmi negli ultimi giorni, così non sono stato nella montagna di erbe per molto tempo.” Yi Yun sorrise timidamente.

“Eheh, l’amico Yi Yun di sicuro è capace. Speravamo tutti che battessi il record. Te ne mancavano solo poche migliaia, ma non sei venuto per circa dieci giorni.,.. Ora ti rimangono solo dodici giorni al limite di sessanta giorni…” Disse con un po’ di rimpianto Zhao Qingcheng.

Precedentemente, Yi Yun era riuscito ad accumulare 10.000 rune scaglie di drago raccogliendo un’erba primordiale. Insieme alle varie erbe che aveva raccolto, era arrivato a 14.000 rune d’erbe.

Ma il record di Zhong Yi era di circa 19.000.

Mancavano solo 5200 rune a Yi Yun.

Dato che gli erano rimasti dodici giorni per raccoglierle, doveva ottenere una media di 434 rune scaglie di drago al giorno per raggiungere il suo obiettivo.

Non era facile!

“Finalmente pensi a raccogliere erbe? Pensavo che dopo il tuo guadagno inatteso non fossi più interessato a raccogliere erbe!” Disse senza molta emozione Wang da dietro il bancone.

“Alla sorella Wang di sicuro piace scherzare. Ho ancora intenzione di battere il record!” Yi Yun sogghignò e salutò Wang.

“Battere il record? Ah!” Wang posò una mano sul tavolo e guardò con attenzione Yi Yun: “Ragazzino, di sicuro sei sicuro di te! Sai quante rune scaglie di drago ti mancano?”

“Lo so!” Disse direttamente Yi Yun. “Le ho contate con attenzione. Presto inizieranno gli incontri delle reclute. Voglio usare le rune scaglie di drago che guadagnerò per le mie scommesse!”

Wang strizzò gli occhi e lo guardò: “Raccogliere oltre 5000 rune scaglie di drago in erbe nell’arco di dodici giorni, non spererai di raccogliere qualche erba di grado celeste…”

L’80% delle rune che Yi Yun aveva accumulato prima provenivano dal fiore del Sangue Yang e dall’erba primordiale. Era stato un colpo di fortuna, ma Yi Yun non aveva mai raccolto molte erbe di grado basso.

“Ho sentito che hai provocato l’associazione Hongdao. L’intera associazione ha dichiarato guerra contro di te…” Disse con tono tranquillo Wang. Questa informazione si era diffusa per tutta la Divina Città di Tai Ah, in particolare tra i nuovi arrivati. Anche Zhao Qingcheng e le sue amiche ne avevano sentito parlare naturalmente ed erano preoccupate per lui.

“Sì, per questo ho bisogno della premura della sorella Wang. I nuovi arrivati dell’associazione hanno dato in pegno tutti i loro averi per scommettere contro di me. Se non mi dà altre rune scaglie di drago, non potrò permettermi la scommessa…” Disse con fare pietoso Yi Yun.

“Non dirmi str***ate del genere!” Disse freddamente Wang. Diede un cesto d’erbe e una falce a Yi Yun. Dopodiché disse: “L’Anziano Jian Ge ha aumentato la ricompensa per battere il record di raccolta delle erbe. Se batterai il record, riceverai 25.000 rune scaglie di drago e 2 punti gloria.”

Queste parole riempirono di gioia Yi Yun.

Era proprio un aiuto tempestivo.

Doveva proprio ringraziare l’Anziano Jian Ge.

“Non rallegrarti troppo presto. Prima batti il record!” Wang cercò di raffreddare il suo entusiasmo, ma anche se continuava ad attaccare verbalmente, sembrava impaziente di vedere la prossima mossa di Yi Yun.

Da quando il giovane aveva raccolto il Ginseng Celeste dello Yang Viola, Wang provava un tipo diverso di apprezzamento nei suoi confronti. Aveva la sensazione che questo giovane un giorno avrebbe compiuto grandi imprese nel Regno Divino di Tai Ah.

…..

Con un lampo della formazione di teletrasporto, Yi Yun arrivò alla montagna di erbe numero 60 per la prima volta da diversi giorni.

Di fronte all’ambiente familiare, Yi Yun fece un respiro profondo. Il qi vitale del mondo della montagna era denso e fresco. Dava una sensazione tonificante.

Interfacciando la sua energia spirituale con il Cristallo Viola, Yi Yun usò il suo occhio celeste formato di recente per sondare i dintorni.

Immediatamente un mondo formato da energia apparì nella sua visuale.

Nel raggio di cinque chilometri, ogni creatura vivente divenne una figura fatta di energia. Che fosse un filo d’erba o un insetto, erano tutti rappresentati dai loro puntini di energia.

Questi puntini d’energia erano molto lievi. Prima che formasse la palla dell’occhio celeste, Yi Yun non li aveva percepiti affatto.

E queste sfere di energia accese come fiamme erano senza dubbio delle erbe.

Più era preziosa un’erba, più energia conteneva.

Nel raggio di poche decine di chilometri, c’erano 20-30 erbe. Ce n’erano un po’ di grado mistico. Non ce n’erano di grado terrestre, ma una volta che avesse cambiato posizione avrebbe potuto trovarle facilmente.

Dopo aver formato la palla dell’occhio celeste, Yi Yun ebbe la sensazione che la montagna fosse piena di erbe da raccogliere.

Se avesse cercato con attenzione tra le montagne della Divina Città di Tai Ah, probabilmente avrebbe potuto trovare un’altra erba primordiale se avesse avuto abbastanza pazienza.

Naturalmente non c’era bisogno di farlo.

Primo, era un enorme spreco di tempo e il risultato non era garantito.

Secondo, non avrebbe osato consegnare l’erba primordiale. Avrebbe potuto solo assorbirla di persona. Ciò che era più importante per Yi Yun ora erano i punti gloria. Per quanto riguardava l’energia, poteva ottenerla dalla Divina Sala delle Lande Selvagge.

La Divina Sala delle Lande Selvagge conteneva sei sculture di specie primordiali. Ognuna di esse conteneva una quantità allarmante di energia. Dato l’attuale livello di coltivazione di Yi Yun, non avrebbe potuto ridurre di molto la loro energia con i suoi pochi tentativi.

Yi Yun raccolse erbe come desiderava e ne trovò l’equivalente di 200 rune.

Cambiando posto e sondando l’ambiente attorno, era riuscito a trovare 500 rune scaglie di drago in circa un’ora.

Era troppo facile.

Yi Yun impiegò il tempo che gli rimaneva per coltivare.

Un guerriero doveva sopportare il processo di coltivazione noioso e solitario. Aveva già capito un briciolo del concetto dell’eternità mentre disegnava l’ultima parte dell’immagine del sole.

Questo lo aveva reso ancora più diligente. La vita non poteva ripetersi come l’alba e il tramonto del sole. Se uno non avesse sfruttato ogni attimo, avrebbe sprecato il suo talento e il suo potenziale. Sarebbe stato un gran peccato.


