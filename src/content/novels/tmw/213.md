---
title: Capitolo 213 - Torneo dei nuovi arrivati
pubDate: 2024-05-19T05:46:59.421Z
tags:
    - tmw
---


Da quando Yi Yun aveva battuto il record, aveva condotto una vita tranquilla. Andava ancora alla montagna numero sessanta a raccogliere erbe e allenare la Tecnica Sacra di Tai Ah.

Durante questo periodo Yi Yun compì tredici anni. Anche se sembrava ancora un po’ immaturo, dopo aver praticato le arti marziali il suo corpo aveva iniziato a crescere lentamente. Ora era un giovane di bell’aspetto.

Mancavano ancora dieci giorni alla competizione dei nuovi arrivati!

Yi Yun aveva il controllo completo sul qi del Sole Radioso. Aveva anche completato le sue fondamenta nel primo livello della Tecnica Sacra di Tai Ah!

“Yi Yun, è uscita la classifica dei nuovi arrivati!”

Song Zijun e Zhou Kui vennero a trovarlo mentre Yi Yun stava cenando.

Song Zijun e Zhou Kui potevano essere considerati compagni di Yi Yun. Provenivano tutti dallo stato Jing e dai dintorni, ed erano venuti nella Divina Città di Tai Ah insieme a zucca pelata Qin. Nonostante Zhou Kui e Yi Yun fossero entrati un po’ in conflitto, ora era tutto passato. Dopo che l’associazione Hongdao aveva preso di mira Yi Yun, Zhou Kui si era sentito in colpa. Inoltre, durante la competizione dei nuovi arrivati, avrebbero fatto parte della stessa squadra, così dovevano aiutarsi l’un l’altro.

“Oh? Di che classifica stai parlando?” Yi Yun alzò la testa senza capire molto.

“Le classifiche dei nuovi arrivati. Prima della competizione, verrà data una classifica approssimativa. In seguito combatteremo secondo la nostra posizione. Le persone nei posti inferiori possono sfidare quelle nelle posizioni superiori e chi viene sfidato non può rifiutare. Naturalmente entrambe le parti devono piazzare una scommessa.”

“In confronto, chi è in una posizione superiore può sfidare chi è ad un livello più basso, ma il loro avversario può rifiutare. E non ci sono molti benefici nel farlo; così accade raramente.” Spiegò Zhou Kui. Aveva guardato le classifiche dei nuovi arrivati per molto tempo. Aveva sempre voluto sapere in che posizione sarebbe stato. Anche se la classifica era decisa dall’amministrazione della Divina Città di Tai Ah e non era un riflesso completo della forza di una persona, stabiliva anche il potenziale di una persona. Influenzava anche la reputazione.

Chiunque avrebbe desiderato di finire ad una posizione superiore nonostante bisognasse combattere di più via via che si saliva di grado.

“Oh, così è quella classifica. Qual è la mia posizione?”

Yi Yun continuò a mangiare la sua carne, completamente privo di interesse.

Quando Song Zijun e Zhou Kui videro la sua reazione, rimasero senza parole. Questo Yi Yun era troppo magnanimo. Non sapeva quante persone lo stavano prendendo di mira!

“Sei nella posizione 10.0003.” Zhou Kui guardò Yi Yun con compassione.

“10.003? Cosa significa?” Yi Yun non lo capì immediatamente.

“In realtà significa che sei al terzo posto. Secondo le regole, la classifica dei nuovi arrivati inizierà dal 10.000esimo posto in avanti. Il primo sarà il 10.001, il secondo il 10.002, così sei nel terzo posto!”

I membri d’élite del Regno Divino si sarebbero allenati in città per sei anni consecutivi. Ogni gruppo era composto approssimativamente da 2000 persone. Contando la somma dei primi cinque gruppi, tipicamente superava i 10.000. Visto che il primo posto tra i nuovi arrivati partiva dal numero 10.000, alcuni veterani finivano sparpagliati nelle posizione oltre la 10.000.

Sarebbe stato davvero umiliante per i veterani finire in classifica tra le reclute.

“Terzo posto… Non è affatto male.” Yi Yun era molto contento, ma sapeva che dipendeva in gran parte dalle rune scaglie di drago che aveva guadagnato. Sicuramente il suo reddito era il migliore tra i nuovi arrivati della Divina Città di Tai Ah. Di conseguenza era ragionevole finire al terzo posto.

Sentendo le parole di Yi Yun, Song Zijun e Zhou Kui rimasero senza parole. Essere al terzo posto “non era affatto male”?

Inoltre non sapeva cosa doveva affrontare? Era in pericolo, eppure stava mangiando con delizia la sua carne!

Zhou Kui disse: “Yi Yun, sai qual è la mia posizione?”

“Oh? Qual è?” Chiese Yi Yun.

“11.523! Questa è la classifica generale. Solo tra i 2000 nuovi arrivati, sono circa al 1100esimo posto. I 400 in più sono i veterani che non sono entrati tra i primi 10.000.”

“Negli ultimi tre mesi ce l’ho messa tutta e sono riuscito a stento ad entrare tra le posizioni intermedie. Il fratello Zijun e alcuni dei miei fratelli dell’esercito della Tartaruga Nera sono ancora più indietro.”

“Molti di quelli entrati tra i primi 1000 provengono dallo stato Zhong, dalla città imperiale o da clan reclusi. Molte persone famose e incredibili sono in posizioni inferiori a te!”

Zhou Kui spiegò a Yi Yun cosa significava essere al terzo posto.

Ignorando i clan reclusi che probabilmente potevano competere con la famiglia reale, solo le famiglie nella città imperiale erano di gran lunga superiori ai clan dello stato Jing.

Come si diceva “non sai quanto è poco importante il tuo titolo finché non andrai nella capitale”. I nobili nella città imperiale del Regno Divino potevano essere al comando in alcuni piccoli uffici e i loro feudi potevano non essere grandi, ma in confronto ad altri posti locali, potevano dirigere una città di medie dimensioni!

Naturalmente i clan locali non avevano modo di competere con la famiglia imperiale in quanto a risorse e a stirpi.

Chi aveva una stirpe forte e delle origini importanti spesso si sarebbe spostato vicino alla città imperiale. Ignorando le risorse della città imperiale, solo il fatto che le loro giovani generazioni potevano sposarsi con i membri di grandi clan della capitale avrebbe migliorato la qualità della loro stirpe.

“Fratello Yi, di sicuro sei diventato un pezzo grosso. Conosco un fratello che ha un padre marchese. È considerato piuttosto importante nel suo clan, ma è solo tra i primi 200 posti tra i nuovi arrivati. Inoltre ci sono due nipoti del maresciallo dell’esercito della Tartaruga Nera che sono nello stesso gruppo con noi. Le loro posizioni arrivano circa alla 300esima. Ora sai cosa significa essere al terzo posto…”

“Capisco…” Yi Yun si asciugò l’olio dalla bocca. Sembrava proprio esagerato.

C’erano troppe famiglie nel Divino Regno di Tai Ah. Ogni clan aveva un enorme numero di figli e nipoti. Non solo era arduo salire di posizione nella classifica della Divina Città di Tai Ah, perfino finire tra i primi 2000 posti tra i nuovi arrivati non era facile.

“Ecco perché molti ti stanno tenendo d’occhio! E tra i due davanti a te, uno è Qiuniu e l’altro è Chu Xiaoran! Uno di loro è nato con una forza sovrannaturale e l’altro ha una percezione straordinaria! Puoi non sapere che, mentre noi abbiamo fatto quegli strani lavori, Qiuniu e Chu Xiaoran invece sono andati a cacciare bestie della desolazione nelle Divine Lande Selvagge. Hanno perfino una posizione nella lista d’onore del cielo adesso! Per questo sono nella prima e nella seconda posizione!”

“Qiuniu e Chu Xiaoran stanno cogliendo questa opportunità per salire di posizione nella classifica della terra. Non ho idea del punto a cui arriveranno. Forse raggiungeranno perfino la 3000-4000esimo posizione!”

Dopo che la classifica era stata decisa, Qiuniu e Chu Xiaoran potevano essere sfidati dagli altri dietro di loro, ma allo stesso tempo avevano il diritto di sfidare coltivatori più grandi nelle posizioni di fronte a loro.

Sfidare qualcuno significava anche mettere qualcosa in palio. Ora dovevano salire di posizione usando le loro capacità.

Zucca pelata Qin aveva detto che qualunque nuovo arrivato che fosse entrato tra i primi 1000 nella classifica del cielo o della terra entro un anno avrebbe ricevuto l’attenzione di varie grandi fazioni nel Regno Divino di Tai Ah.

Yi Yun e il suo gruppo erano entrati nella Divina Città di Tai Ah tre mesi fa. Se fosse voluto entrare tra i primi 1000 posti entro un anno, allora passare tra i primi 3000-4000 non sarebbe stato considerato troppo esagerato!

“Qiuniu, Chu Xiaoran…” Yi Yun rifletté. Queste due persone potevano entrare nelle Divine Lande Selvagge per dare la caccia a bestie della desolazione mentre gli altri facevano vari lavori. In effetti erano capaci, altrimenti non sarebbero finiti nei primi due posti.

Yi Yun non sapeva fino a che punto poteva arrivare nella classifica della terra in quel momento.

“Fratello Yi, nessuno osa toccare Qiuniu e Chu Xiaoran. Così ora ti stanno prendendo tutti di mira. Sei diventato estremamente famoso tra i nuovi arrivati nella Divina Città di Tai Ah! Tutti sanno che sei straricco. E secondo le regole, sei finito terzo sopratutto non per la tua forza, ma per aver guadagnato troppe rune scaglie di drago. La tua raccolta di erbe e come hai battuto il record hanno ingelosito molte persone!”

“Diverse persone sono contrariate dal fatto che sei così in alto in classifica. Molti stanno adocchiando le tue ricchezze e vogliono prendersene un po’, non solo l’associazione Hongdao!”

“Ma l’associazione Hongdao ha già messo in chiaro che nessuno può sfidarti senza il loro permesso. Se qualcuno lo facesse, li deruberebbe e l’associazione Hongdao si assicurerebbe di vendicarsi, così questo ha scoraggiato molte persone. Si può dire che sia un bene insperato…”

Disse Song Zijun con un sorriso pungente. Chiaramente le parole “bene insperato” erano ironiche.

Quando Yi Yun lo sentì, si sfregò il mento: “Derubarli? Mi stanno trattando come un pesce sul tagliere.”

Zhou Kui disse: “Fratello Yi, la prima fase delle registrazioni per le battaglie inizierà presto. Ogni giorno ha un limite di 12 scontri. La tua targa è stata adocchiata da molti, così si azzufferanno per ottenerla. Probabilmente dovrai fare dodici incontri al giorno per tre giorni consecutivi!”

“Puoi non saperlo, ma l’associazione Hongdao ha anche iniziato a scommettere sulla quantità di incontri in cui riuscirai a resistere. Credo che i primi avversari saranno i quattro signori bulli dell’associazione Hongdao. Sono tra i primi cento posti tra i nuovi arrivati. Ne ho incontrato uno mentre forgiavo. La loro reputazione è di molto superiore alla mia nella capitale.”

“I quattro signori bulli?”

Yi Yun pensò a quel raro gruppo, uno alto, uno basso, uno grasso e uno magro che aveva visto nel banco dei pegni. Questi tipi almeno erano generosi, avevano dato in pegno tutti i loro beni per scommettere con lui.

“Fratello Yi, ho scommesso che puoi completare più di dieci incontri.”

Song Zijun diede una pacca sulle spalle di Yi Yun mentre mostrava il suo supporto.

In realtà Song Zijun, Zhou Kui e i giovani che provenivano dallo stato Jing come loro sapevano che Yi Yun era forte. Anche senza le rune scaglie di drago, Yi Yun avrebbe potuto ottenere una posizione alta solo grazie alla sua forza.

Il punto cruciale del problema era che non sarebbe riuscito a resistere a continue battaglie.

Ed essere al terzo posto era troppo assurdo. I nuovi arrivati tra i primi 50 posti erano tutti formidabili!

Alcuni di loro sarebbero potuti rientrare tra i primi 4000 posti nella classifica della terra.

“Grazie!” Yi Yun porse i suoi ringraziamenti. “Dove sono le registrazioni? Voglio vederle iniziare ufficialmente.”

Aveva un numero limitato di incontri al giorno. Non poteva combattere contro chiunque, dovevano avere una certa qualità, uh… in realtà dovevano avere una quantità sufficiente di rune scaglie di drago.

Sennò non sarebbe stato uno spreco?


