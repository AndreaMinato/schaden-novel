---
title: Capitolo 214 - Scommettere tutte le proprie ricchezze
pubDate: 2024-05-19T06:46:59.422Z
tags:
    - tmw
---


La competizione che avrebbe deciso la classifica della terra sarebbe stato il primo campo di battaglia per il gruppo di nuovi arrivati nella Divina Città di Tai Ah.

La gente ci dava molta importanza visto che era la prima dimostrazione di forza nella Divina Città di Tai Ah. Volevano tutti distinguersi!

Tutti questi talenti orgogliosi provenivano da diversi luoghi nel regno. Molti di loro erano arroganti; anche se avevano affrontato molti ostacoli quando erano entrati per la prima volta nella Divina Città di Tai Ah, avevano riconquistato velocemente la loro fiducia.

Specialmente negli ultimi mesi di addestramento, questi nuovi arrivati erano tutti migliorati e volevano dimostrare le loro capacità!

La registrazione in quel momento era iniziata. Questo gruppo di giovani stavano decidendo chi sfidare durante la loro prima battaglia. Dopo aver finito, avrebbero ricevuto un gettone corrispondente con un nome.

Quando la targa con il nome di Yi Yun apparì, molti cercarono di ottenerla.

Ma in quel momento il vantaggio dell’essere in un’associazione si manifestò con chiarezza. In quanto gruppo più grande tra i nuovi arrivati, l’associazione Hongdao ottenne facilmente la targa di Yi Yun.

“Chi è stanco di vivere? Come osate prendere la mia targa?!”

Il tipo alto dei quattro signori bulli salì su uno sgabello con un piede e fronteggiò la folla tenendo in mano un pugnale brillante.

“Pa!”

Una targa cadde nella mano del tipo alto. Era la targa per sfidare Yi Yun.

Non era facile per gli altri competere con loro.

“Non radunatevi qui per sprecare la vostra opportunità. Sapete quanto vale quel ragazzino? Quanti di voi possono tirare fuori 500 rune scaglie di drago? Osate scommettere con quella quantità?” Disse ad alta voce un capo dell’associazione Hongdao. Per i nuovi arrivati, 500 rune scaglie di drago erano un’enorme somma.

In effetti molti di loro non potevano permetterselo.

Ma per Yi Yun, con la sua ricchezza che ammontava a decine di migliaia di rune, qualche centinaio non erano nulla per lui.

Mentre le persone stavano discutendo animatamente, qualcuno disse all’improvviso: “Ehi, non è Yi Yun quel ragazzino…?”

Queste parole attirarono subito l’attenzione di molti. Tutti spostarono gli sguardi e videro che all’entrata della sala c’era un giovane con un abito di lino che si era sporto su una ringhiera di legno, stava guardando cosa stava succedendo con interesse.

Questo giovane aveva uno sguardo brillante e lineamenti facciali distinti. La sua faccia aveva un tocco di immaturità. Era proprio Yi Yun!

“È davvero quel ragazzino!”

I membri dell’associazione Hongdao naturalmente riconobbero Yi Yun.

“La competizione dei nuovi arrivati sta per iniziare e stiamo tutti aspettando questo ragazzino! Guardatelo, non sembra affatto preoccupato.”

Molti iniziarono a discutere. Yi Yun rimase a testa alta e salutò la gente dell’associazione Hongdao con un sorriso.

Vedendo questa scena, molti rimasero senza parole. Yi Yun non sapeva di quanto era ostile l’associazione Hongdao nei suoi confronti? Vedendo come li aveva salutati, si chiedevano se questo ragazzino sapeva cosa avevano intenzione di fare. Pareva che ciò che stava accadendo non avesse nulla a che fare con lui.

“Ehi, avete ammassato le vostre poste in gioco?” Chiese Yi Yun mentre guardava i quattro bulli e i capi dell’associazione Hongdao.

“Poste in gioco? Eheh!” Qualcuno rise e rispose: “Naturalmente. Abbiamo ammassato una grande quantità di rune scaglie di drago per scommettere contro di te. Sono almeno 800 rune per ogni incontro. Quasi ci dispiace annunciarlo perché potrebbe sbalordire troppo gli altri."

Molti sussultarono. 800 rune scaglie di drago per ogni incontro! Molti nuovi arrivati dovevano lavorare sodo per più di un mese per guadagnare quella cifra, ma ora le avrebbero vinte in una sola battaglia!

Si erano resi conto che molti tra di loro non avevano il diritto di affrontare Yi Yun perché non potevano permetterselo.

Inoltre Yi Yun non era facile da battere. Molti di loro si erano radunati qui, ma in realtà non erano molto sicuri di poterlo sconfiggere. Scommettere 800 rune era troppo.

Yi Yun chiaramente non era impressionato. Scosse la testa dicendo: “800 rune per ogni incontro? E pensare che hai il coraggio di dire una cosa del genere. Siete così poveri. Vi ho perfino visti andare in banca a dare in pegno oggetti, ma perché state proponendo una cifra così bassa?”

Disse con sarcasmo Yi Yun. Zhou Kui e Song Zijun che erano dietro di lui rimasero sbigottiti sentendo questo. Avevano solo accompagnato Yi Yun per assistere agli scontri e pensavano che fosse qui solo per capire la situazione, in modo da non perdere abbastanza una volta che avesse combattuto nell’arena.

Ma non si sarebbero mai aspettati che Yi Yun avrebbe insultato immediatamente l’associazione Hongdao. Non solo li aveva ridicolizzati, aveva anche menzionato come questi signorini erano andati in banca a dare in pegno oggetti!

Per questi “rispettati” signorini, dare in pegno oggetti sicuramente non era qualcosa di cui andare orgogliosi. Era vergognoso quasi quanto fare un prestito.

Yi Yun pensava di non essere odiato abbastanza? Se le stava praticamente cercando.

Come previsto, i membri dell’associazione Hongdao si infuriarono. Se non fossero stati in pubblico, lo avrebbero attaccato immediatamente.

“Ragazzino, non vantarti così tanto. Non sei andato in banca a fare un prestito?!”

Yi Yun disse con noncuranza: “Esatto. Ho solo fatto un piccolo prestito, erano solo 5000 rune. Pensavo che non avrei avuto abbastanza rune scaglie di drago, ma ora mi sono reso conto di essermi preoccupato troppo. Ho circa 40.000 rune scaglie di drago, ma voi volete scommetterne 800 ad incontro. Quando potrete esaurirle tutte?”

“Al mio livello è piuttosto facile guadagnare rune scaglie di drago. Dopotutto è solo un numero.” Disse con leggerezza Yi Yun. Nel corso degli ultimi giorni, aveva accumulato più di 40.000 rune scaglie di drago raccogliendo erbe. Ma dicendolo in questo modo, figuriamoci l’associazione Hongdao, perfino Song Zijun e Zhou Kui pensarono che Yi Yun se la stessa proprio cercando.

Stava praticamente cercando di provocarli. Gli mancava poco dal dire: “Avanti, picchiatemi.”

Molti membri dell’associazione Hongdao erano giovani dal sangue caldo. Era facile per loro arrabbiarsi, molti iniziarono a desiderare di poter combattere direttamente contro Yi Yun sul posto!

Il più grande dei quattro signori bulli si fece avanti e tirò fuori un anello interspaziale. Lo posò sul tavolo e strinse i denti: “Scommetterò mille rune scaglie di drago e questo anello!”

“Un anello interspaziale!”

Esclamò qualcuno, che però si corresse velocemente: “È l’anello interspaziale di grado terrestre della famiglia Gongsun. Non è facile acquistarlo!”

Molti lo guardarono con orrore. Un equipaggiamento interspaziale era già costoso, ma il fatto che fosse stato prodotto dalla famiglia Gongsun lo rendeva ancora più prezioso.

Un anello interspaziale era un oggetto lussuoso. Ma per molti guerrieri, specialmente quelli andati a cacciare le bestie della desolazione, era un equipaggiamento davvero prezioso. Poteva immagazzinare vari beni di prima necessità come armi, frecce, supplementi, amuleti protettivi e altro ancora.

Si potevano immagazzinare anche materiali di bestie della desolazione preziosi nell’anello interspaziale.

Nella Pagoda dei Diecimila della Divina Città di Tai Ah, c’erano anelli interspaziali in vendita, ma anche quelli dallo spazio più piccolo valevano più di duemila rune scaglie di drago. Uno migliore sarebbe costato decine di migliaia di rune e alcuni di essi sarebbero costati più di 100.000 rune scaglie di drago.

Ma un tipico coltivatore della Divina Città di Tai Ah di rado avrebbe comprato un anello interspaziale dalla Pagoda dei Diecimila visto che c’erano molti altri modi più utili per usare le proprie ricchezze. La maggior parte dei loro anelli interspaziali provenivano dalle loro famiglie.

Le famiglie che potevano equipaggiare i loro giovani con anelli interspaziali erano potenti. Un grande numero di coltivatori venuti nella Divina Città di Tai Ah non ne avevano. Inoltre, quello tirato fuori dai quattro signori bulli era di alta qualità.

Yi Yun esaminò l’anello e ne fu soddisfatto.

Questi quattro signori bulli erano proprio generosi. Gli mancava un anello interspaziale e glielo stavano regalando.

Quando Yi Yun aveva detto che le rune scaglie di drago erano solo un numero per lui, stava esagerando deliberatamente per irritare l’associazione Hongdao. Non temeva di avere troppe rune scaglie di drago alla fine.

La Divina Città di Tai Ah aveva molte risorse per cui c’era bisogno di pagare un’enorme quantità di rune scaglie di drago.

Solo le tecniche di sciabola di Yi Yun erano rozze e dovevano essere migliorate urgentemente.

Se Yi Yun aveva intenzione di allenare la Divina Tecnica della Desolazione, avrebbe speso una valanga di soldi.

Le 40.000 rune scaglie di drago che aveva non erano davvero niente di che.

“Altre poste in gioco?” Yi Yun era soddisfatto dell’anello interspaziale di grado terra, ma fece finta che soddisfacesse a stento i suoi requisiti. Indubbiamente questo atteggiamento offese di nuovo molte persone.

I quattro bulli erano sempre un fronte unito. Tirarono fuori velocemente i loro anelli interspaziali e li posarono sul tavolo uno per uno.

Questa scommessa includeva 4 anelli!

Quattro anelli potevano essere indossati insieme. Di conseguenza, lo spazio disponibile sarebbe stato più ampio. Sennò, Yi Yun avrebbe potuto scambiarli tutti per un anello interspaziale migliore. Era una scommessa piuttosto allettante!

Provocati da Yi Yun, i membri dell’associazione Hongdao iniziarono ad aumentare la posta in gioco. Di conseguenza, questa fase di competizioni divenne più accesa! Questa gara era destinata a destare grande scompiglio tra le cerchie dei nuovi arrivati!

…..

Il tempo passò e la competizione dei nuovi arrivati finalmente iniziò!

Per le reclute era molto importante. Questa gara avrebbe influenzato il futuro successo di un nuovo arrivato nella Divina Città di Tai Ah!

Chi saliva di posizione nella classifica della terra spesso sarebbe rimasto in alto. Negli anni a venire, avrebbe raggiunto la cima, diventando una persona prominente. Così, ogni volta che c’era una competizione di reclute, diverse fazioni importanti ci avrebbero prestato attenzione. Non c’erano eccezioni stavolta.

La Divina Città di Tai Ah di rado permetteva a persone non autorizzate di entrare. Ma alcuni degli amministratori della città aveva legami con varie grandi fazioni. In effetti alcuni provenivano da quelle fazioni, così sarebbero state informate subito.

Le varie fazioni naturalmente stavano concentrando la loro attenzione su Chu Xiaoran e Qiuniu.

Queste due persone erano la figlia di un duca della difesa e il miglior talento di una famiglia reclusa. Forse sarebbero anche entrati tra i primi 1000 posti nelle classifiche del cielo e della terra entro un anno!

Questo era un risultato impressionante. A parte loro due, anche Yi Yun era sotto l'osservazione di numerose fazioni. Questo perché Yi Yun aveva guadagnato una grande somma di rune scaglie di drago raccogliendo erbe ed era stato sfidato da molte persone.

Questa era una questione rilevante nell’ambito della competizione, ma naturalmente il loro interesse finiva lì. Un giovane con una certa capacità nel raccogliere erbe era un talento, ma per queste grandi fazioni non sarebbe valsa la pena reclutare e crescerlo.


