---
title: Capitolo 218 - La Devastazione di Sun Yuan
pubDate: 2024-05-19T10:46:59.423Z
tags:
    - tmw
---


Sun Yuan gridò con fare aggressivo a Yi Yun dal palco delle Divine Lande Selvagge. Yi Yun si alzò e sollevò il mattone dal tavolo.

Le palpebre dei giovani d’élite attorno fremettero quando lo videro.

Yi Yun stava di nuovo portando il mattone nel palco!

Aveva intenzione di abbattere Sun Yuan come aveva fatto Feng Hai?

Sun Yuan adesso se lo aspettava, così come avrebbe potuto metterlo k.o.?

“Questo Yi Yun di sicuro è arrogante. Può essere forte, ma non dovrebbe sottovalutare il nemico. Può andare bene usare il mattone con Feng Hai, ma ora che Sun Yuan è in guardia, lo usa ancora!”

“Questo mattone può essere un po’ duro, ma non è un’arma decente. Dovrebbe brandire la sua sciabola! Sottovalutare il nemico… di sicuro è un modo per fallire miserabilmente un compito facile. Yi Yun sta seguendo le orme di Feng Hai?”

La gente iniziò a discutere e in quel momento Yi Yun aveva già portato il mattone sul palco delle Divine Lande Selvagge.

Sun Yuan guardò Yi Yun e il mattone che aveva in mano. Sogghignò dicendo: “Vuoi usare la stessa mossa due volte? Ingenuo!”

Quando disse queste parole, iniziò a muoversi lentamente.

I suoi passi erano strani. Sembravano lenti, ma quando si muoveva era difficile vedere le sue gambe, come se ci fosse un disordine nello spazio tempo.

Dopo che Sun Yuan si era mosso per un po’ di passi, lasciò delle immagini residue dietro il suo corpo. Queste ombre rimanevano per molto tempo e rendevano più difficile distinguere chi era il vero Sun Yuan.

Passo dopo passo, il numero delle immagini residue di Sun Yuan cresceva.

Le persone rimasero impressionate, erano i passi dell’immagine residua della famiglia Sun!

L’avversario non avrebbe capito qual era il vero corpo della persona che dimostrava i passi dell’immagine residua. Allo stesso tempo, ogni passo e ogni immagine venivano iniettati con qi vitale. Di conseguenza sembravano estremamente reali!

Se uno non avesse potuto trovare l’avversario, come avrebbe attaccato?

Allo stesso modo, se uno non avesse capito dov’era l’avversario, non avrebbe capito da dove proveniva l’attacco. Sarebbe stato facile venire colti alla sprovvista da Sun Yuan!

I passi dell’immagine residua erano l’eredità principale della famiglia Sun. Sun Yuan aveva usato il suo talento sbalorditivo per diventare uno dei bulli della capitale.

Finché il suo vero corpo non fosse stato svelato, Sun Yuan sarebbe stato invincibile!

Sempre più immagini residue circondavano Yi Yun. Ogni immagine residua poteva essere il vero corpo e avrebbe potuto attaccarlo da un momento all’altro!

Nessuno dei presenti era debole. Stavano guardando lo scontro da lontano e nemmeno loro riuscirono a capire quale fosse il vero Sun Yuan.

“Non riesco a capire chi è quello vero tra tutte quelle immagini residue.”

“Come previsto dalla tecnica segreta della famiglia Sun. Come attaccherà Yi Yun?”

Molti iniziarono a lodarlo. Il grassone dei quattro bulli vide che Sun Yuan stava prendendo lentamente il controllo della situazione e cominciò a sorridere. Le tecniche di Sun Yuan erano la base della sua forza. Questa mossa era davvero efficace contro Yi Yun.

Se un guerriero con una spada o una sciabola non avesse potuto individuare Sun Yuan, avrebbe potuto lanciare una raffica di fendenti, attaccando indiscriminatamente.

In tal caso, non importava quanto fossero raffinati i passi dell’immagine residua di Sun Yuan, avrebbe fatto fatica ad affrontarli. Sarebbe stato facile venire colpiti dai fendenti e rivelare i difetti della tecnica.

Yi Yun però aveva solo un mattone. Aveva lasciato la sua sciabola Esercito di Mille fuori dal palco.

Un mattone non poteva lanciare una raffica di attacchi.

Chi ti aveva chiesto di essere imprudente?

Sottovalutare il nemico poteva solo portare a questa conclusione!

In quel momento, in mezzo al palco, Yi Yun stava ancora tenendo il mattone con noncuranza. In realtà era senza parole.

Questo Sun Yuan di sicuro non era a corto di trucchetti.

Yi Yun aveva già formato una palla dell’occhio celeste. Bastava una sola occhiata e il vero corpo di Sun Yuan non gli sarebbe sfuggito.

Anche senza aver formato l’occhio celeste, Yi Yun avrebbe potuto interfacciarsi con il Cristallo Viola per vedere che Sun Yuan stava saltellando come una scimmia. L’obiettivo era troppo ovvio!

Yi Yun aveva praticamente cento modi per trovarlo.

E pensare che aveva detto che non avrebbe potuto usare la stessa mossa due volte. Chi si credeva di essere?

In quel momento le immagini residue di Sun Yuan si avvicinarono a nove metri da Yi Yun!

Per i guerrieri, non era diverso dall’entrare in contatto con il nemico. Ci voleva un attimo di secondo per iniziare un attacco!

“Bene!”

Lo sguardo del grassone si accese. Era stato circondato dalle immagini residue e Sun Yuan era ad un raggio di nove metri da lui, Yi Yun aveva già perso!

Il tipo paffuto non se lo era aspettato, ma ora sembrava che Sun Yuan potesse addirittura vincere!

“Attacco!”

Sun Yuan fece la sua mossa. Lanciò un attacco da dietro Yi Yun!

La distanza di nove metri si accorciò in un istante.

Sun Yuan brandì una sottile spada flessibile nascosta nella sua manica. La lama era morbida e non poteva essere vista facilmente!

Questa lama sembrava un serpente velenoso che usciva dalla sua tana. Puntò verso la schiena di Yi Yun e allo stesso tempo, mentre alzava la mano, Sun Yuan lanciò una serie di armi nascoste!

Queste armi nascoste non erano ovvie, erano aghi difficili da vedere!

Anche gli aghi volanti della famiglia Sun erano molto famosi. Nascosti tra i raggi di spada, sarebbero stati protetti dai fendenti. Un avversario ordinario avrebbe avuto difficoltà ad individuarli, figuriamoci ad evitarli.

Anche se l’avversario non fosse stato confuso dai passi dell’immagine residua, avesse reagito opportunamente e avesse potuto respingere il fendente, non sarebbe riuscito ad evitare gli aghi volanti!

Questa serie di mosse poteva essere definita spregevole!

Tenendo bene a mente il fallimento di Feng Hai, Sun Yuan aveva usato tutte le sue mosse migliori!

I passi dell’immagine residua si avvicinarono a Yi Yun, insieme alla spada flessibile e alla combinazione di armi nascoste, Sun Yuan era sicuro di poter vincere.

Questo ragazzino poteva solo biasimare la sua arroganza. Credeva di poter usare un mattone per vincere?

Senza nessuna preoccupazione, Sun Yuan mirò al cuore di Yi Yun!

Una fila di armi nascoste trafisse il suo corpo!

Colpito!

“Cha!”

La spada flessibile penetrò nel suo corpo!

Ma l’espressione di Sun Yuan cambiò all’improvviso!

Non aveva avuto la sensazione di attraversare la protezione di qi vitale di una persona. Non aveva incontrato nessuna resistenza, come se non avesse infilzato nulla!

In quel momento la figura di Yi Yun divenne sfocata.

Un’immagine residua?!

Sun Yuan ne fu sorpreso. Anche lo Yi Yun che aveva infilzato era un’immagine residua?!

I passi dell’immagine residua erano una tecnica mistica che combinava il qi vitale e i passi per formare immagini residue. Naturalmente Yi Yun non conosceva questa tecnica, ma usando una velocità assoluta, anche Yi Yun poteva creare un’immagine residua dalla breve durata.

Questo perché l’immagine originale sarebbe continuata ad apparire alla vista per un attimo di secondo, che era anche il motivo dietro il fenomeno dell’immagine residua. Senza un Occhio Celeste, non si poteva rimuovere questa immagine residua dalla vista!

Era questa breve immagine residua ad aver ingannato Sun Yuan.

Sun Yuan capì subito che la situazione stava volgendo al peggio. Arretrò urgentemente, ma in quel momento sentì vento dietro la testa!

Ebbe un brutto presentimento. Sentì un formicolio alla nuca mentre gli si rizzavano i capelli. Cercò di rimediare alla situazione, ma… era troppo tardi.

“Dong!”

Risuonò un rumore forte e chiaro. Yi Yun aveva colpito Sun Yuan alla testa con il mattone!

Sun Yuan tremò e sentì un intenso dolore alla nuca. La sua visuale si offuscò e provò subito stordimento.

<em>C… c… ca… ca**o…</em>

Pensò con rabbia Sun Yuan. Usò tutte le sue forze per tenere gli occhi aperti e rimanere in piedi, ma fu inutile, aumentò solo il dolore…

Yi Yun fu sorpreso dal fatto che non era riuscito ad abbatterlo con un colpo. Questi signori bulli di sicuro erano resistenti. Dovevano essere stati indaffarati fuori casa in passato.

Così Yi Yun gli diede una pacca sulle spalle e disse con sincerità: “Dico, stavi saltellando come una scimmia prima. Che utilità c’è nell’usare tutti questi trucchetti in battaglia? È meglio combattere in modo diretto…”

Dicendo questo, Yi Yun sollevò silenziosamente il mattone.

La bocca di Sun Yuan fremette come se volesse dire qualcosa, ma non ebbe la possibilità di parlare. Quando emise una sillaba con grande difficoltà, il secondo colpo di Yi Yun lo colpì esattamente nello stesso punto della prima mattonata.

“Dong!”

Risuonò un altro rumore. Lo stesso attacco era stato ripetuto due volte.

Sun Yuan sembrava un chiodo colpito da un martello. Tremò e i suoi occhi rotearono. Come se avesse perso tutte le ossa, cadde a terra con un tonfo!

Nessuno sapeva quali fossero stati i suoi ultimi pensieri.

Un altro sistemato. Yi Yun si stiracchiò i polsi tenendo il mattone in mano. Sembrava noncurante, come se avesse ucciso una gallina qualunque.

Il pubblico si ammutolì!

Sun Yuan aveva usato la tecnica segreta della sua famiglia e aveva formato 36 immagini residue. Le sue mosse erano state così appariscenti.

Ma alla fine… era stato distrutto da un mattone!

Yi Yun era sceso in campo due volte, aveva usato il mattone due volte per distruggere due persone!

Uh… Anzi lo aveva usato quattro volte, ma non importa!

Questo sarebbe un ca**o di duello tra esperti?

Tutte le persone venute nella Divina Città di Tai Ah erano membri d’élite. I loro duelli sarebbero dovuti essere pieni di raggi di lama e aure sconvolgenti!

Che problema hai, usi due colpi di mattone per abbattere gli avversari?!

Yi Yun si accovacciò e posò il mattone accanto. Afferrò la mano di Sun Yuan e prese il suo anello interspaziale.

Dopotutto faceva parte della scommessa. Sarebbe stato suo prima o poi, così perché non prenderlo prima?

“Grazie!”

Disse con tono provocatorio Yi Yun, ma naturalmente Sun Yuan non poteva più sentirlo.

Vedendo questa scena, il tipo paffuto tra i quattro bulli fuori dall’arena divenne livido. Il grasso del suo viso stava tremando costantemente.

Anche il tipo ossuto era stato sconfitto!

Aveva perso il suo anello interspaziale e 1000 rune scaglie di drago!

Insieme allo scontro precedente, i quattro bulli avevano perso 2000 rune scaglie di drago e 2 anelli interspaziali!

Si poteva già immaginare come, una volta che fossero stati presentati dagli altri, qualcuno avrebbe detto: “Oh! Sei il più grande dei quattro signori bulli. Ho sentito parlare da tempo di voi. Due dei vostri fratelli sono stati abbattuti da un bifolco delle Lande Selvagge della Nuvola con un mattone. E gli avete anche dato tutte le vostre risorse. Ho sentito da tempo voci su di voi. È un piacere incontrarti oggi! Piacere di conoscerti!”

Pensando a questo, l’espressione del tipo grasso si sfigurò completamente. Di questo passo altro che quattro signori bulli, sarebbero stati chiamati i quattro imbecilli!


