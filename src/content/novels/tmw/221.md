---
title: Capitolo 221 - Liu Yuxing
pubDate: 2024-05-19T13:46:59.425Z
tags:
    - tmw
---


Il primo giorno della competizione tra i nuovi arrivati terminò.

Yi Yun aveva combattuto cinque scontri e li aveva vinti facilmente tutti!

Durante gli altri sette i suoi avversari avevano preso l’iniziativa di arrendersi.

Chi si aspettava che Yi Yun sarebbe stato ridicolizzato era rimasto esterrefatto. I membri dell’associazione Hongdao erano sconvolti. Cos’altro potevano dire dopo essere stati surclassati da Yi Yun in questo modo?

Chi aveva cercato di approfittarsi di Yi Yun, pensando che fosse un bel pollo da spennare, ma era stato fermato dall’associazione Hongdao si sentì davvero fortunato.

Provavano proprio gratitudine nei loro confronti, avevano impedito loro di finire nei guai. Sennò sarebbero stati loro a ricevere una bella lezione con quel mattone.

Alla fine del primo giorno della competizione, secondo le regole, i perdenti dovevano pagare i vincitori con le loro rune scaglie di drago.

I dieci membri dell’associazione Hongdao, inclusi i quattro signori bulli, si misero in fila per consegnare le loro rune scaglie di drago a Yi Yun.

Di solito quando si mettevano in coda, era per raccogliere risorse o entrare in luoghi di coltivazione. Perfino le code peggiori per loro sarebbero state per andare a comprare cibo o andare in bagno. Ma ora si stavano mettendo in fila per dare le loro rune scaglie di drago a qualcun altro.

Le avevano ottenute dando in pegno i loro averi.

Era ovvio come si sentivano.

Yi Yun teneva il suo gettone e guardò estatico le pile di rune che volavano verso di lui.

Rise contento dicendo: “Generosi, siete così generosi. Vi ringrazio tutti per la vostra generosità. Sapete che sono un nuovo arrivato, non è facile, eppure siete venuti a darmi rune scaglie di drago da spendere. Vi sono così grato!”

Sentendo queste parole, i membri dell’associazione Hongdao, pieni di rimpianto, quasi vomitarono sangue.

Yi Yun aveva detto che non era facile essere un nuovo arrivato per lui?

Era ancora più ricco di molti coltivatori al secondo e al terzo anno nella Divina Città di Tai Ah, figuriamoci dei nuovi arrivati!

Vedendo il sorriso brillante di Yi Yun, volevano proprio dargli un pugno, ma purtroppo… non potevano batterlo.

“E l’anello interspaziale, non dimenticare…”

Yi Yun ricordò al grassone, non aveva ancora preso il suo.

Le labbra del grassone fremettero due volte. Guardò l’anello interspaziale verde nella sua mano e le sue dita tremarono mentre se lo toglieva.

Era un dono che la sua famiglia gli aveva dato per il suo dodicesimo compleanno.

Nel Regno Divino di Tai Ah, si prestava particolare importanza a certi compleanni per un ragazzo, a quello dei dodici, dei quindici e dei venti anni.

A dodici anni un bambino avrebbe iniziato a maturare e i membri della vecchia generazione lo avrebbero benedetto con un dono. A quindici anni un ragazzo si sarebbe potuto sposare. A vent’anni si diventava ufficialmente adulti.

Era chiaro come si sentisse a cedere questo dono che aveva ricevuto a dodici anni.

I suoi anziani l’avrebbero rimproverato una volta che l’avessero scoperto.

Ma la Divina Città di Tai Ah operava in questo modo. Secondo le sue regole, bisognava pagare il prezzo della sconfitta.

“Hai intenzione… di indossare tutti e quattro gli anelli?”

Chiese scontento il tipo ossuto.

“Naturalmente, chi dice che non posso? Posso indossarne facilmente otto su una mano. Posso mettermene quattro in due dita.”

Mentre parlava, Yi Yun indossò quattro anelli usando il medio e l’indice della mano sinistra. Aveva due anelli su ogni dito.

Yi Yun era soddisfatto.

Finalmente aveva anelli interspaziali. Sarebbe stato più conveniente quando fosse andato a cacciare nelle Divine Lande Selvagge.

Per quanto riguardava la montagna delle erbe numero sessanta, immaginava che non ci sarebbe più andato spesso.

Vedendo Yi Yun indossare quattro anelli, con l’espressione di un parvenu, il tipo ossuto deglutì e lo fissò in silenzio.

Yi Yun era tornato pieno di ricchezze. Molti lo osservavano con sguardi ardenti.

Per quanto riguardava Zhou Kui, Song Zijun e gli altri giovani che seguivano zucca pelata Qin, erano senza parole. I guadagni di Yi yun in un giorno erano più di quanto avevano ottenuto in un anno.

Avevano capito che le loro preoccupazioni riguardo a Yi Yun erano state inutili.

“Ah! Se l’avessi saputo prima, avrei scommesso di più! Ho scommesso solo cinquanta rune che Yi Yun avrebbe vinto più di dieci scontri…”

Zhou Kui mostrò un’espressione piena di rimpianto. Cinquanta rune scaglie di drago non erano poche per lui. Quando aveva fatto la scommessa, si era preoccupato molto perché pensava che dieci incontri fossero troppi.

Ma ora, Yi Yun non aveva nemmeno usato la sua sciabola per vincere dieci battaglie. Era un peccato. Se l’avesse saputo prima, avrebbe scommesso tutte le sue ricchezze!

…

Di notte, in una casa spaziosa e brillante tra le residenze di alta classe della Divina Città di Tai Ah.

Una marionetta si stava rotolando sul pavimento mentre spazzava via la polvere.

Questa marionetta veniva usata da alcune famiglie nella capitale per pulire per terra. Naturalmente la Divina Città di Tai Ah non procurava oggetti del genere. Tuttavia, alcuni figli di grandi clan avrebbero portato con sé marionette del genere per pulire le loro case.

“Oh? Vuoi che sfidi Yi Yun domani?”

In questa stanza, un giovane dall’aspetto effeminato era appoggiato su un letto mentre giocherellava con un pugnale volante a lancetta.

Seduto accanto c’era un giovane lievemente paffuto dall’espressione truce. Era il presidente dell’associazione Hongdao, Li Hong.

“Esatto! Il fratello Liu è il sesto tra i nuovi arrivati. Le tue tecniche di movimento sono superbe. Nella capitale ti conoscono quasi tutti Liu Yuxing.”

L’idea di Li Hong era semplice. Le regole della Divina Città di Tai Ah permettevano di fare al massimo dodici incontri al giorno per la competizione tra i nuovi arrivati. Questo impediva che i contendenti esaurissero le forze e si indebolissero troppo.

Ma Yi Yun poteva fare incontri in più visto che aveva vinto senza combattere.

Così Li Hong voleva che Liu Yuxing sfidasse e sconfiggesse Yi Yun. Era un modo per interrompere la serie di vittorie del giovane.

Almeno avrebbe potuto risparmiare sulle perdite che avrebbe subìto per via delle scommesse. Altrimenti avrebbe dovuto dare a Yi Yun 50.000 rune scaglie di drago.

Sarebbe stato un duro colpo per Li Hong.

“Ahah, fratello Hong, la tua associazione non ha nessuno che può fermare Yi Yun?”

Li Hong scosse la testa: “Tra i coltivatori del secondo anno, molti potrebbero batterlo, ma non c’è nessuno tra i nuovi arrivati…”

L’associazione Hongdao dopotutto era inferiore ad un’organizzazione come quella Luohuo, che era stata fondata da 3-4 anni. Non si era ancora stabilita e molti dei nuovi arrivati più sbalorditivi non si erano uniti a loro, ma ad associazioni più grandi. Quelle associazioni potevano dare benefici maggiori, mentre le promesse di Li Hong si sarebbero avverate solo tra due o tre anni.

Di conseguenza, Li Hong non era riuscito a reclutare nessuno tra i primi venti posti della classifica dei nuovi arrivati. C’erano anche alcuni lupi solitari come Qiuniu e Chu Xiaoran che non si erano uniti a nessuna associazione.

Liu Yuxing era al sesto posto. Li hong voleva che sfidasse Yi Yun perché si conoscevano da un po’ di tempo e si consideravano amici.

Per quanto riguardava Qiuniu e Chu Xiaoran, Li Hong non era mai entrato in contatto con loro. Non avrebbe potuto convincerli. E anche se avesse potuto, erano in una posizione superiore rispetto a Yi Yun, che avrebbe potuto rifiutare la loro sfida.

“Fratello Hong, possiamo essere amici, ma dobbiamo mettere una cosa in chiaro. Quel Yi Yun non ha nemmeno usato la sua arma. E senza un’arma, è riuscito a sconfiggere i signori bulli in una sola mossa. Questo significa che è capace!”

“Anche se il potere che ha mostrato non è una minaccia per me, chissà, potrebbe avere altre capacità nascoste.”

“Stavolta ho intenzione di entrare tra i primi 5000 posti nella classifica della terra. Yi Yun non è ancora salito di posizione. Anche se vincessi contro di lui, arriverei al 10.003esimo posto. A parte questo, non ne ricaverei nulla.”

“Sono nato nella residenza del duca e Yi Yun proviene dalle Lande Selvagge della Nuvola. Non ha niente da perdere. Se vincessi contro di lui, la gente direbbe che è prevedibile e la reputazione di Yi Yun aumenterebbe comunque. Potrebbe dire che è stato così forte da spingere Liu Yuxing della residenza del duca a sfidarlo.”

Disse lentamente Liu Yuxing. In quanto forte esperto nella capitale, era completamente diverso da gang come quella dei quattro signori bulli. Sapeva anche come preoccuparsi dei propri interessi. In circostanze normali, perché sfiderebbe un ragazzino delle Lande Selvagge della Nuvola?

Era l’equivalente di un discepolo nobile che competeva con uno zoticone di campagna. Sarebbe stato indegno per lui.

“Se vincerai contro Yi Yun, ti darò 3000 rune scaglie di drago in ricompensa!”

Li Hong sapeva perché Liu Yuxing si stava opponendo. Stava esagerando la difficoltà nel battere Yi Yun per farsi pagare un po’ di più.

Sentendo le parole di Li Hong, Liu Yuxing rise: “Il fratello Hong di sicuro è comprensivo. Tuttavia 3000 è troppo poco. 8000 rune scaglie di drago, prendere o lasciare.”

Liu Yuxing fece un’offerta ridicola che fece spalancare gli occhi a Li Hong: “8000?! Combatterai solo una volta! E vuoi 8000 rune?”

Liu Yuxing era forte, ma 8000 rune era un po’ troppo. Nemmeno Liu Yuxing aveva guadagnato rune scaglie di drago così facilmente durante il suo periodo da nuovo arrivato.

“Eheh! Se Yi Yun vincesse altre otto battaglie, dovrai pagare 50.000 rune. Io ne voglio solo 8000. Non è irragionevole.”

Liu Yuxing aveva messo il dito nella piaga e aveva detto un prezzo oltraggioso.

Li Hong strinse i denti e disse: “Va bene… 8000, ma solo se vincerai.”

“Non preoccuparti!” Li Yiuxing rise e si alzò dal letto. “Un ragazzino delle Lande Selvagge della Nuvola può battere solo un branco di stupidi. Come potrei perdere contro di lui?”

I quattro signori bulli e gli altri membri dell’associazione Hongdao erano al di sotto della centesima posizione. La differenza di forza tra loro e Liu Yuxing che era al sesto posto era molto vasta.

Questo era il motivo per cui Liu Yuxing era così sicuro di sé.


