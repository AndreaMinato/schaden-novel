---
title: Capitolo 225 - Regnare Supremi con un Mattone
pubDate: 2024-05-19T17:46:59.426Z
tags:
    - tmw
---


Spade volanti?!

Quando Yi Yun vide le piccole spade volare verso di lui da ogni direzione, rimase sbalordito. All’inizio aveva pensato che la “Mano Raccoglitrice di Stelle” fosse un qualche tipo di tecnica di dito, ma inaspettatamente usava le spade.

Una tecnica di spada che si chiamava “Mano Raccoglitrice di Stelle”?

Una spada principale e dodici spade piccole sfrecciavano nel cielo. La maggior parte non volava verso Yi Yun, ma puntavano agli spazi vuoti attorno a lui.

Quando le piccole lame si avvicinarono a Yi Yun, cambiarono direzione all’improvviso e iniziarono a dirigersi verso di lui da ogni angolazione!

Le spade volanti possono cambiare direzione?!

I guerrieri presenti ne furono allarmati!

Solo i guerrieri allo stadio delle fondamenta Yuan potevano controllare un’arma in questo modo usando qi vitale. Ma, pensandoci, Liu Yuxing prima aveva attirato il gettone di Yi Yun nella sala dell’arena. A quanto pareva era una delle sue abilità speciali.

Le tredici spade piombarono verso Yi Yun da ogni direzione. Era un assalto inevitabile. Perfino con la Minuta Sottigliezza sarebbe stato estremamente difficile schivarle!

Tutti fissarono ad occhi spalancati Yi Yun e le tredici spade. Temevano di perdersi questa scena meravigliosa piena di suspence!

Mentre le spade volanti avevano attirato l’attenzione del pubblico, Liu Yuxing mosse un dito di nascosto. Aveva fatto circolare più che poteva il suo qi vitale. Tutta la sua energia era concentrata sull’indice e sul dito medio della mano destra.

In un istante entrambe le dita divennero verde smeraldo!

Vedendo che le tredici spade avevano circondato il suo avversario, mettendolo in difficoltà, Liu Yuxing mostrò uno sguardo feroce e pensò: <em>’Muori… sarà impossibile per te capire che le spade volanti sono solo una finta e che questa è la vera Mano Raccoglitrice di Stelle!’</em>

“Raccoglitrice di Stelle: Colpo Mortale!”

Liu Yuxing mosse le dita e una forza invisibile si fuse con l’aria per poi sfrecciare verso Yi Yun!

Questo qi vitale era ben nascosto. Era quasi indistinguibile dalle fluttuazioni regolari nell’aria. Sfrecciò verso Yi Yun con una velocità incredibile!

Allo stesso tempo le tredici spade puntarono affondarono su di lui da ogni direzione!

Il fischio del Colpo Mortale Raccoglitore di Stelle era nascosto dalle onde soniche delle spade volanti.

Anche il suo intento omicida era celato dai raggi di spada! Così il vero attacco letale di Liu Yuxing era mimetizzato perfettamente tra le tredici lame volanti. La gente invece avrebbe pensato che fossero le spade ad essere la vera minaccia!

“Ding! Ding! Ding! Ding!”

Yi Yun usò il Sigillo della Rivoluzione Celeste per respingere le spade volanti nell’aria!

Le lame volanti non erano una minaccia. Yi Yun le abbatté tutte con un colpo del Sigillo della Rivoluzione Celeste. Sembravano impressionante, ma mancavano di sostanza.

Perfino la spada principale fu abbattuta dal Sigillo della Rivoluzione Celeste!

“Cosa?!”

Il pubblico fissò Yi Yun ad occhi spalancati. La mossa assassina preparata da tempo da Liu Yuxing, la “Mano Raccoglitrice di Stelle” che tutti aspettavano con impazienza, era stata bloccata in quel modo?

Mentre il pubblico era scioccato, Liu Yuxing mostrò un sogghigno. Tutto il suo qi vitale era stato infuso quell’attacco letale, così naturalmente le spade volanti sarebbero state deboli, ma Yi Yun era stato già distratto dalle lame.

Quel colpo mortale stava puntando verso il cuore di Yi Yun e senza dubbio avrebbe centrato il bersaglio!

Anche se avesse dovuto passare del tempo in prigione per aver ucciso Yi Yun, Liu Yuxing non l’avrebbe rimpianto.

Mentre Liu Yuxing stava pensando con energia <em>’Avanti</em>, e stava per centrare il bersaglio, Yi Yun sogghignò. Unì le mani e le sue braccia formarono una serie di immagini residue!

Il qi vitale nel suo corpo esplose. Aveva posto il Sigillo della Rivoluzione Celeste sul petto.

“Boom!”

Con un forte tintinnio, l’attacco di Liu Yuxing impattò contro il Sigillo della Rivoluzione Celeste!

CI fu un’enorme onda d’urto a causa dell’impatto e Yi Yun fu scaraventato verso l’alto. L’impatto era stato così intenso che Yi Yun sentì le braccia intorpidirsi.

<em>’Che forza. La tecnica segreta della famiglia Liu, la Mano Raccoglitrice di Stelle, di sicuro non è male!’</em>

Pensò Yi Yun mentre riprendeva l’equilibrio volando via.

Tutti rimasero completamente scioccati.

Cos’era successo?!

Tutte le spade volanti erano state respinte da Yi Yun, ma da dov’era venuta quell’esplosione di qi vitale alla fine?

E la persona più scioccata era Liu Yuxing. Era rimasto sbigottito.

Com’era finita così?!

Com’era possibile? Com’era stato così veloce da bloccare tutte e tredici le spade e anche il suo Colpo Mortale Raccoglitore di Stelle?!

Aveva attaccato quasi contemporaneamente alle altre tredici spade! Era stato abbastanza veloce da respingerle tutte?!

Non solo, aveva scoperto l’attacco nascosto tra i raggi di spada?!

Liu Yuxing non poteva accettarlo!

Aveva riversato tutta la sua energia in quell’attacco, ma era stato respinto da Yi Yun. Non l’aveva nemmeno costretto ad estrarre la sua sciabola! Questo era un enorme insulto per lui!

E in quel momento scoprì all’improvviso che Yi Yun era scomparso…

Liu Yuxing ebbe la sensazione di essere stato colpito da un fulmine. Si raggelò e i suoi tempi di reazione rallentarono. Iniziò a provare una forte inquietudine!

<em>Nooooooo!</em>

Pensò con rimpianto Liu Yuxing. Lottò per fare un balzo in avanti all’ultimo momento!

Ma dato che aveva usato la Mano Raccoglitrice di Stelle, aveva speso troppo qi vitale. Il suo scatto fu molto lento…

Era troppo tardi! Yi Yun apparì dietro Liu Yuxing come un fantasma. Il suo sguardo era concentrato e le punte dei suoi piedi toccarono terra. Era ancora a mezz’aria mentre stendeva la meno. E nella sua mano c’era il…

Mattone brillante!

Quando alzò le mani, il mattone piombò sul suo obiettivo!

“Dong!”

Risuonò un forte tonfo. Il solido mattone di Yi Yun aveva colpito la nuca di Liu Yuxing!

Liu Yuxing tremò. Tutto ciò che sentì fu un intenso dolore alla testa mentre vedeva le stelle! Il suo corpo si irrigidì. Era come una persona affetta da Alzheimer. Con grande difficoltà si girò lentamente verso Yi Yun.

In quel momento le sue pupille avevano perso la loro lucidità. Tuttavia lottò per trovare Yi Yun e non lasciarsi cadere. Non poteva cadere… almeno… non per un mattone…

Questo fu il solo pensiero che lo stava sostenendo!

Alla fine riuscì a riprendere lucidità con grande difficoltà. Tutto ciò che vide fu la figura sfocata di Yi Yun.

In quel momento il giovane aveva di nuovo alzato la mano. Il mattone brillò di fronte agli occhi di Liu Yuxing.

<em>Io… Fan***o…</em>

La bocca di Liu Yuxing si mosse, come se stesse cercando di insultarlo. Ma non appena emise mezza sillaba, vide un raggio dorato piombare su di lui.

“Dong!”

La visuale di Liu Yuxing si annerì. Non poteva più vedere niente.

Il suo cuore era pieno di rabbia e umiliazione. Ma alla fine non poté resistere a quella mossa semplice ma brutale. Così crollò a terra.

“Peng!”

Nell’arena risuonò solo un rumore simile ad un cane morto che cadeva a terra.

A parte questo, c’era un totale silenzio!

Il pubblico era sbalordito. Aveva la sensazione che diecimila bestie cornute avessero calpestato i loro cuori. Sembrava che quella vibrazione li avesse storditi.

Cielo!

Dev’essere uno scherzo!

Perfino Liu Yuxing era stato abbattuto da Yi Yun con un mattone!

Un mattone… Un mattone poteva essere così assurdo?!

Era davvero…

Poteva regnare supremo con un mattone in mano!

Era davvero inarrestabile!

Tutti guardarono Liu Yuxing, che ora aveva un enorme bernoccolo nero bluastro sulla testa, nell’arena. I loro sguardi erano pieni di compassione. Il figlio di un duca era stato abbattuto con un mattone da uno zoticone delle Lande Selvagge della Nuvola… Ci si poteva immaginare cosa sarebbe successo una volta che questa notizia si fosse diffusa nella capitale.

Liu Yuxing era famoso nei cerchi della capitale.

Non era solo forte, ma era bello e dignitoso. Dava la sensazione di essere un ragazzo affascinante.

Molte ragazze nella capitale si erano infatuate al punto da essere disposte a morire per lui. Avrebbero fatto di tutto per ricevere anche solo un’occhiata da Liu Yuxing.

Per molte ragazze, Liu Yuxing era come un dio venuto dal cielo.

Ma ora questo cosiddetto dio era stato ridotto in queste condizioni da un mattone.

Vedendo i suoi capelli scompigliati e il suo bernoccolo spettacolare…

C’era anche solo il minimo segno che fosse un dio?

Molti dei signorini della capitale, gelosi di Liu Yuxing, fecero una foto usando dischi di formazioni. Avevano intenzione di mandare le immagini nella capitale, per fare vedere alle ragazze quanto era stato glorioso Liu Yuxing nella Divina Città di Tai Ah.

Solo immaginare la reazione delle ragazze fecero ridacchiare sinistramente questi signorini. Bisognava dire che gli uomini erano naturalmente gelosi di chi era più ricco, forte, bello e popolare.

Chissà se Liu Yuxing avrebbe potuto mostrarsi in pubblico nella capitale una volta che queste immagini si fossero diffuse nella capitale.

Pensando a questo, la gente si riempì di gioia.

In quel momento Yi Yun era tornato al suo posto.

Zhou Kui lo guardò come se si trovasse di fronte ad un antico imperatore. Deglutì e fu tentato dal dire: Sei troppo… tirannico…”

Alla fine Zhou Kui lo mormorò, ma Yi Yun rispose con noncuranza: “Non importa. Mi sono dovuto impegnare un po’ per farlo svenire. Non è stato così facile…”

In effetti aveva avuto difficoltà ad usare un mattone per sconfiggere Liu Yuxing, senza nemmeno usare il qi del sole radioso.

Ma quando sentirono queste parole, gli spettatori quasi collassarono.

<em>Hai usato un mattone per mettere k.o. il figlio di un duca e osi dire che non è stato facile?! Saresti soddisfatto solo se lo avessi potuto abbattere facilmente come se fosse un cane?</em>

Zhou Kui decise di chiudere la bocca. Era sicuro che avrebbe ricevuto un altro shock se avesse continuato a parlare con Yi Yun!

“A proposito, fratello Yi Yun, cos’è stata quell’esplosione alla fine?” Intervenne Song Zijun. Era curioso.

Aveva guardato con attenzione l’ultima mossa di Liu Yuxing, ma non aveva capito cos’era successo. Sapeva solo che Liu Yuxing aveva una tecnica che sembrava capace di controllare spade volanti.


