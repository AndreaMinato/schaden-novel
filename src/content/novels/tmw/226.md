---
title: Capitolo 226 - Xu Qingyun
pubDate: 2024-05-19T18:46:59.426Z
tags:
    - tmw
---


Song Zijun non aveva capito qual era la vera mossa assassina della Mano Raccoglitrice di Stelle. Nemmeno molti dei giovani presenti l’avevano capito.

Così si sentiva uno sciocco. Uno spettatore avrebbe avuto più possibilità di capire la situazione con chiarezza, eppure lui non ci era riuscito. Se Liu Yuxing avesse usato la Mano Raccoglitrice di Stelle contro di lui, il risultato sarebbe stato ovvio.

Non avrebbe nemmeno capito perché era morto.

Yi Yun disse: “La Mano Raccoglitrice di Stelle è una tecnica di dito nascosta da una tecnica di spada… La tecnica di spada era solo una farsa per mascherarla.”

L’essenza della Mano Raccoglitrice di Stelle era condensare qi vitale. Questo qi vitale avrebbe potuto spostare oggetti e uccidere un nemico.

Il nome della tecnica descriveva in modo esagerato cosa avrebbe potuto fare se fosse stata coltivata al meglio delle sue possibilità.

Se fosse stata usata per fare un agguato, in effetti la Mano Raccoglitrice di Stelle avrebbe fatto meraviglie. Ma se l’avversario fosse stato preparato, avrebbe avuto un’efficacia di gran lunga inferiore.

Per questo la famiglia Liu aveva cercato di nascondere gli effetti della Mano Raccoglitrice di Stelle. Così molti giovani inesperti non avevano capito come funzionava.

L’agguato di Liu Yuxing era stato ben fatto sotto ogni aspetto. Sfortunatamente per lui, Yi Yun non solo aveva formato l’Occhio Celeste, ma aveva anche il Cristallo Viola. Era estremamente sensibile ad ogni forma di energia.

La forza intangibile di Liu Yuxing era invisibile all’occhio nudo, ma per Yi Yun era praticamente come una fiamma nel cielo notturno. Come poteva essere colto di sorpresa da un attacco così ovvio?

Per questo Liu Yuxing era stato destinato a fallire fin dall’inizio.

“Allora è questo il motivo…” Pensando allo scontro di Yi Yun, Song Zijun alla fine capì i princìpi dietro la Mano Raccoglitrice di Stelle.

In effetti le tecniche di coltivazione che usavano agguati non erano così potenti. Quando si raggiungeva il livello di un saggio, aprendo completamente l’Occhio Celeste, la percezione diventava così fine che non sarebbe stato facile lanciare attacchi furtivi.

Yi Yun era seduto al suo posto. Durante gli incontri seguenti, nessuno osò sfidarlo.

Anche Liu Yuxing era stato abbattuto da Yi Yun con un mattone. C’era bisogno che altri combattessero? Affrontare Yi Yun era come chiedere di essere picchiati.

Dato che avevano speso una grande quantità di rune scaglie di drago, chi aveva sfidato Yi Yun si riempì di rimpianto.

Yi Yun rimase seduto e ogni volta che arrivava il suo turno, non dovette nemmeno alzarsi perché l’altra parte si sarebbe arresa immediatamente.

Dopo aver battuto Liu Yuxing, Yi Yun vinse quindici scontri di fila.

Poi divennero 18, 19, 20…

Yi Yun aveva superato imbattuto venti scontri, vincendo la scommessa che aveva fatto con l’associazione Hongdao.

L’espressione di Li Hong si era già irrigidita.

Cos’altro poteva dire a questo punto?

Yi Yun aveva già raggiunto il picco tra i nuovi arrivati. I soli che potevano competere con lui probabilmente erano Chu Xiaoran o Qiuniu!

Li Hong poteva solo ammettere il suo fallimento.

“Fratello Hong, di sicuro abbiamo perso miserabilmente stavolta…”

Disse con un’espressione cupa un membro dell’associazione. Aveva perso 1200 rune scaglie di drago. Aveva ottenuto questa cifra dando in pegno i suoi oggetti e prendendo in prestito soldi dai suoi amici.

Ora che i risultati degli scontri erano decisi, i suoi amici erano venuti a chiedergli di restituire loro le rune. Dopotutto la Divina Città di Tai Ah non forniva nessuna protezione a chi prestava soldi.

Pensando a quella somma, il membro dell’associazione Hongdao provò amarezza. Come l’avrebbe restituita?

Li Hong rimase in silenzio. Immaginava che, dopo questi incontri, le ricchezze di Yi Yun sarebbero arrivate a più di 100.000 rune scaglie di drago.

Un nuovo arrivato era riuscito a guadagnare 100.000 rune scaglie di drago in pochi mesi. Era un’impresa sconvolgente!

Li Hong aveva indovinato. Dopo il terzo giorno della competizione, le rune scaglie di drago accumulate di Yi Yun superarono ufficialmente le 100.000 unità.

Contando le rune che aveva speso precedentemente, aveva raggiunto un totale di 120.000 rune.

Questa quantità di rune gli permise di entrare nella lista d’onore dell’Uomo!

Il metodo di calcolo della lista dell’Uomo comprendeva sia le rune attuali che tutte quelle spese in precedenza nella pagoda dei Diecimila e nei vari campi di coltivazione della Divina Città di Tai Ah. Il risultato avrebbe deciso la posizione di una persona nella lista dell’Uomo.

I punti gloria non erano inclusi, questo perché era un tipo di classifica che valutava la capacità di guadagnare ricchezze, mentre la maggior parte dei punti gloria veniva data dopo aver completato un obiettivo.

 Dato che la lista d’onore dell’Uomo calcolava la quantità di ricchezze accumulate, chi era nella Divina Città di Tai Ah da più tempo sarebbe stato in vantaggio.

Tipicamente, un coltivatore dalla forza ragionevole che era stato in città per 2-3 anni avrebbe guadagnato circa 100-200 rune al giorno. Così avrebbe accumulato un totale di 40.000-50.000 rune al giorno.

Le 120.000 rune scaglie di drago di Yi Yun senza dubbio avrebbero primeggiato tra i nuovi arrivati. Superava perfino la maggior parte dei coltivatori del secondo e del terzo anno.

Ora la posizione di Yi Yun nella lista dell’Uomo era circa al 6000esimo post, quasi nel mezzo!

Era il primo a raggiungere la 6000esima posizione nell’arco di tre mesi da secoli.

Così Yi Yun divenne ancora più famoso. Molti dei coltivatori più grandi iniziarono a prestargli attenzione.

Inizialmente avevano pensato che Yi Yun fosse fortunato, ma ora che aveva usato il Sigillo della Rivoluzione Celeste per abbattere Liu Yuxing, aveva dimostrato il suo potenziale terrificante.

Una persona del genere era destinata ad ascendere in futuro!

“Sei Yi Yun?”

Durante la terza notte, dopo che la competizione nell’arena terminò, Yi Yun, Zhou Kui, Song Zijun e gli altri stavano per andare a cena, ma furono interrotti da un giovane dai capelli ricci.

“Oh?” Yi Yun gli diede un’occhiata. Dal lieve sorriso del giovane, sembrava estremamente amichevole.

“Sono io.” Disse Yi Yun.

“Ah! Piacere di conoscerti!” Il giovane dai capelli ricci porse i suoi rispetti. “Il mio nome è Lan Bai. Appartengo alla residenza reale Chu. Ho riferito notizie del fratello Yi alla mia famiglia. Il nostro Anziano è molto interessato a te. Tra pochi mesi ci sarà un breve periodo di vacanza per i nuovi arrivati. Mi chiedo se il fratello Yi sarebbe interessato a venire a visitare la nostra residenza reale Chu?”

Mentre lo diceva, il giovane dai capelli ricchi consegnò a Yi Yun una pergamena di giada.

Yi Yun rimase sbalordito per un momento. Interfacciò la sua energia spirituale con la pergamena di giada e la sondò. Capì subito lo scopo del giovane dai capelli ricchi. Stava rappresentando la residenza reale Chu per invitarlo. La lettera prometteva molto benefici a Yi Yun.

Un feudo di medie dimensioni sotto la giurisdizione della residenza reale Chu, un tratto di terra arabile, una tenuta lussuosa e quasi mille servi.

Ogni anno, la residenza reale Chu gli avrebbe fornito una considerevole quantità di elisir, reliquie, armature, armi e oggetti magici.

Inoltre promettevano perfino di dargli sette bellezze sbalorditive dopo il suo quindicesimo compleanno come sue concubine.

E questo a condizione che Yi Yun diventasse un ospite della residenza reale Chu.

Yi Yun era rimasto sbalordito. Aveva ricevuto un invito!

Era davvero la prima volta che incontrava un’occasione del genere.

Anche se Zhou Kui e Song Zijun, che erano accanto a Yi Yun, non sapevano cosa ci fosse scritto nella pergamena di giada, potevano immaginare facilmente cosa stava accadendo. Erano pieni di invidia.

Questa era la differenza tra un genio ordinario e uno di massimo livello…

Yi Yun era già stato preso di mira dopo tre mesi.

“Com’è? Sei soddisfatto?” Il giovane dai capelli ricci si sfregò le mani, in attesa della risposta di Yi Yun. Tuttavia, in quel momento, risuonò la voce piacevole di un uomo. Dava la stessa sensazione di una fresca brezza primaverile.

“Lan Bai, è passato un po’ di tempo dall’ultima volta che ti ho visto. Perché non sei migliorato affatto? Stai ancora imbrogliando nuovi arrivati!”

Yi Yun si girò scioccato. Vide un giovane con una maglia verde avvicinarsi, sembrava avere diciotto anni. Le sue sopracciglia sembravano taglienti, i suoi denti erano bianchi ed emanava un’aura eroica.

Vedendolo, Lan Bai fece subito una smorfia. Aprì la bocca e disse con tono secco:

“Xu… Xu Qingyun…”

Oh? Xu Qingyun?!

Sentendo questo nome, Yi Yun rimase scioccato.

Quarto nella lista d’onore celeste, era quel Xu Qingyun?!

Yi Yun ricordava bene questo nome. Era tra i primi cinque sia della classifica celeste che in quella della terra!

Xu Qingyun era stato nella Divina Città di Tai Ah da cinque anni e questo era il suo ultimo anno.

Era il membro della generazione più grande per eccellenza!

Song Zijun e Zhou Kui erano sbalorditi. Per nuovi arrivati come loro, Xu Qingyun era una figura troppo importante, non avrebbero avuto modo di interagire con lui.

La recente competizione piena di eventi scioccanti aveva attirato molti spettatori.

Ma una gara del genere non sarebbe stata nulla per i primi cento nella classifica del cielo e della terra. Non c’era motivo per loro di prestare attenzione. Questo perché la differenza di forza tra loro e le reclute era troppo vasta!

Il giovane dai capelli ricci fece una risata vuota e sorrise dicendo: “Il fratello Xu deve stare scherzando. Non lo sto imbrogliando.”

“Ah.” Xu Qingyun osservò la pergamena di giada nelle mani di Yi Yun. In un batter d’occhio la lesse tutta. Scosse la testa con disgusto e disse: “Di nuovo. Dai così pochi benefici per spingere una recluta a firmare un contratto dello spirito con la tua residenza reale Chu. Di sicuro avete fatto i vostri calcoli…”

“Oh? Un contratto dello spirito?” Solo dal nome, intuì cos’era.

A quanto pareva i benefici offerti dal giovane dai capelli ricci sarebbero stati garantiti solo dopo aver firmato un contratto dello spirito.

Questo giovane dai capelli ricci poteva non averlo spiegato, ma Yi Yun aveva una mentalità matura ed era ambizioso, così non sarebbe stato facile raggirarlo. Altri nuovi arrivati che avevano appena tredici o quattordici anni avrebbero avuto scarse capacità di discernimento. Era impossibile non venire imbrogliati vedendo come offrivano splendide schiave sessuali e ogni sorta di tentazione.

<em>’Nella Divina Città di Tai Ah ci sono altre minacce sinistre oltre agli attacchi diretti…’</em>

Pensò Yi Yun con rammarico. Non aveva capito le intenzioni del giovane dai capelli ricci visto che si era affatto con un sorriso amichevole.

“Farai meglio ad andartene, altrimenti…” Prima che Xu Qingyun finisse di parlare, il giovane dai capelli ricci rise e disse: “Colpa mia fratello Xu. Ora me ne vado!”

Dopo aver detto questo, si inchinò e si ritirò.

Yi Yun guardò Xu Qingyun con sorpresa. Questo Xu Qingyun non sembrava avere l’aria di essere un esperto.


