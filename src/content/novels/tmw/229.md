---
title: Capitolo 229 - Forza Divina Innata
pubDate: 2024-05-19T21:46:59.428Z
tags:
    - tmw
---


Gli incontri di oggi erano destinati a raggiungere livelli superiori.

Dopo Chu Xiaoran, tre nuovi arrivati tra i primi dieci posti scesero in campo e sfidarono coltivatori più grandi tra le prime 5000 posizioni.

Le battaglie divennero estremamente intense. Anche se queste reclute non potevano competere con Chu Xiaoran, che aveva ottenuto qualche ispirazione su una verità nomologica, furono acclamati dalla folla solo per i loro scontri di qi vitale.

Sfortunatamente per loro, i tre nuovi arrivati non riuscirono a battere i veterani che si allenavano da 2-3 anni.

Proprio mentre gli altri novellini stavano provando rimpianto per loro, apparì un’incognita sul palco.

Un nuovo arrivato di nome Gu Mu, al ventesimo posto, sfidò un coltivatore più grande tra le prime 4900 posizioni. All’inizio tutti pensavano che avrebbe perso, ma il risultato sorprese tutti. Gu Mu sconfisse il suo avversario, facendosi strada tra i primi 5000 posti!

Gu Mu non era famoso. Non aveva destato molta attenzione visto che era al ventesimo posto tra i nuovi arrivati. Ma le stime della classifica si basavano sulle loro attività negli ultimi tre mesi e non potevano determinare la vera forza di una persona.

Gu Mu era una nullità che era riuscita a salire silenziosamente tra i primi 5000 posti, questo sbalordì molte persone.

Ciò che stupì ancora di più fu che Gu Mu non proveniva da clan famosi. In termini di origini, era superiore a Yi Yun, ma non di molto. Suo nonno era un Cavaliere del Regno, ma durante la generazione di suo padre, la sua famiglia si era deteriorata.

Non poteva nemmeno essere considerato un clan, ma erano riusciti a produrre un mostro come Gu Mu.

Gu Mu doveva aver incontrato qualche evento fortuito per raggiungere un livello del genere.

La gente sospirò pensandoci. Il mondo era così vasto e pieno di persone. C’erano così tanti membri d’élite, non era sorprendente che alcuni di loro avessero avuto incontri fortuiti.

Tra questo gruppo di nuovi arrivati, Yi Yun era il primo, poi c’era Gun Mu. Esisteva ogni sorta di talento nascosto.

Gli scontri divennero più intensi al quinto giorno della competizione. L’ultima battaglia fece culminare al massimo l’entusiasmo!

“Divino Palco delle Lande Selvagge, 3960, Bai Mingwu! Sfidante, 10.002, Qiuniu!”

Tutte le nuove reclute si entusiasmarono sentendo l’annuncio dell’arbitro.

Era il turno di Qiuniu!

Nessuno dubitava più della forza di Qiuniu.

Era sempre stato paragonato a Chu Xiaoran e, vista la battaglia della giovane di prima, molti si stavano chiedendo se fosse al suo stesso livello. Ora potevano vederlo loro stessi!

“Eheh, finalmente è il mio turno!” L’uomo alto un metro e novanta accanto a Chu Xiaoran si alzò all’improvviso. Era difficile credere che avesse tredici anni.

Qiuniu guardò il suo avversario. Anche lui era una persona alta e robusta. Aveva quindici anni ed era alto un metro e ottanta. Era un avversario adatto a Qiuniu.

“’La mia armatura bianca dovrebbe essere sufficiente contro questo ragazzino!” Disse tra sé e sé Qiuniu. Chu Xiaoran rise: “Sta attento a non fallire un compito così facile!”

“Fallire? Eheh…” Qiuniu si toccò la punta del naso con il pollice. “Non preoccuparti. Prima di affrontarti, non perderò!”

Qiuniu non aveva combattuto contro di lei da molto tempo. Dopo aver visto come Chu Xiaoran aveva battuto Fang Jihai, anche Qiuniu si era sentito sotto pressione.

Non avendola vista per così tanti anni, nonostante in passato fossero stati familiari, non poteva più capire a che livello fosse.

Bai Mingwu salì sul palco. Estrasse un’arma inastata.

L’arma di Qiuniu invece scioccò molte persone. La maggior parte del suo corpo era coperto da una spessa armatura color oro pallido, incluse le gambe, il torso e le braccia.

Sulla sua mano destra teneva un enorme guanto lungo circa un metro e spesso quanto la vita di un adulto. Sembrava il fusto di un cannone e dietro di esso c’erano tre lame taglienti!

Ogni lama era lunga 1,5 metri ed era ampia la metà di un palmo. Sembrava un enorme artiglio!

Nella mano sinistra di qiuniu c’era uno scudo color oro pallido ampio un metro di diametro!

Molti rimasero sbalorditi dal modo di vestire di Qiuniu. Era troppo ridicolo!

Il suo equipaggiamento lo faceva sembrare un castello in movimento!

“Boom!”

Qiuniu balzò sul palco. Con un tonfo metallico, le piastrelle di tungsteno viola tremarono sotto i suoi piedi!


“Cielo! Quanto è pesante?!”

La gente rimase scioccata. Le piastrelle di tungsteno viola erano ampie tre metri e spesse trenta centimetri. Allineate fianco a fianco, erano estremamente solide. Ma Qiuniu poteva farle tremare solo saltandoci sopra…

“Questa armatura…” Bai Mingwu lo guardò e alzò la sua asta. “Come terrai il passo con me con un equipaggiamento del genere?”

Qiuniu sogghignò e disse: “Non sono così capace, sono solo un po’ più forte. Solo indossando questo posso accentuare il mio vantaggio…”

“Eheh!” Bai Mingwu sorrise freddamente. “Allora proviamo!”

Bai Mingwu attaccò non appena iniziò l’incontro. Usò tecniche di movimento per formare una serie di ombre!

Voleva sconfiggere Qiuniu usando la sua velocità!

Qiuniu poteva essere forte con quell’equipaggiamento, ma era lento.

Ma Mingwu si muoveva come il vento, mentre Qiuniu rimaneva immobile. Non sottovalutò l’avversario. Visto che Chu Xiaoran aveva sconfitto Fang Jihai, era in guardia. Non voleva seguire le orme di Fang Jihai e venire sconfitto da un nuovo arrivato.

Sarebbe stato troppo imbarazzante!

“Whew!”

Un raggio d’asta volò nel cielo e iniziò a muoversi attorno come una frusta. L’arma di Bai Mingwu era stata infusa con molto qi vitale, che assunse un colore smeraldino.

“È il mistico sutra del cuore di giada della famiglia Bai!” Gridò qualcuno.

Nel Regno Divino di Tai Ah, molti clan avevano le loro tecniche segrete e non erano da sottovalutare. Una famiglia aveva la sua eredità che le permetteva di allenare le sue future generazioni. Attraverso matrimoni interni e arricchendo la propria stirpe, lentamente un clan sarebbe fiorito.

Un buon insieme di tecniche di coltivazione sarebbe stato il fondamento di un clan.

Un guerriero dalla tecnica di coltivazione debole sarebbe stato in svantaggio contro un suo pari che aveva una tecnica di coltivazione forte!

Anche il Mistico Sutra del Cuore di Giada era una tecnica di coltivazione dall’ottima reputazione. Non era inferiore alla Mano Raccoglitrice di Stelle della famiglia Liu!

E Liu Yuxing era solo un nuovo arrivato. Come poteva essere esperto quanto un coltivatore più grande come Bai Mingwu?

“Swish!”

Bai Mingwu apparì all’istante di fronte a Qiuniu. Alzando l’asta, menò un colpo verso il collo dell’avversario. Il raggio d’asta passò calò dall’alto, sembrava un fulmine smeraldino che stava volando verso Qiuniu!

Tutti spalancarono gli occhi. Era un attacco estremamente potente!

Fronteggiando il colpo letale di Bai Mingwu, Qiuniu gridò. Questo suono tumultuoso si diffuse per il palco come un fulmine per poi risuonare nel cielo!

Scatenando tutta la forza nel suo corpo, alzò il braccio sinistro!

“Dang!”

Riecheggiò un rimbombo assordante. Lo scudo di Qiuniu aveva bloccato l’attacco di Bai Mingwu!

Con un’esplosione assordante, il raggio smeraldino esplose. Le piastrelle di tungsteno viola sotto i piedi di Qiuniu tremarono. L’enorme impatto aveva formato due enormi crateri sotto di lui!

Ma Qiuniu non si era ritirato nemmeno di un passo!

“Questa forza!”

Vedendo come Qiuniu aveva usato lo scudo della sua mano sinistra per bloccare l’attacco, tutti rimasero a bocca aperta per lo shock. Bai Mingwu aveva usato entrambe le mani e il mistico sutra del cuore di giada, il potere del suo attacco era inimmaginabile.

Eppure Qiuniu l’aveva bloccato con una sola mano e non si era nemmeno ritirato di un passo. Che sorta di strana forza era questa?

Ad una persona ordinaria si sarebbe spezzato il braccio!

“Tu…”

Le pupille di Bai Mingwu si contrassero. L’impatto aveva intorpidito il suo palmo.

Un’asta era un’arma pesante e molto dura. Non avrebbe potuto sopportare un impatto del genere a lungo. <em>’Questo ragazzino, non credo che il suo braccio sia completamente illeso…’</em>

Proprio mentre lo stava pensando, Bai Mingwu si rese conto che Qiuniu aveva afferrato la sua arma inastata.

Dopo averlo bloccato con la mano sinistra, Qiuniu aveva usato la mano destra per afferrare la sua arma. Si mise in posizione.

“Quest’arma ora è mia…” Qiuniu sogghignò. “Se afferrò un’arma, non puoi più tirarmela via dalle mani!”

<em>Cosa?!</em>

Sentendo queste parole, una vena iniziò a sporgere dalla fronte di Bai Mingwu.

“Sei troppo arrogante!” Gridò Bai Mingwu, che iniziò a fare circolare l’energia del Mistico Sutra del Cuore di Giada e fece divampare il suo qi vitale. Iniziò a tirare indietro la sua arma!

<em>Peng!</em>

Il qi vitale del mistico sutra del cuore di giada esplose, ma… l’asta rimase nelle mani di Qiuniu. Sembrava che fosse bloccata lì.

“Tu…” Bai Mingwu spalancò gli occhi. La forza di Qiuniu era troppo terrificante!

Non credeva a questa eresia. Mentre usava a più non posso il mistico sutra del cuore di giada, il suo qi vitale ruggì come uno tsunami, ma le mani di Qiuniu sembravano una morsa di ferro nero. Si rifiutavano di lasciare la presa. Non importava quanto l’asta resisteva, era come un serpente bloccato in un buco, incapace di muoversi.

Questo… cos’era successo?

Perle di sudore iniziarono a formarsi sulla fronte di Bai Mingwu.

Era la prima volta che non poteva ritirare un’arma che era stata afferrata da un avversario. Era anche la prima volta che affrontava un avversario che usava una tecnica del genere!

Usando la sua enorme forza, afferrava l’arma degli altri! Come si poteva combattere contro una persona del genere?

A questo punto, Bai Mingwu sentì un’ondata di forza percorrere l’asta, che si alzò. Bai Mingwu, che la stava tenendo, fu sollevato a sua volta.

Era stato sollevato da Qiuniu!

Tutti rimasero scioccati quando videro questa scena. Erano rimasti senza parole. Non si sarebbero mai aspettati che l’incontro sarebbe finito così.

Da lontano, potevano solo vedere Qiuniu con la sua armatura pesante, irremovibile come una montagna. Aveva inclinato le braccia verso l’alto, sollevando Bai Mingwu e l’arma inastata. Sembrava che stesse tenendo un leccalecca.


