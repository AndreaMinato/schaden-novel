---
title: Capitolo 23 - Raffinamento dell'Elisir di Yi Yun
pubDate: 2023-05-30T14:09:48.022Z
tags:
    - tmw
---


"Così posso raffinare le ossa della desolazione?" Chiese Yi Yun.

Lian Chengyu acconsentì silenziosamente. Era così miserabile vedere una persona contenta di venire mandata a morire.

"La ringrazio giovane maestro." Yi Yun era molto felice. Non era una reazione finta. All'inizio pensava che Lian Chengyu sarebbe impazzito e gli avrebbe dato altre pacche per assicurarsi che morisse.

Anche se i metodi di Lian Chengyu non avrebbero danneggiato Yi Yun, ci sarebbero state molte implicazioni.

Lian Chengyu poteva pensare di aver commesso un errore la prima volta, ma avrebbe capito che c'era qualcosa di strano alla seconda. Per Yi Yun non sarebbe stata una buona notizia.

Ora però gli aveva dato il permesso di raffinare le ossa della desolazione.

Raffinare le ossa della desolazione gli avrebbe dato tempo per respirare. La forza di Yi Yun era aumentata in modo esponenziale, così nell'arco di due mesi, la situazione sarebbe cambiata radicalmente!

"Yun'er, perché non stai tornando a casa per mangiare?" Jiang Xiaorou aveva finito di cucinare ed era uscita a cercare il fratello. Ma lo vide parlare con Lian Chengyu nel momento in cui varcò l'ingresso.

Jiang Xiaorou si preoccupò subito. Lian Chengyu aveva ferito gravemente Yi Yun in passato e lo aveva quasi ucciso!

Si avvicinò velocemente, temeva che Lian Chengyu gli avrebbe fatto del male.

Anche se Jiang Xiaorou odiava Lian Chengyu fino all'osso, sapeva di non poter perdere il controllo di fronte a lui.

"Capisco, è il giovane maestro Lian." Jiang Xiaorou sorrise con beffardamente dopo aver visto Lian Chengyu mentre tirava Yi Yun dietro di sé.

"Oh? Jiang Xiaorou, mi ricordo di te." Lian Chengyu si accigliò notando le reazioni della ragazza. Questa ragazza era ancora ostile nei suoi confronti!

Lian Chengyu detestava vedere dei poveri plebei che gli mancavano di rispetto. Era il risultato del suo complesso di inferiorità sotto le organizzazioni più potenti, così ci teneva a stabilire la sua autorità tra la gente mediocre che non poteva competere con lui.

Ma Jiang Xiaorou era una donna che ammirava, così era più tollerante. L'avrebbe domata lentamente.

Lian Chengyu se ne andò. Anche se ammirava Jiang Xiaorou, non le avrebbe dato attenzione, né le avrebbe detto un'altra parola. Era un membro d'élite. Era come un imperatore in visita, non avrebbe mai corteggiato qualcuno. Doveva solo aspettare che Jiang Xiaorou finisse in una situazione disperata e che Zhao Tiezhu si occupasse di lei.

Jiang Xiaorou guardò la schiena di Lian Chengyu mentre stringeva le piccole mani di Yi Yun: "Cosa sta succedendo?"

"Niente sorella Xiaorou. Non devi preoccuparti."

Era stato Yi Yun a dirle che Lian Chengyu lo aveva ferito. Così dopo la rassicurazione Jiang Xiaorou si rilassò. In questi pochi giorni, iniziò vagamente a pensare che suo fratello non fosse più il bambino di prima. Aveva le sue idee.

Ma Jiang Xiaorou ebbe la sensazione che qualcosa non tornasse: "Yun'er, non starai pensando di raffinare le ossa della desolazione? Non puoi andare in quel posto!"

Yi Yun guardò con stupore Jiang Xiaorou. L'intuito acuto di Jiang Xiaorou era sorprendente. Anche se non sapeva che misteri contenesse il processo di raffinamento, aveva capito che era un lavoro pericoloso.

Yi Yun rifletté per poi dire piano: "Non sono debole come credi sorella. Dopo essere tornato dal mondo dei morti, credo di essere diverso dal passato... Non ricordi come ho scalato quella rupe alta venti metri un po' di giorni fa."

Ora che Yi Yun l'aveva menzionato, Jiang Xiaorou ci ripensò. Era rimasta stupita dalla velocità con cui Yi Yun aveva scalato la rupe, ma lo aveva accettato perché a Yi Yun piaceva scalare e raccogliere erbe da quando era piccolo.

Pensandoci, in effetti Yi Yun era più vigoroso. Era molto più bravo a scalare rupi della maggior parte dei membri del campo dei guerrieri.

Così Jiang Xiaorou si rassicurò. Suo fratello in effetti era diverso.

A volte, dopo essere sfuggiti ad una situazione fatale, si sarebbe ottenuta una grande fortuna dopo. Jiang Xiaorou aveva sentito di come alcune persone erano state colpite da un fulmine e non solo non erano morte; avevano ottenuto abilità speciali.

Che Yun'er fosse in una situazione simile?

Quella notte, Yi Yun fu portato nell'area dove essiccavano il grano.

I recinti di legno circondavano la zona. A causa dell'incidente del "tifo", le recinzioni erano aumentate, impedendo a chiunque all'esterno di vedere cosa succedeva dentro.

C'erano circa trenta persone divise in due turni che si occupavano del raffinamento.

Yi Yun era stato assegnato al turno di notte. C'era circa una decina di persone al momento. Anche se questi uomini non erano robusti come i guerrieri del campo, erano tutti grossi. Yi Yun sembrava una gallina in mezzo ai cigni tra di loro. La sua testa arrivava solo ai loro petti.

Vedendolo, il gruppo rimase scioccato. Il motivo dietro gli sguardi era ovvio, come mai un bambino così magro era stato selezionato per raffinare le ossa della desolazione?

A parte la sua forza, era così basso che non avrebbe potuto raggiungere la bocca del calderone usando uno sgabello. Come avrebbe potuto aggiungere l'acqua del fuoco elementale nel calderone?

"Ragazzo, stai scherzando? Qualcuno come te può raffinare le ossa?"

"Cosa puoi fare con il tuo corpicino? Le tue gambe sono più sottili dei ceppi di legno!"

Tutti gli uomini reagirono con ostilità vedendo Yi Yun. Gli sarebbe stato dato un pezzo di pancetta senza dover lavorare. Non erano contenti di questo.

Yi Yun non si disturbò a parlare e si sedette accanto alla pila di legna, lasciandoli dire ciò che volevano.

"È il momento del porridge!" Un uomo del campo dei guerrieri portò un secchio di porridge. Era cibo che veniva fornito a chi raffinava le ossa della desolazione. Questo era un privilegio che i superiori della tribù avevano concesso per assicurare che il raffinamento procedesse per il meglio. Solo dopo aver mangiato avrebbero avuto la forza di lavorare.

Sentendo che il porridge era arrivato, gli sguardi degli uomini si accesero e iniziarono a correre.

"Hula!" Il secchio del porridge venne svuotato. Dopo che queste persone lottarono per ottenere la loro porzione, non era rimasto nulla per Yi Yun.

Yi Yun non poteva farci nulla. Un pessimo ambiente imbruttiva i suoi cittadini, c'era una sua logica dietro. Il problema principale non era l'immoralità, ma il fatto che essere morali non avrebbe assicurato la loro sopravvivenza.

"È il momento di lavorare! Iniziate a lavorare!" Gridarono i tizi del campo dei guerrieri.

Un po' di uomini si avvicinarono al grosso calderone. Era il momento di rimpiazzare gli uomini del turno di giorno.

Yi Yun rimase indietro. Camminò lentamente mentre fissava il calderone.

Agli occhi degli altri, Yi Yun sembrava sbalordito accanto all'enorme calderone di bronzo riscaldato dal fuoco viola. In effetti il contenitore era enorme. Yi Yun non arrivava nemmeno al secondo manico del calderone.

In effetti il campo visivo di Yi Yun era pieno di puntini luminosi. Sembravano lucciole che danzavano nella notte.

Che potere mistico! Questa era l'energia delle ossa della desolazione ed era il leggendario potere della desolazione!

Questo flusso sconfinato di puntini luminosi entusiasmò Yi Yun. Precedentemente il Cristallo Viola aveva assorbito un po' dell'energia delle ossa della desolazione, ma era rimasto lontano e non aveva potuto assorbire molta essenza. Oggi invece era in stretto contatto con le ossa della desolazione.

Il ginseng della della Giada Viola e il Fungo Nero non potevano competere con questo tesoro. Yi Yun era estremamente entusiasta, come una persona abituata a mangiare cibo semplice che stava vedendo un pasto sontuoso.

Era come un ladro entrato nella tomba dell'imperatore, una donnola che si era intrufolata in un pollaio!

Tutta l'energia delle ossa della desolazione apparteneva a lui.

"Ragazzino, perché rimani lì impalato? Taglia la legna!" Gridò un uomo per poi passare un'ascia a Yi Yun.

Il ragazzo si ridestò dal suo torpore e procedette contento a tagliare la legna.

"Questo ragazzo ha un problema al cervello!" L'uomo imprecò. Stava già iniziando a lavorare. Lui e gli altri avevano il compito di tagliare la legna.

La legna era la fonte del fuoco. Era estremamente forte e pesante. Un po' di uomini forzuti avevano dovuto lavorare sodo prima di poter tagliare a pezzi la legna viola.

Questi uomini lavoravano duramente perché, se avessero fatto un buon lavoro, forse sarebbero stati promossi a caposquadra, ottenendo più pancetta e cibo.

Yi Yun però non si lasciò trasportare dalla contentezza. Sapeva che il raffinamento delle ossa della desolazione aveva qualcosa a che fare con l'epidemia di tifo!

Voleva indagare bene sulla causa dell'ondata di tifo. Se il Cristallo Viola non poteva risolverla, allora non importava quanto fossero grandi le ricompense, Yi Yun sarebbe solo scappato.

Così, mentre Yi Yun tagliava la legna senza troppo impegno, osservò con attenzione il calderone di bronzo che era diventato rosso per il calore.

Lentamente, Yi Yun si rese conto del problema.

Dal grosso calderone volarono fuori dei puntini luminosi di colore diverso.

Il primo tipo di puntini era di colore viola. Facevano parte della corrente principale e volavano senza meta. Yi Yun si rese conto che se si fosse concentrato, questi puntini sarebbero volati verso di lui.

Dato che il Cristallo Viola si era fuso con il suo cuore, da quando era avanzato al secondo livello del Sangue Mortale, Yi Yun sentiva di poter controllare la quantità di energia che il Cristallo Viola avrebbe assorbito.

Poteva scegliere se avesse voluto assorbire quei puntini luminosi o no.

L'altro tipo di energia era di colore blu ghiaccio…



