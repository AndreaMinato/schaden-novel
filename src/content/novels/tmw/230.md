---
title: Capitolo 230 - Il raduno di membri d’élite
pubDate: 2024-05-19T22:46:59.428Z
tags:
    - tmw
---


Bai Mingwu arrossì. Dopo tutti questi anni, prendendo parte a numerose battaglie, grandi e piccole, non era mai finito in una situazione simile. Era assolutamente vergognoso.

Il metodo di questo Qiuniu era imprevedibile!

Bai Mingwu strinse i denti. Con uno scatto improvviso, mosse l’asta della sua arma verso Qiuniu!

Usando il Mistico Sutra del Cuore di Giada, tutto il suo qi vitale ora era concentrato nei suoi piedi!

Puntò alla testa di Qiuniu mentre tirava un calcio!

Bai Mingwu aveva tecniche di calcio piuttosto buone.

Tuttavia Qiuniu si limitò a sogghignare per poi alzare il suo scudo.

“Dang!”

I piedi di Bai Mingwu atterrarono pesantemente sullo scudo. Il qi vitale del Mistico Sutra del Cuore di Giada esplose, intorpidendo i piedi di Bai Mingwu. Qiuniu invece rimase impassibile. Lo scudo spesso e pesante sembrava un muro di metallo che bloccava ogni sorta di attacco!

Bai Mingwu si sentì impotente. Aveva usato la sua arma inastata per attaccare, ma era stato bloccato dallo scudo di Qiuniu. Era successa la stessa cosa quando aveva usato il suo piede!

Dopo aver bloccato il colpo, Qiuniu sorrise. Mentre tirava l’asta e la sua mano sinistra teneva lo scudo, fece uno scatto in avanti.

Colpo di scudo!

“Peng!”

Dopo un forte clangore, Bai Mingwu fu scaraventato via dall’attacco!

Ruzzolò un po’ di volte prima di atterrare. L’impatto l’aveva fatto arretrare per più di dieci passi prima che riuscisse a riprendere l’equilibrio. Il flusso del suo sangue era stato sconvolto.

Si premette una mano al petto e guardò Qiuniu. Il suo avversario era rimasto al suo posto. In effetti, durante l’intera battaglia, non si era mosso per più di pochi passi.

Mentre Bai Mingwu era stato scaraventato all’indietro, la sua arma era ancora nella mano di Qiuniu.

Gli aveva portato via l’arma!

Non c’era modo di descrivere cosa stesse passando per la testa di Bai Mingwu. Aveva usato solo una mossa durante questa battaglia. Dopo che la sua arma era stata afferrata dal suo avversario, non era riuscito a riprendersela e adesso era in una situazione imbarazzante.

Era troppo esasperante.

C’erano ancora molte mosse che non aveva avuto l’occasione di usare, ma richiedevano tutte la sua arma. Senza, il suo potere combattivo sarebbe calato drasticamente, lasciandolo solo con tecniche di calcio!

Aveva ancora un’arma inastata di bassa qualità nel suo anello interspaziale.

Ma non avrebbe potuto sfoderare il suo potenziale più grande usandola e sopratutto Qiuniu avrebbe potuto portare via anche quella!

Non aveva modo di impedirglielo. Se ne avesse persa un’altra, sarebbe stato troppo imbarazzante!

Bai Mingwu ora era in un dilemma.

Qiuniu indossava un’armatura pesante e portava uno scudo enorme. Era impossibile per Bai Mingwu trapassarli usando solo i pugni e i calci!

“Ti restituirò… la tua arma!” Mentre lo diceva, Qiuniu soppesò con noncuranza l’arma. Poi la strinse e si sporse lievemente in avanti, sollevando il suo piede sinistro.

“Ah!” Qiuniu gridò e, quando posò il piede sinistro a terra, scagliò via l’arma con il braccio destro!

“Sou!”

L’asta pesante rilasciò un grido simile ad un’esplosione. Volò nell’aria, dritta verso Bai Mingwu!

La velocità dell’arma era terrificante!

Le pupille di Bai Mingwu si rimpicciolirono. La sua arma stava volando dritta verso di lui, ma… non osò provare ad afferrarla!

Quando fu sul punto di colpirlo, Bai Mingwu strinse i denti e usò una tecnica di movimento per schivarla.

“Dang!”

Con un forte clangore metallico, l’arma inastata si incastrò nel muro protettivo di tungsteno viola accanto al palco delle Divine Lande Selvagge.

La parete spessa tre piedi tremò per l’enorme impatto. Perfino le piastrelle lo fecero!

L’asta stava vibrando incessantemente!

Vedendo questo, molti rimasero senza parole, la forza di Qiuniu era troppo terrificante!

Bai Mingwu rimase sul palco impallidito. Non sapeva proprio cosa fare!

Doveva correre giù dal palco per raccogliere la sua arma?

Non solo era imbarazzante, ma anche dopo averla recuperata, non era sicuro di poter battere Qiuniu. Inoltre cosa sarebbe successo se il suo avversario l’avesse attaccato mentre cercava di recuperarla?

Dopo aver riflettuto, Bai Mingwu dovette ammettere di aver perso nel momento in cui Qiuniu aveva afferrato la sua arma.

Era inferiore!

Stringendo i denti, Bai Mingwu scosse la testa e disse: “Ammetto la sconfitta…”

Non era un cattivo perdente. Era inutile resistere in una situazione del genere.

“Grazie!” Qiuniu porse i suoi saluti.

Qiuniu aveva vinto questa battaglia!

Il pubblico provò emozioni indescrivibili vedendo Bai Mingwu scendere dal palco con fare triste e usare tutta la sua forza per estrarre la sua arma dal muro.

Questa battaglia era stata assurda. La strategia di Qiuniu era diversa rispetto a quella degli altri, ma era estremamente efficace. Bai Mingwu era stato sconfitto da Qiuniu al punto da farlo arrendere.

“Bai Mingwu ha ammesso la sconfitta… Una persona tra i primi 3900 posti della classifica della terra è stata sconfitta da Qiuniu, così…”

“Non c’era altro modo. La differenza di forza è troppo vasta. Bai Mingwu ha perso sicurezza dopo che la sua arma è stata portata via. Se non fosse accaduto, sarebbe potuto resistere per un po’ di più. In effetti, dopo aver raggiunto lo stadio delle fondamenta Yuan, la connessione di un guerriero con la sua arma aumenterebbe di molto. Non sarebbe più così facile rubare l’arma di qualcun altro.”

Una volta che un esperto raggiungeva lo stadio delle fondamenta Yuan o un livello superiore, poteva usare il suo qi vitale per fare crescere le sue armi. Poteva perfino tenere l’arma nel dantian, nutrendola lentamente.

Così non sarebbe stato facile portare via l’arma di un’altra persona.

Ma non sarebbe stato nemmeno impossibile. Se uno fosse stato abbastanza forte, avrebbe potuto cancellare il marchio spirituale dell’avversario sull’arma e rubarla.

“Questo Qiuniu di sicuro è difficile da gestire. Una volta che afferra la tua arma è finita!”

Molti provarono impotenza vedendo il suo equipaggiamento.

Anche il guanto di Qiuniu era corazzato. Poteva afferrare facilmente le armi degli altri, come le sciabole o le spade!

Probabilmente avrebbe perfino spezzato armi di bassa qualità!

Non solo, le sue difese erano perverse. Con la sua armatura e lo scudo pesante sembrava che avesse un guscio da tartaruga. Un attacco debole gli avrebbe solo fatto il solletico!

E il potere d’attacco di Qiuniu era indubbio. Quando aveva lanciato l’arma inastata alla fine, Bai Mingwu non aveva nemmeno osato afferrarla, anche se era il suo proprietario. Come poteva essere debole Qiuniu?

Come si poteva battere una difesa e un attacco così formidabili, una persona che poteva afferrare facilmente le armi dell’avversario?

Era troppo difficile da gestire!

Molti dei veterani che avevano passato 2-3 anni nella Divina Città di Tai Ah si misero nei panni di Bai Mingwu. Se avessero lottato contro Qiuniu, dovevano ammettere che anche loro avrebbero perso!

“Questo gruppo di nuovi arrivati di sicuro è folle… Ora sembra che ci siano molte possibilità che Qiuniu e quella Chu Xiaoran possano arrivare tra i primi 1000 posti entro un anno!” Disse con emozioni contrastanti un veterano.

Ma un altro scosse la testa: “Stai esagerando. Non è così facile raggiungere i primi 1000 posti. Praticamente ci sono i coltivatori delle fondamenta Yuan tra i primi 1000 posti. Senza essere a quello stadio, è impossibile poter tenere loro testa! E se una nuova recluta arrivasse fino a lì, molti veterani gli presterebbero attenzione. Chi vorrebbe essere surclassato da un novellino? A quel punto, riceverebbe numerose sfide per farlo scendere di posizione. Arrivare tra i primi 1000 posti? È difficile!”

Anche se questo veterano non era disposto ad ammettere che Qiuniu e Chu Xiaoran sarebbero potuti arrivare tra i primi 1000 posti entro un anno, era ben consapevole che fossero dei mostri assoluti. Il loro potenziale non era inferiore a quello di Qin Haotian!

Era estremamente raro che apparissero due figure del genere in un solo gruppo di nuovi arrivati!

…..

Il quinto giorno della competizione terminò. Qiuniu e Chu Xiaoran erano stati spettacolari. Presto notizie dei loro scontri si diffusero in tutta la città. Divennero famosi non solo tra i nuovi arrivati, ma anche tra i veterani.

Tutte le fazioni principali cominciarono a prestare attenzione a Qiuniu e a Chu Xiaoran. Tuttavia era impossibile che passassero dalla loro parte, avevano i loro clan ed erano destinati a servire le loro famiglie.

I coltivatori della Divina Città di Tai Ah dibatterono su chi fosse il più forte tra i due.

Entrambi avevano i loro sostenitori ed esprimevano i loro punti di vista basandosi su inferenze e congetture. I loro discorsi divennero molto accesi.

Così, alcune associazioni aprirono perfino scommesse per decidere chi sarebbe finito al primo posto tra i nuovi arrivati.

Erano entrambi ben sostenuti, ma Chu Xiaoran aveva un po’ più di sostenitori. Come poteva una splendida ragazza essere meno popolare di un uomo robusto?

Quando si aprirono le scommesse, molti inclusero anche Yi Yun.

Yi Yun era stato confrontato a Gu Mu, che aveva scioccato tutti durante il quinto giorno della competizione.

Yi Yun e Gu Mu avevano origini simili. Erano entrambi forti ed erano incognite. Molti erano interessati a capire chi fosse il più forte tra i due.

…..

“Ahah, stanno aprendo altre scommesse! Fratello Yi, ho scommesso che vincerai tu.” Disse con entusiasmo Zhou Kui. A cena, aveva trovato Yi Yun nella sala della cucina. Aveva completa fiducia in lui ed era sicuro che avrebbe sconfitto Gu Mu.

Yi Yun sorrise senza dire nulla. Aveva guardato tutti gli incontri negli ultimi cinque giorni. Gu Mu in effetti era un avversario notevole, ma era di gran lunga inferiore sia a Qiuniu che a Chu Xiaoran.

Yi Yun aveva prestato particolare attenzione solo a Qiuniu e a Chu Xiaoran. Entrambi avevano le loro specialità. Chu Xiaoran aveva le sue tecniche, mentre Qiuniu la forza assoluta. Entrambi erano ad un livello completamente diverso rispetto agli altri nuovi arrivati.

“Com’è? Fratello Yi, hai scommesso su di te?” Chiese con entusiasmo Zhou Kui.

Yi Yun scosse la testa. Aveva sentito parlare di queste scommesse. Da quando l’associazione Hongdao aveva subìto un duro colpo a causa di Yi Yun, molte associazioni avevano imparato la lezione. Il limite di scommessa era di sole 500 rune scaglie di drago.

Molti pensavano che Gu Mu sarebbe stato sconfitto e così chi avesse scommesso su Yi Yun non ne avrebbe ricavato molto guadagno. Contando anche le tasse alte poste dalla Divina Città di Tai Ah, non c’era granché da guadagnare. Yi Yun non avrebbe perso tempo a scommettere. Solo nuovi arrivati poveri come Zhou Kui avrebbe avuto interesse a fare una piccola scommessa.

“Fratello Yi, continua così. Anche se la Divina Città di Tai Ah darà punti gloria e altri privilegi solo alla persona che finirà al primo posto, sarai comunque ben ricompensato al terzo. Fratello Yi, ho fiducia in te!”


