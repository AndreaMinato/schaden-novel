---
title: Capitolo 234 - Gli ultimi due giorni della competizione dei nuovi arrivati
pubDate: 2024-05-20T02:46:59.430Z
tags:
    - tmw
---


La competizione delle reclute continuò!

Era la gara più popolare negli ultimi venti anni della Divina Città di Tai Ah. Si poteva dire che fosse piena di esperti!

Qiuniu e Chu Xiaoran arrivarono tra i primi 3000 posti il secondo giorno. In effetti era un risultato di cui essere orgogliosi.

Inoltre il giovane dalle origini umili, Gu Mu, era riuscito ad attirare l’attenzione dopo aver sorpreso tutti dopo il suo primo incontro, che aveva finito con il farlo entrare tra i primi 4500 posti.

Anche se era inferiore ai risultati di Qiuniu e di Chu Xiaoran, era comunque una posizione che aveva seminato molte reclute.

Così Gu Mu arrivò al terzo posto tra i nuovi arrivati.

Yi Yun, che era più famoso di Gu Mu, non era apparso fino ad oggi.

La competizione durava per dieci giorni.

Durante i primi quattro giorni, i nuovi arrivati si sfidarono l’un l’altro. Era una competizione per stabilire la propria posizione per le reclute ordinarie, per lo più erano finiti oltre la 10.000esima posizione.

Dal quinto giorno in avanti, membri d’élite come Qiuniu e Chu Xiaoran cominciarono a salire di posizione.

Secondo le regole, una persona poteva fare dodici incontri al giorno. Ma questo era solo il limite di sfide che si poteva ricevere in un giorno.

Se uno avesse voluto sfidare gli altri, avrebbe potuto farlo solo due volte al giorno!

Tipicamente, quando un nuovo arrivato saliva di posizione, normalmente sarebbe salito di grado poco a poco. Dopotutto era la prima volta che le reclute partecipavano alla competizione. Dovevano combattere lentamente e confrontare la loro forza con i veterani mentre progredivano gradualmente.

Normalmente un nuovo arrivato che puntava ad arrivare tra i primi 6000 posti avrebbe iniziato dai primi 8000. Facendo così, si abituavano agli stili di combattimento dei veterani e allo stesso tempo facevano esperienza.

In sei giorni, si poteva sfidare gli altri dodici volte. Era sufficiente per decidere la classifica generale.

Per quanto riguardava gli ultimi risultati tra i nuovi arrivati, venivano calcolati usando questo metodo.

Ogni recluta avrebbe ottenuto una posizione nella classifica della terra a seconda dei risultati ottenuti. Più saliva di posizione, più avrebbe ottenuto una posizione migliore tra i nuovi arrivati. Se le reclute avessero combattuto tra di loro, allora il vincitore sarebbe finito in una posizione superiore.

Le regole sembravano complicate, ma in realtà erano molto semplici.

Se Qiuniu fosse arrivato alla 2900esima posizione e Chu Xiaoran alla 2800esima. Anche se Chu Xiaoran fosse stata sconfitta da qualcun altro l’ultimo giorno, Chu Xiaoran sarebbe stata comunque la prima tra i novellini!

Ma se Qiuniu pensava di essere più forte di lei, avrebbe potuto sfidarla l’ultimo giorno. Se avesse vinto, allora il primo posto sarebbe andato a lui.

Queste regole erano estremamente chiare. Riflettevano anche la classifica dei nuovi arrivati in modo imparziale.

Se le reclute avessero dovuto fare a turno per combattere, ci sarebbe voluto molto tempo per fare la classifica di 2000 persone. Ma grazie alle regole della Divina Città, una persona doveva solo fare poco più di dieci incontri.

Era il nono giorno della competizione!

Rimanevano solo due giorni prima della fine.

La classifica a questo punto era praticamente decisa. Tra nuovi arrivati erano entrati tra i primi 5000 posti. Poco più di cento erano entrati tra i primi 8000 posti.

Yi Yun era rimasto assente! Era ancora alla posizione 10.003.

Molti non capivano perché non fosse presente. Cosa stava facendo?

“Cos’ha Yi Yun? Non l’ho visto per giorni. Che sia stato intimidito da Qiuniu e Chu Xiaoran?”

Qiuniu e Chu Xiaoran erano mostri. Dopo che Yi Yun aveva visto i loro incontri, non si era presentato più. Così molti avevano fatto questa ipotesi.

“Come può essere così debole? Inoltre non c’è bisogno che competa con Qiuniu e Chu Xiaoran. Può entrare facilmente tra i primi 5000 posti della classifica della terra e lottare per il terzo posto contro Gu Mu. Le ricompense per il terzo posto sono comunque invidiabili.”

La gente blaterava. Era il penultimo giorno, eppure Yi Yun non aveva partecipato alle sfide. Gli rimanevano solo quattro possibilità di sfidare un avversario. Nessuno sapeva che intenzioni avesse.

In quel momento però non molti si stavano preoccupando di lui.

Tutti stavano concentrando l’attenzione su Qiuniu e Chu Xiaoran. Stavano tutti pensando che non sarebbe stato sorprendente se i due avessero combattuto l’ultimo giorno!

Questa battaglia avrebbe deciso chi sarebbe stato il primo tra i nuovi arrivati!

Solo pensare a questo scontro entusiasmava molti giovani.

In quel momento, nella divina torre centrale, l’anziano Jian Ge e il vecchio magro, che aveva portato Yi Yun alla tomba della sciabola per ottenere ispirazioni sulle verità primordiali, stavano giocando a scacchi.

Erano vecchi amici. Per persone di quel livello, avere un amico fidato non era facile. A causa della loro vita lunga, molti dei loro amici e parenti erano morti di vecchiaia. Raramente frequentavano altre persone.

“Cang Yan, come sta quel ragazzino, Yi Yun?” Chiese con noncuranza l’Anziano Jian Ge mentre posava una pedina. Negli ultimi giorni aveva prestato attenzione di nascosto alla competizione tra i nuovi arrivati.

“Oh, non è ancora uscito…” Il vecchio magro rispose senza pensarci troppo.

L’Anziano Jian Ge si accigliò: “Non è ancora uscito? Per quanti giorni è rimasto lì? Un giovane allo stadio del Sangue Viola che rimane nella tomba della sciabola per così tanto tempo, ha intenzione di scoprire qualcosa?”

“È rimasto lì per 4-5 giorni…” Il vecchio magro posò il suo pezzo e ridacchiò: “L’ho tenuto d’occhio negli ultimi giorni. È rimasto seduto in silenzio di fronte alle parole che contenevano le verità della sciabola. Vedendolo in quello stato, non l’ho chiamato. A proposito, ho detto al ragazzino che doveva pagare un punto gloria al giorno. Ora che è rimasto così a lungo, non posso ottenere gli altri punti gloria da lui. Di sicuro è fortunato.”

“Tu…” L’Anziano Jian Ge rimase senza parole. “Credi di poter ancora scherzare. Questo Yi Yun è rimasto seduto nella tomba della sciabola per così tanto tempo. Molto probabilmente si è smarrito mentre cercava di ottenere un’ispirazione. Nemmeno Qin Haotian è rimasto nella tomba della spada così a lungo."

Le parole della verità della sciabola erano troppo profonde. Non sarebbe stato sorprendente che un guerriero dal Sangue Viola non le avesse capite bene.

Se qualcuno si fosse dedicato troppo ad un percorso sbagliato, avrebbe influenzato negativamente il suo futuro.

“Cang Yan, presto portalo fuori. Se si è smarrito, correggilo. Non lasciare che si perda ulteriormente.”

L’Anziano Jian Ge si era sempre preoccupato per la generazione più giovane.

Molti Anziani della Divina Città di Tai Ah ignoravano la giovane generazione che veniva ad allenarsi qui. Dopotutto un genio come Qin Haotian aveva solo l’1% di possibilità di diventare un saggio.

Durante le loro lunghe vite, gli Anziani si erano abituati a vedere geni. Lentamente non avevano più prestato attenzione a quei giovani. Solo chi diventava un saggio avrebbe ricevuto la loro attenzione.

“Hai, sei proprio prolisso, ma… la competizione sta per finire. Questo ragazzino dovrebbe uscire, sennò se la perderà.”

Pensando a questo, il vecchio lasciò il suo pezzo e si diresse verso la tomba della sciabola.

…

A questo punto Yi Yun era in piena trance nella tomba della sciabola.

Nella sua visuale d’energia, circolava una linea dopo l’altra di energia. Sembravano dei raggi di sciabola che si muovevano.

Non parevano mere parole, ma fendenti e mosse di sciabola!

Ogni traiettoria si imprimeva profondamente nelle iridi di Yi Yun.

Nella sua anima, Yi Yun dimostrava costantemente e imitava le tecniche.

Usando i tratti delle parole come mosse di sciabola, il flusso d’energia si coordinava lievemente con il flusso d’energia nei meridiani di Yi Yun.

“Ogni tratto rappresenta la direzione dell’energia. E va nella stessa direzione del flusso d’energia nei miei meridiani… è davvero magico!” Disse tra sé e sé Yi Yun. La persona che ha inciso queste parole poteva perfino iscrivere i sutra, che controllavano l’energia nei meridiani, nelle parole. Era un metodo senza precedenti.

Questa persona chiaramente aveva perfezionato il suo controllo sull’energia e sulle leggi. Non c’era da meravigliarsi che il primo signore della Divina Città di Tai Ah avesse usato la tomba di questa persona come una formazione per creare delle fondamenta.

Mentre Yi Yun rifletteva, all'improvviso sentì il “zha zha zha” del meccanismo.

Si girò e vide che la grossa porta di bronzo era aperta. Cang Yan era sull’uscio.

Il vecchio si accarezzò il mento. Stava guardando Yi Yun come se fosse un animale in gabbia.

“Ragazzino, sai quanti giorni sei rimasto qui?” Chiese Cang Yan.

Yi Yun scosse la testa: “Non può essere così poco…”

Nel corso degli ultimi giorni, Yi Yun si era concentrato a coltivare. Quando aveva fame, mangiava reliquie d’osso. Non aveva modo di capire che ora era in questa antica tomba, così non si era reso conto del passare del tempo.

“Oh, sono passati quattro giorni, non più di cinque, così… mi devi tre punti gloria. Dovrai ripagarmi.” Cang Yue ridacchiò.

Yi Yun rimase scioccato perché non se lo aspettava!

Non pensava di essere rimasto qui per così tanto tempo!

Ma nel corso degli ultimi giorni aveva ottenuto molto. Anche se avesse dovuto pagare tre punti gloria, ne sarebbe valsa la pena!

Ed era rimasto assente per così tanto tempo dalla competizione. Gli rimanevano solo altri due giorni e così doveva tornare velocemente.

Yi Yun desiderava proprio le ricompense della competizione tra i nuovi arrivati.

“Grazie per avermelo ricordato!” Yi Yun porse i suoi rispetti. Il vecchio rimase sbalordito. Questo ragazzino lo aveva davvero ringraziato. Aveva intenzione di ignorare il suo debito?

“Ragazzino, lascia che te lo dica. Le verità della sciabola dell’antica tomba risalgono direttamente dalla fonte primordiale. Se hai ottenuto qualche ispirazione, ti permetteranno di ascendere. Sarai in vantaggio rispetto agli altri. Non farai molte deviazioni e avrai un ottimo futuro.”

“Ma… se il tuo livello è troppo basso, non sarà facile ottenere ispirazioni. In tutti questi anni, ho portato molti giovani nelle tombe della sciabola e della spada per imparare l’essenza della sciabola o della spada. Ma solo Qin Haotian è riuscito a comprendere un po’ dell’intento di spada. Qin Haotian è uno spadaccino naturale. Ha una percezione estremamente alta per quanto riguarda la via della spada!”

“Ragazzino, devi capire a che livello sei. Fai del tuo meglio per comprendere ciò che puoi. Se non puoi capire qualcosa, non forzarti. La strada è ancora lunga. In futuro, quando sarai ad un livello superiore, sarà molto più facile studiarlo quando tornerai.”

Era raro che il vecchio dicesse parole del genere con così buone intenzioni.

Dopo aver sentito questo, Yi Yun disse solo: “La ringrazio per i consigli!”

<em>Questo ragazzino!</em>

Cang Yan si accarezzò il mento. Notò che dallo sguardo di Yi Yun traspariva un po’ di sicurezza!

Non era stato intimidito dalle verità della sciabola, ma ne aveva ottenuto fiducia!

Non era un buon segno in una persona di basso livello che aveva cercato di capire una legge di alto livello.

Questo perché era molto arduo da comprendere nella maggior parte dei casi, così come poteva essere sicuro di averla capita?

Chi era fiducioso molto probabilmente si era smarrito, così avevano pensato che fosse semplice!

<em>’Che questo ragazzino abbia imboccato la strada sbagliata? Se ha preso la strada sbagliata, allora la sicurezza che ha avrà un effetto opposto dopo…’</e,>

Le leggi potevano essere solo capite e non spiegate. Cang Yan non poteva aiutarlo. Yi Yun doveva contare sulle proprie forze.

<em>’Non avrò causato problemi portando questo ragazzino nella tomba della sciabola, vero?’</em>

Vedendo Yi Yun così sicuro di sé, il vecchio si preoccupò. Di solito le persone si sbagliavano senza saperlo.

Ma Yi Yun lo aveva già salutato ed era uscito dalla tomba.

Si stava precipitando verso il luogo dove si teneva la competizione.

Adesso era mezzogiorno ed era il nono giorno della gara. Se Yi Yun voleva registrarsi per combattere, gli rimanevano solo quattro occasioni!

<em>’Quattro possibilità… sono sufficienti!’</em> Pensando a questo, Yi Yun si diresse verso l’arena..


