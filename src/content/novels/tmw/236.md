---
title: Capitolo 236 - Combattere contro Qiuniu
pubDate: 2024-05-20T04:46:59.430Z
tags:
    - tmw
---


Anche se Qiuniu era ad una posizione inferiore rispetto a Chu Xiaoran, se una persona avesse dovuto decidere contro chi lottare, avrebbe scelto Chu Xiaoran invece che Qiuniu.

Questo perché Qiuniu metteva sotto un’enorme pressione!

Molti non avrebbero potuto radunare il coraggio di fronte a lui.

Dall’altra parte del palco, Yi Yun prese la sua Sciabola Esercito di Mille e salì sul palco.

Si mise a trenta metri di distanza da Qiuniu e lo fronteggiò direttamente.

Finalmente avrebbe usato la sua arma in battaglia. Era ragionevole; dopotutto il suo avversario era Qiuniu!

“Questo Yi Yun finalmente userà la sciabola. Mi chiedo se le sue tecniche di sciabola siano buone.” La gente discusse. Precedentemente, Yi Yun aveva usato solo un mattone per abbattere i suoi avversari. Era stato davvero formidabile, ma questo non significava che sarebbe diventato per forza molto più potente.

Naturalmente la sciabola Esercito di mille era più forte del mattone, ma sarebbe dipeso tutto dalle tecniche di Yi Yun.

“La sciabola di Yi Yun è troppo lunga. Contro un avversario ordinario, un’arma lunga sarebbe un vantaggio, ma contro Qiuniu, una volta che la afferrerà, Yi Yun non potrà più usarla! Anche se non gliela prendesse, la sciabola potrebbe non essere sufficiente a trapassare le difese di Qiuniu.”

Una volta che la propria arma fosse stata afferrata da Qiuniu, non c’era modo di recuperarla.

Questo era il motivo per cui molti perdevano sicurezza davanti a Qiuniu. Sarebbe stato troppo imbarazzante perdere la propria arma.

E Qiuniu era molto veloce. Cercare di tenere lontano l’arma dalle sue grinfie?

Sarebbe stato molto difficile!

Tutti riconoscevano il fatto che un’arma leggera fosse inutile contro Qiuniu. La sciabola di Yi Yun era lunga e leggera. Poteva sollevare un turbine menando un fendente e sembrava fica, ma contro l’armatura pesante di Qiuniu, era assolutamente inutile.

“Possiamo iniziare?” Qiuniu guardò Yi Yun sogghignando. Sembrava impaziente.

“Sicuro…” Anche Yi Yun rise. Posò con noncuranza la sciabola Esercito di Mille verticalmente accanto a sé. La lama estremamente lunga sembrava stare in piedi da sola, era una scena strana.

Molti coltivatori ne furono disorientati. Normalmente una sciabola non poteva rimanere in posizione verticale a terra, avrebbe perso l’equilibrio, ma l’arma di Yi Yun sembrava contenere uno spirito!

Anche Qiuniu ne fu scioccato, ma si leccò subito le labbra: “Interessante! Vedremo se potrai tenere lontana la sciabola da me!”

Dicendo questo, Qiuniu balzò verso di lui!

“Boom!”

Come l’assalto di una bestia primordiale, ogni salto faceva tremare il  palco!

Qiuniu non era rallentato dall’armatura pesante.

“Ka-cha!”

Qiuniu atterrò pesantemente sul palco, mentre Yi Yun scompariva.

“Whew!”

Yi Yun aveva sguainato la sciabola Esercito di Mille. Il fodero era rimasto in posizione verticale a terra mentre la lama tagliente aveva iniziato a brillare in modo splendido!

Finalmente Yi Yun aveva iniziato ad usare la sua sciabola. Come un drago che attraversava l’oceano, la Sciabola Esercito di Mille fece uno stridio!

In quel momento raggi di lama formarono una rete che racchiusero Qiuniu. La velocità di attacco di Yi Yun era così elevata da stordire tutti quanti!

Lo sguardo di Qiuniu si accese.

“Bella mossa!” Gridò e contrasse il suo corpo. Caricò in avanti con lo scudo.

“Crackle!”

Numerosi raggi di lama esplosero sullo scudo di Qiuniu. Lo scudo spesso sembrava il muro di una fortezza impenetrabile. Ogni raggio di lama che entrava in contatto con essa veniva distrutto dalla sua carica!

<em>Pa!</em>

Qiuniu andò oltre Yi Yun e dopo che si fermò, si girò per fronteggiarlo. “Le tue tecniche di sciabola non sono male! Che peccato che non possono superare le mie difese!”

Dopo aver detto questo, Qiuniu fece scrocchiare il collo. Le sue giunture crepitarono.

La gente ne fu meravigliata. Solo per la sua difesa, Qiuniu era imbattibile!

“Anche la tua armatura non è male.” Valutò Yi Yun.

Qiuniu rise: “Sei ancora dell’umore per valutare la mia armatura?”

Mentre parlava, Qiuniu cominciò ad avvicinarsi a yi Yun. Stava camminando lentamente e stava accorciando poco a poco le distanze che Yi Yun poteva usare per schivare.

“Ka-cha! Ka-cha!”

Mentre camminava, l’armatura metallica di Qiuniu emetteva clangori. Il rumore dava un’enorme pressione alla gente.

Colpo di scudo!

All’improvviso Qiuniu caricò verso Yi Yun con il suo enorme scudo.

Yi Yun lo schivò. Sarebbe stato molto difficile per Qiuniu colpirlo vista la sua velocità!

Qiuniu fece un passo avanti e menò un’artigliata, ma Yi Yun sembrava un salice sollevato dal vento, evitò di nuovo facilmente il suo attacco.

In quel momento, Qiuniu sogghignò. Girandosi lievemente, fece lo stesso con l’enorme guanto che portava nella mano destra.

“Cha! Cha! Cha!”

Tre artigli affilati si sporsero e sfrecciarono verso Yi Yun!

Gli artigli metallici contenevano una formazione. Quando Qiuniu ci iniettava qi vitale, poteva spararli verso l’avversario. Questo attacco avrebbe colto alla sprovvista un avversario a distanza ravvicinata!

<em>Oh?!</em>

Yi Yun concentrò lo sguardo sui tre artigli volanti mentre si torceva nell’aria per evitarli. Allo stesso tempo, girò la sciabola Esercito di Mille e menò un fendente verso la gola di Qiuniu!

Senza dare un’altra occhiata, Qiuniu stese la mano verso la sciabola per afferrarla!

Voleva afferrare la sciabola di Yi Yun!

Questa scena mozzò il fiato di ogni guerriero. Durante le battaglie precedenti, quando Qiuniu cercava di afferrare un’arma, qualunque avversario avrebbe fatto di tutto per ritirarla. Se Qiuniu l’avesse afferrata, sarebbe stato inutile continuare a combattere.

La sciabola di Yi Yun era stretta e lunga, così era ovvio cosa sarebbe successo se fosse stata afferrata.

Tutti pensavano che Yi Yun avrebbe ritirato la sua arma, ma non lo fece. Impassibile, continuò a menare un fendente verso il basso!

La via della spada, un fendente inarrestabile!

La prima frase della verità della sciabola spiegava già la natura della sciabola. Come poteva ritirarla solo perché temeva che il suo avversario avrebbe rubato la sua arma?

<em>’Oh? Non si ritira?’</em>

Qiuniu ne fu sorpreso e la afferrò con un ghigno.

“Clang!”

Risuonò un clangore metallico. Qiuniu aveva afferrato la sciabola Esercito di Mille senza nessuna preoccupazione!

Questa scena sbalordì tutti. La sciabola era stata afferrata!

Questo…

Nessuno sapeva cosa dire. La gente pensava che Yi Yun avrebbe potuto usare la sua rapidità per resistere. Se non l’avesse affrontato direttamente, lo scontro si sarebbe protratto e non avrebbe perso la sua sciabola e, con essa, la sua reputazione. Ma nessuno si aspettava che Yi yun avrebbe continuato ad avanzare e avrebbe permesso a Qiuniu di afferrare così facilmente la sua lama.

Non era finito lo scontro?!

Avrebbe perso così?

“Eheh…” Qiuniu rise. “La tua sciabola è mia! Dovresti prendere un’altra arma.”

Qiuniu strinse la sciabola con la mano destra con l’intenzione di portarla via.

Yi Yun rimase impassibile. Roteò lievemente il polso, fece circolare il qi vitale nel suo corpo e la sciabola Esercito di mille sembrò ricoprirsi di fiamme.

<em>Oh?</em>

Qiuniu rimase sbalordito. La sciabola nelle sue mani era diventata bollente!

Cos’è… questo qi vitale?

Prima che Qiuniu potesse reagire, lo sguardo di Yi Yun si accese!

Imperatrice tra le armi, regna suprema!

“Cha!”

La sciabola Esercito di Mille fischiò nell’aria come il lungo ruggito di un drago. Un raggio di spada tagliente si levò al cielo!

Schizzò del sangue!

La sciabola Esercito di Mille tornò facilmente nelle mani di Yi Yun, mentre la mano di Qiuniu rimase rigida a mezz’aria mentre tremava.

“Plic!”

“Plic!”

Sempre più sangue cominciava a colare, come le perle di una collana tagliata.

L’intera arena piombò nel silenzio. Si sentiva solo il suono del sangue che cadeva.

Questo…

Tutti erano sbalorditi.

Qiuniu… era rimasto ferito!

La sua mano avvolta dall’armatura metallica aveva afferrato la sciabola Esercito di Mille, ma… Yi Yun era riuscito a reclamarla e allo stesso tempo aveva tagliato il palmo di Qiuniu!

Dopo così tante battaglie, era la prima volta che Qiuniu rimaneva ferito!

Come poteva essere successo? Il guanto di Qiuniu si era squarciato?

“Hai davvero…”

Qiuniu si guardò il palmo con incredulità. La sua armatura si era rotta e, non solo, sembrava essersi in parte sciolta.

Sciolta?

Ripensando alla sensazione di bruciore, che fosse… fuoco?

“Sei un guerriero dell’elemento fuoco?” Qiuniu era scioccato. Perfino un guerriero dell’elemento fuoco non sarebbe dovuto essere così forte. La sua armatura era fatta di metallo bianco ottenuto dal mare profondo. Era estremamente dura ed era quasi impossibile da rompere. Sarebbe stato quasi impossibile scioglierla allo stadio del Sangue Viola!

Yi Yun scosse la testa.

Fuoco?

Il qi vitale nel suo corpo assomigliava al fuoco, ma c’era una differenza essenziale!

Dopo aver appreso la Tecnica Sacra di Tai Ah, il qi vitale di Yi yun si era trasformato. Se uno avesse dovuto descriverne la proprietà elementale, allora avrebbe usato puro Yang!

“Se questo è il limite della tua forza, allora la battaglia è finita.” Dicendo questo, Yi Yun menò di nuovo un fendente verso il basso!

“Whew!”

Lo splendido raggio di spada avanzò verso Qiuniu!

Le pupille di Qiuniu si contrassero. Aveva la sensazione che questo raggio fosse molto più forte di quelli precedenti. Questo perché Yi Yun aveva iniettato puro Yang in esso!

Qiuniu si ritirò e si mise il grande scudo davanti al petto. Tuttavia il raggio di Yi Yun poteva penetrare attraverso ogni difesa!

Il qi di sciabola di puro Yang sciolse completamente il suo qi vitale protettivo! L’armatura bianca si ricoprì di segni profondi. Il qi di sciabola era anche entrato nel suo corpo e ora si agitava nel suo corpo.

Questo qi di sciabola aveva un potere terrificante. Bruciò Qiuniu e agitò il suo flusso sanguigno.

L’attacco di sciabola di Yi Yun era troppo forte! La forza di un’arma non era determinata dal suo peso, ma da quanto qi vitale ci si poteva iniettare.

Il raggio di lama scagliato da Yi Yun era incredibilmente tagliente!

“Cha!”

Brillò un altro raggio!

Qiuniu tremò mentre un’altra linea di sangue apparì sul suo petto.

<em>Deng! Deng! Deng!</em>

Qiuniu si ritirò di diversi passi con uno sguardo scioccato!

Perfino nel suo viso c’era un taglio. Il sangue stava colando da tutte le sue ferite.

Il pubblico attorno era rimasto a bocca aperta. Non se lo erano aspettati minimamente. Non potevano capire com’era successo. Qiuniu aveva riversato qi vitale nella sua armatura e le sue difese erano estremamente forti. La folla pensava che Qiuniu fosse invincibile.

Ma… le sue difese erano state trapassate da Yi Yun?

L’attacco di Yi Yun non sembrava affatto speciale!

Qiuniu si pulì il sangue dalla bocca e disse: “Potente!”

Dicendo questo, si tolse lo scudo dalla mano sinistra. “Sembra che non possa sconfiggerti mentre indosso questa armatura… dovrò togliermela per affrontare una persona come te…”


