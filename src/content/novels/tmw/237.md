---
title: Capitolo 237 - Forza Divina della tecnica Re dei Buoi
pubDate: 2024-05-20T05:46:59.431Z
tags:
    - tmw
---


“Si toglie l’armatura per combattere?”

Il pubblico rimase sbalordito. Molti pensavano che il potere combattivo sarebbe stato superiore se uno fosse stato coperto completamente da un’armatura.

Se si fosse tolto la corazza, le sue difese non sarebbero diminuite di molto?

Qiuniu non poteva resistere alla sciabola di Yi Yun nemmeno indossando un’armatura!

“È così terrificante. Come mai la sciabola di Yi Yun è così tagliente? Qiuniu non è mai rimasto ferito mentre combatteva!”

Nessuno poteva capirlo. Precedentemente, quando Qiuniu era entrato tra i primi 3000 posti, aveva combattuto contro un veterano che usava una lunga ascia da battaglia. L’arma era estremamente pesante, ma l’armatura di Qiuniu era riuscita a resistere ai suoi colpi visto che era piena del suo qi vitale!

La sciabola di Yi Yun non sembrava potente quanto quella lunga ascia da battaglia, così come aveva trapassato le difese di Qiuniu?

La gente guardò con meraviglia e timore reverenziale la sciabola di Yi Yun.

Dalla lunga lama stava ancora colando sangue.

“Plic! Plic!”

Una goccia dopo l’altra stava fiorendo mentre atterrava sul pavimento di tungsteno viola, come boccioli di fiori di ciliegio.

Questa sciabola era troppo terrificante!

Ormai Qiuniu si era tolto l’elmo e aveva rimosso la placca del petto e della schiena.

Ogni parte di quest’armatura emise un forte clangore mentre cadeva sul palco. Era difficile immaginare quanto fossero pesanti tutte insieme.

“È un’armatura difensiva. Quest’armatura di metallo bianco ha delle capacità difensive incredibili! Ma…” Mentre parlava, Qiuniu si tolse il guanto dalla mano destra.

“È troppo pesante. Non la indosso per proteggermi, ma per limitarmi e allenare la mia forza! Uso costantemente la tecnica segreta della mia famiglia, ‘la tecnica della Forza Divina del Re dei Buoi’ per compensare il peso dell’armatura bianca. Così coltivo costantemente!”

“E solo togliendomela posso usare tutto il mio potere!”

Dopo aver detto questo, Qiuniu finì di rimuovere tutta la sua armatura. Sotto indossava un abito nero aderente. I suoi muscoli sporgevano da sotto il tessuto.

Qiuniu ruggì.

“Ah!”

Un’ondata di qi vitale esplose dal suo corpo mentre i suoi muscoli iniziavano ad espandersi!

Una vena dopo l’altra si sporse e si contorse. Aumentò perfino d’altezza.

Prima era alto 1,9 metri, ma ora aveva superato i 2 metri. Le sue braccia erano spesse quanto la coscia di un adulto. I suoi lunghi capelli sulla sua testa quasi pelata iniziarono a crescere fino a raggiungere la sua schiena.

Dopo aver rivelato la tecnica della Forza Divina del Re dei Buoi, l’aura di Qiuniu era cambiata.

Tirò fuori una grossa arma inastata dal suo anello interspaziale!

Quest’arma era lunga quanto lui. L’asta era spessa quanto il polso di un bambino. E la testa dell’arma era ampia quasi un metro!

Quest’arma impareggiabile faceva rabbrividire!

“Ahahahah! Grandioso! Che sensazione grandiosa!”

Qiuniu rise di cuore. “È passato molto tempo da quando ho rimosso completamente la mia armatura per usare questa tecnica!”

Qiuniu si stiracchiò e le sue giunture crepitarono. Le sue ferite smisero di sanguinare a causa dell’espansione dei suoi muscoli.

“Lascia che ti avverta. Il mio corpo è impenetrabile! Questa è un’abilità della mia stirpe! Anche se mi sono tolto l’armatura, ho anche attivato la mia tecnica della Forza Divina del Re dei Buoi. Con il supporto del suo qi protettivo, le mie capacità difensive sono solo aumentate e non si sono indebolite!”

Sentendo le parole di Qiuniu, il pubblico attorno si inorridì. Qiuniu era troppo terrificante!

Un fisico impenetrabile dovuto ad una stirpe speciale! Era un fenomeno raro. Non c’era da meravigliarsi che Qiuniu fosse così potente.

Togliendosi l’armatura, le sue difese inaspettatamente si erano rafforzate! Era ovvio cosa sarebbe successo una volta che si fosse stati colpiti da quell’arma!

Qiuniu sembrava non avere alcun punto debole ormai!

“Sei pronto?”

Dopo aver detto questo, iniziò a sfrecciare come il vento!

La sua figura formò molte immagini residue. Era troppo rapido!

La gente pensava che Qiuniu non eccellesse in velocità. In effetti, nelle battaglie precedenti, era stato lento. Di rado aveva fatto più di pochi passi. La maggior parte del tempo era rimasto al centro dell’arena come una fortezza.

Ma Qiuniu adesso sembrava completamente diverso!

Solo ora si erano resi conto che la sua velocità era terrificante quanto la sua forza!

Il potere che emanava Qiuniu era tirannico. Anche se era pesante, poteva muoversi velocemente grazie alla sua forza terrificante!

Anche se i movimenti di Qiuniu mancavano di stile, solo per i suoi scatti di velocità poteva essere considerato il migliore tra i guerrieri del suo stesso livello!

Le sue difese erano forti, il suo potere d’attacco era formidabile ed era anche veloce. Come si poteva vincere contro un avversario del genere?

La gente iniziò a preoccuparsi per Yi Yun.

Il pubblico manco l’aveva visto, ma Qiuniu apparì all’improvviso di fronte a Yi Yun!

In un istante, le immagini residue caotiche si unirono. Con la sua grossa arma inastata, Qiuniu scatenò tutta la sua forza!

“Colpo Tremore Celeste!”

Era stata iniettata una grande quantità di energia nella grossa arma. Questo colpo avrebbe potuto spianare facilmente una montagna!

“Boom!”

Il qi vitale nell’arma esplose. Apparì un cratere nell’arena di tungsteno viola. Con un balzo, Yi Yun fluttuò via come n cigno!

L’aveva schivato!

Qiuniu sogghignò e fece una spazzata verso l’avversario!

Yi yun era a mezz’aria mentre si torceva in modo incredibile. Aveva schivato di nuovo il colpo, come se fosse stato soffiato via!

“Sha! Sha! Sha!”

La grossa arma inastata si muoveva in modo appariscente!

Ma il corpo di Yi Yun sembrava privo di peso. Evitava ogni attacco della lunga arma di Qiuniu, come se il qi vitale lo stesse soffiando via. Schivò anche le ondate di energia soverchianti.

Qiuniu era veloce, ma Yi Yun lo era di più!

Raggiungendo il Gran Successo della Minuta Sottigliezza, e con l’impeto dei poteri di puro Yang, la velocità di Yi Yun aveva raggiunto livelli incredibili.

Gli sguardi della gente erano pienamente concentrati sul combattimento. Ci fu un’esplosione violenta dopo l’altra mentre le immagini residue di Qiuniu e Yi Yun si intrecciavano insieme!

Era difficile immaginare che questa fosse una battaglia tra due tredicenni!

“Cosa sta succedendo sul palco?!”

I guerrieri più deboli non potevano vedere cosa stava succedendo. Sapevano solo che la battaglia era estremamente intensa. Non avevano idea di chi fosse in vantaggio!

“Qiuniu sta attaccando continuamente mentre Yi Yun sta schivando tutto!” Spiegò una recluta dalla posizione in classifica superiore. “Ora sembra che Qiuniu sia in vantaggio. Yi Yun non sta contrattaccando!”

“Naturalmente non osa contrattaccare. Chi oserebbe parare quell’arma enorme. La sciabola di Yi Yun è così sottile. Se si scontrassero, gli si intorpidirebbero le braccia e la sua sciabola potrebbe perfino rompersi! Ma Qiuniu potrebbe non essere in vantaggio! Yi Yun potrebbe non essere in grado di contrattaccare, ma Qiuniu non può colpirlo. Di questo passo Qiuniu esaurirà le energie. Non importa quanto è forte, gradualmente si stancherà. Una volta che accadrà, Yi Yun potrà ribaltare la situazione e vincere!”

Qualcuno era in disaccordo.

Con il Gran Successo della Minuta Sottigliezza, in effetti Yi Yun era in vantaggio. Usare i suoi movimenti per esaurire le energie di Qiuniu e contrattaccare una volta che l’avversario avesse esaurito le forze sarebbe stata la scelta più intelligente e l’unica possibilità di vincere per lui.

Eppure tutti erano disorientati e non sapevano come sarebbe finita. La gente trattenne il respiro e spalancò gli occhi. Temevano di perdersi anche un solo momento.

Ma… all’improvviso Qiuniu iniziò a rallentare fino a fermarsi.

Stringeva l’arma inastata con una mano e guardò yi Yun con spirito combattivo.

<em>Oh?</em>

Yi Yun si guardò attorno.

“Ah! L’hai notato?” Qiuniu si fece scrocchiare il collo come faceva d’abitudine. “Hai schivato tutti i miei attacchi, ma in realtà ho creato una gabbia di qi vitale.”

“È anche una mossa della tecnica della Forza Divina del Re dei Buoi, si chiama Sigillo del Bue Intrappolato. Può creare una gabbia invisibile di qi vitale dopo ogni attacco. Viene usata specialmente per affrontare avversari veloci come te!”

“Posso mantenere la gabbia per meno di un minuto con il mio potere e posso usarla una volta sola. Dopo sarò troppo stanco per usarla una seconda volta…”

A Qiuniu non importava di esporre il punto debole del suo attacco: “Ma… è già sufficiente. Finché avrò l’occasione di colpire, sarà sufficiente!” Disse con sicurezza Qiuniu.

Era estremamente sicuro di sé. Aveva intenzione di vincere con un solo attacco!


