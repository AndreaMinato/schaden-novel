---
title: Capitolo 239 - Video del disco della formazione
pubDate: 2024-05-20T07:46:59.432Z
tags:
    - tmw
---


Yi Yun tornò al suo posto mentre tutti nell’arena lo stavano guardando.

In quel momento risuonò una voce debole dal palco: “Yi… Yi Yun…”

Yi Yun si fermò e si girò. Era Qiuniu. Non poteva più parlare ad alta voce visto che la sciabola aveva aperto il suo petto, rendendogli difficile perfino respirare.

“Quella mossa… dove l’hai imparata…?” Qiuniu disse ogni parola con difficoltà. Anche se i dottori gli stavano consigliando di non parlare, li ignorò.

“Un po’ di giorni fa, un Anziano mi ha portato in un posto ad apprenderla.” Yi Yun non lo nascose. Tuttavia non menzionò l’antica tomba visto che la presenza dell’antica tomba sotto la Divina Città di Tai Ah era un segreto che non molti conoscevano.

“Un po’ di giorni…” Qiuniu si ricordò all’improvviso della scomparsa di Yi Yun negli ultimi giorni e sorrise con amarezza: “Capisco… Sei scomparso per un po’ di giorni… per comprendere qualcosa riguardo la sciabola…”

Ci aveva messo solo un po’ di giorni per apprendere una tecnica di sciabola così terrificante?

Era inimmaginabile…

“Qual è il nome della mossa…?” Chiese di nuovo Qiuniu. Quando aveva usato quella tecnica, Yi Yun non ne aveva gridato il nome come aveva fatto Qiuniu.

Yi Yun esitò lievemente per poi rispondere: “Regnare Supremi!”

Questo era il nome che ci aveva dato. Questo perché l’aveva creato dalla sua comprensione della parte “Regnare Supremi” delle 32 parole della verità della sciabola.

Né Qiuniu, né i molti coltivatori della Divina Città riconobbero questa mossa. Tutto ciò che sapevano era che la tecnica di Yi Yun era terrificante.

“Regnare Supremi… bella mossa!”

Qiuniu non disse altro mentre veniva portato via dall’arena dai dottori su una lettiga.

Date le sue condizioni, Qiuniu non avrebbe più potuto affrontare il veterano al 2800esimo posto. Ed era finito al 10.003esimo posto visto che era stato sconfitto da Yi Yun.

Ma questo non avrebbe influenzato la posizione di Qiuniu tra le reclute visto che la competizione si basava sul livello più alto raggiunto in tutti gli incontri.

Così Qiuniu sarebbe finito terzo e adesso Yi Yun era secondo tra i nuovi arrivati!

E gli rimanevano ancora altre tre sfide!

Chi avrebbe sfidato ora? Avrebbe sfidato un veterano o Chu Xiaoran?

I cuori di molte persone iniziarono a battere freneticamente. Non importava chi avrebbe sfidato Yi Yun, sarebbe stato senza dubbio un incontro interessante!

…..

In quel momento, nella divina torre centrale…

Cang Yan e l’Anziano Jian Ge stavano di nuovo giocando a scacchi. Questi due vecchi avevano preparato una teiera di tè. Giocavano e allo stesso tempo si godevano il tè. Non era facile per loro fare ulteriori progressi, così oziavano. Una partita poteva continuare per molti giorni.

Avrebbero prestato attenzione solo occasionalmente alla competizione tra le reclute, mentre giocavano a scacchi. Una gara del genere non era importante per persone al loro livello.

Jian Ge e Cang Yan erano considerati gli Anziani della Divina Città più interessati ai novellini. Per quanto riguardava il signore della città, di solito si sarebbe allenato in isolamento per decadi. Se qualcuno gli avesse chiesto chi era Qin Haotian, avrebbe risposto di non aver mai sentito quel nome.

“Dico, vecchio Jian, sei andato di recente nell’isola meridionale e hai preso quasi un chilo di Jing Luo Chun, no? Perché non lo prepari? È uno spreco non bere un tesoro celeste del genere!”

Cang Yan stava sorseggiando il tè. Al momento stava bevendo un tè di massimo livello che poteva nutrire i meridiani e il dantian. Una teiera di questo tè era inestimabile. Ma desiderava ancora il Jin Luo Chun dell’Anziano Jian Ge.

Jian Ge roteò gli occhi e non si disturbò a rispondergli. Disse: “Non hai portato Yi Yun fuori dalla tomba della sciabola oggi? Come sta?”

Cang Yan si accarezzò il mento quando sentì queste parole. Sembrava che non sapesse cosa dire.

“Questo… è difficile da dire! Quando gli ho chiesto di uscire, sembrava davvero sicuro di sé, come se avesse appreso davvero qualcosa. Ma pensandoci, ci è rimasto solo per poco tempo, così è improbabile che abbia appreso qualcosa. Così sto pensando di lasciarlo entrare di nuovo nella tomba della sciabola, così che possa provare a comprendere altro per un po’ di giorni. Poi preparerò un avversario di calibro passabile per combattere contro di lui e vedere i risultati del suo allenamento!”

L’Anziano Jian Ge rimase senza parole quando sentì queste parole. Batté la pedina nella sua mano sul tavolo e lo aggredì verbalmente: “Vuoi portarlo lì di nuovo? Credi che la tomba della sciabola sia la cucina della Divina Città di Tai Ah?!”

“Visto che è un coltivatore allo stadio del Sangue Viola che è entrato nella tomba per la prima volta e che sembrava sicuro di ciò che hai imparato dopo un po’ di giorni, probabilmente si starà sbagliando. Non dirmi che non te ne sei reso conto. Hai intenzione di portarci anche Qiuniu e Chu Xiaoran nei prossimi giorni?!”

Questionato dall’Anziano Jian Ge, Cang Yan non disse una parole. Pensava anche lui che Yi Yun dovesse essersi smarrito.

Disse piano: “Scordati di Qiuniu, ma credo che Chu Xiaoran abbia del potenziale, così vale la pena fare un tentativo. È riuscita ad ottenere qualche ispirazione su delle verità ad una giovane età e ha un’ottima percettività. Inoltre usa anche lei una spada.”

Sentendo queste parole, Jian Ge esitò. In effetti valeva la pena tentare con Chu Xiaoran.

L’Anziano Jian Ge disse: “Vecchio Cang, dobbiamo fare attenzione. Anche se questi geni hanno pochissime possibilità di diventare saggi, non dovremmo rovinare il loro futuro. Nell’ultimo anno c’è stata una serie di fenomeni nel Divino Regno di Tai Ah, come la nascita delle Nuvole Viola nelle Lande Selvagge della Nuvola e la migrazione di bestie nelle Divine Lande Selvagge. Chissà se accadrà qualcosa di grosso… Poter crescere la generazione più giovane, è sempre bene…”

Mentre parlava, Jian Ge sentì una trasmissione di qi vitale da fuori dalla porta. “Il sottoposto Gui Bai chiese udienza all’Anziano Jian Ge.”

“Gui Bai?” Jian Ge rifletté per un po’. Gui Bai, in quanto tutore dell’ordine, era il responsabile della competizione delle reclute di quest’anno. Sarebbe dovuto essere nell’arena adesso.

“Entra. Cos’è successo?” Disse senza molto interesse Jian Ge.

Gui Bai, che indossava un mantello nero, aprì la porta ed entrò nella stanza. Abbassò il cappuccio e porse i suoi rispetti: “Presiedevo la competizione dei nuovi arrivati di quest’anno ed è successo qualcosa di speciale in una delle battaglie. Non ero sicuro di cosa fosse e ho portato il video di una formazione per farmi dare una conferma dai due Anziani!”

Gui Bai consegnò il disco della formazione.

Jian Ge lo guardò con un po’ di incertezza. Che sorta di battaglia tra reclute avrebbe avuto bisogno della sua conferma e di quella di Cang Yan?

Dopo che Gui Ba posò il disco della formazione sul tavolo e fece circolare qi vitale al suo interno, iniziò a formarsi un video.

Era lo scontro tra Qiuniu e Yi Yun!

“Oh? Questa piccola canaglia ha sfidato immediatamente Qiuniu? È proprio sicuro di sé!”

Dopotutto Yi Yun era di origini umili. Non era facile raggiungere il punto di poter sfidare il genio di una famiglia reclusa come Qiuniu nel giro di tre mesi.

Gui Ba non disse nulla e rimase vicino con le mani ai fianchi. Solo il video della formazione era sufficiente a mostrare loro cosa ci fosse stato di speciale nello scontro, senza che dovesse dire un’altra parola.

Lo scontro feroce tra Qiuniu e Yi Yun si ripeté nel video del disco. Vedendo Yi Yun trapassare le difese di Qiuniu, Jian Ge annuì.

Poi Qiuniu si tolse l’armatura per continuare a combattere. Jian Ge mostrò un raro sorriso d’apprezzamento.

“Nemmeno questa piccola canaglia è male!”

“Lo so! Non è male. Guardalo mentre combatte contro con Qiuniu, non è mai finito in svantaggio. Avevo i miei motivi per portarlo nella tomba della sciabola. Forse tra un po’ di giorni potrebbe davvero imparare qualcosa!”

Cang Yan iniziò a vantarsi, ma in quel momento Yi Yun rimase intrappolato nel Sigillo del Bue Intrappolato di Qiuniu. L’espressione contenta di Cang Yan si irrigidì. <em>L’ho appena lodato ed è rimasto intrappolato.</em> Yi Yun poteva solo affrontare direttamente l’avversario ed era destinato a soffrire.

In quel momento Qiuniu aveva lanciato il suo colpo finale e Yi Yun lo aveva fronteggiato con la sua sciabola.

Sembrava che il tempo si fosse fermato. Quando videro il raggio di sciabola di Yi Yun trapassare l’immagine del bue celeste e poi trapassare il corpo di Qiuniu, le espressioni sia di Cang Yan che di Jian Ge si irrigidirono!

Cosa…

Come poteva essere?!

I due Anziani si scambiarono un’occhiata e videro incredulità nello sguardo l’uno dell’altro.

“Ripetilo!” Disse frettolosamente Cang Yan.

Gui Ba non disse una parola e iniettò altro qi vitale nella formazione per mostrare di nuovo il fendente di Yi Yun.

Questo fendente aveva colpito il corpo di Yi Yun e fu riflesso nei loro occhi. Quel raggio di lama rimase impresso nelle loro iridi per molto tempo.

“Lo stadio delle 32 parole della verità della sciabola!” Disse con tono profondo l’Anziano Jian Ge.

“Questo ragazzino!” Cang Yan era completamente senza parole. In quel momento, visto il suo temperamento, sarebbe dovuto saltellare e iniziare a vantarsi di quanto era stato lungimirante.

Ma Yi Yun era un mostro. Era riuscito ad ottenere un’ispirazione dalle 32 parole della verità della sciabola in pochi giorni, perfino lui era rimasto senza parole.

All’inizio aveva portato il giovane nella tomba per capriccio. Voleva metterlo alla prova. Pensava di poterlo portare nella tomba un po’ di volte per fargli ottenere qualche ispirazione che gli avrebbe dato benefici per il resto della vita.

In circostanze normali, sarebbe stato già straordinario se Yi Yun avesse ottenuto qualche ispirazione dopo qualche mese. Ma ora aveva compreso così tanto in solo 4-5 giorni? Era troppo esagerato!

Perfino Qin Haotian, uno spadaccino naturale, non poteva essere paragonato a Yi Yun int ermini di comprensione della spada!

“Impressionante! Che questo ragazzino abbia un’affinità innata per la sciabola?”

Alcuni erano naturalmente compatibili con un certo tipo di arma. Sembrava che fossero nati per usare quell’arma. Quando la utilizzavano, il loro potere sarebbe aumentato di molto e non avrebbero potuto usare altri tipi di arma.

Queste persone avrebbero potuto raggiungere facilmente il pinnacolo sotto un aspetto. Era anche più facile per loro ottenere ispirazioni riguardo all’arma con cui erano affini.

Jian Ge scosse la testa e disse: “No… ha anche un arco. Nemmeno le sue tecniche d’arco non sono male. Ho sentito che è riuscito a catturare l’erba primordiale usando l’arco dall’amministratrice della raccolta di erbe.”

“Non è così affine, eppure ha una percezione che supera una persona nata per usare la sciabola… è incredibile!”



