---
title: Capitolo 24 - Tossina Gelida
pubDate: 2023-05-31T14:09:48.022Z
tags:
    - tmw
---


Questi puntini blu erano di meno, ma davano una misteriosa sensazione agghiacciante a Yi Yun.

Gli sembrava familiare, l'aveva sentita quando era passato vicino all'area di raffinamento mentre scendeva dalle montagne. Se la ricordava chiaramente perché era appena avanzato allo stadio del Vigore.

Le luci fredde fluttuavano nel cielo come fantasmi.

Occasionalmente un puntino avrebbe lasciato il calderone e sarebbe danzato nell'aria per poi entrare nel corpo di uno degli uomini.

Come fiocchi di neve che cadevano nell'acqua, questi puntini sarebbero poi scomparsi.

Yi Yun non lo aveva potuto individuare, il puntino luminoso era stato assorbito.

Yi Yun sussultò. Capì vagamente che i puntini luminosi blu dovevano essere la causa dell'epidemia di tifo.

Li osservò silenziosamente per un po' e si rese conto che i puntini blu ogni tanto sarebbero volati fuori e sarebbero entrati nei corpi degli addetti attorno. Gli uomini erano occupati a tagliare legna e non avevano notato nulla.

Yi Yun era sempre più sicuro della sua ipotesi. L'energia viola rossastra non sarebbe volata nei corpi di queste persone. Al contrario, sarebbe rimasta nell'acqua del Fuoco Elementale.

Sembrava che le ossa della desolazione avessero due forme d'energia, quella viola rossastra avrebbe portato benefici, trasformando l'organismo e permettendo di avanzare di livello. Invece quella blu conteneva una forza omicida invisibile!

L'energia era tossica, nonostante sembrasse un concetto bizzarro, in realtà non era fuori dall'ordinario.

Sulla terra c'erano molte energie che potevano essere "tossiche". Il sole ne era un esempio. Solo dopo che i suoi raggi fossero stati filtrati dall'ozono avevano potuto dare vita alla terra. Gli esseri umani sarebbero morti se fossero stati colpiti direttamente dalla luce solare.

Sulla terra, gli elementi più spaventosi possedevano un'energia tossica, come il polonio radioattivo. Avevano ucciso Arafat, che appariva spesso nei notiziari.

Un grammo di polonio sarebbe stato sufficiente ad uccidere milioni. Poche centinaia di grammi erano sufficienti ad annientare ogni forma di vita sulla terra, rendendolo molto più potente dei comuni "veleni".

Secondo Yi Yun, i puntini blu erano simili a questo tipo di energia e definirli "tossici" forse era inaccurato. Tuttavia era sufficiente capire che avevano la capacità di uccidere.

Proprio come sulla terra, dove venire esposti alle radiazioni avrebbe causato cancro, ulcere e varie malattie, nelle lande selvagge assorbire le tossine gelide delle ossa della desolazione avrebbero causato il tifo e poi la morte.

'Allora non sono in pericolo anche io?' Pensò Yi Yun. Non era vicino ad un calderone, ma ad un reattore nucleare!

Pensandoci con attenzione, molte caratteristiche di questo mondo erano completamente diverse dalla terra, ma c'erano anche delle somiglianze.

Sulla terra il tipo d'energia più potente poteva creare bombe atomiche o fornire elettricità.

Ma in questo mondo l'energia più potente poteva creare formidabili esperti!

Questi guerrieri potevano distruggere montagne e rovesciare i mari. Un cenno della mano avrebbe distrutto una città!

Queste due forme d'energia potevano causare una distruzione devastante. Se non fossero state usate appropriatamente, sarebbe stato tossico per la gente comune!

Fortunatamente Yi Yun controllava il tesoro che poteva manipolare l'energia in questo mondo: il Cristallo Viola.

‘Ma il Cristallo Viola può gestire questa energia...?' Yi Yun provò ad usare il Cristallo Viola per assorbire i puntini luminosi di colore blu. Dato che poteva vederli, dovrebbe poterli assorbire con il Cristallo Viola...

Mentre si preparava ad assorbire il puntino luminoso blu, Yi Yun inspirò profondamente e sporse con attenzione la mano. Il suo battito cardiaco accelerò, ma alla fine giunse alla conclusione che, anche se il Cristallo Viola non avesse potuto assorbire questa forma d'energia, non sarebbe morto immediatamente a causa di un puntino luminoso.

La luce blu entrò nel suo corpo.

Yi Yun lo sentì chiaramente. Il puntino luminoso volò nelle sue dita come un cristallo di ghiaccio e poi entrò nel suo flusso sanguigno.

'È così freddo!' Questo fu il primo pensiero di Yi Yun. Era come farsi infilare un enorme pezzo di ghiaccio giù per il suo colletto d'inverno.

Era strano che l'avesse percepito così tanto mentre gli altri non se ne fossero nemmeno accorti. I loro corpi non erano robusti come il suo, così non avrebbero dovuto resistere quanto lui.

Sembrava che reagissero lentamente e che non potessero percepire il gelo. Tuttavia i loro corpi avrebbero rivelato la verità, una volta che fossero stati invasi dalla tossina gelida, avrebbero perso lentamente la loro forza. Se non fosse stato per la pillola rossa che avevano ricevuto dai superiori del clan tribale Lian, non sarebbero già morti?

Yi Yun toccò il puntino blu che era entrato nel suo corpo. Alla fine fu assorbito e dissolto dal Cristallo Viola in energia che si mescolò con il suo sangue.

Quando l'energia fluì nel suo organismo, il gelo era già scomparso e gli diede una sensazione rinfrescante.

Era confortevole, come un bagno in una sorgente.

Questo incuriosì Yi Yun. Che sorta di tesoro era il Cristallo Viola, poteva assorbire ogni forma d'energia, sia l'energia dannosa dei puntini blu delle ossa della desolazione, sia il qi che Lian Chengyu aveva usato contro di lui. Il Cristallo Viola avrebbe purificato queste forme d'energia in modo che nutrissero il suo corpo.

Yi Yun non sapeva che nelle vaste lande selvagge, diverse ossa della desolazione contenevano energia tossica. Quelle del Pitone Gelido erano una delle tossine di livello più basso. Un Divino Maestro della Desolazione inesperto avrebbe potuto dissolverle facilmente. Così una tossicità del genere non era niente per il Cristallo Viola.

Dopo averla assorbita, Yi Yun si rese conto che i suoi effetti non erano significativi.

Il Cristallo Viola poteva assorbire i puntini blu, ma la velocità con cui lo faceva era estremamente ridotta, era molto più difficile rispetto all'assimilazione dei puntini viola rossastri.

"Ragazzino, cosa stai facendo?!" Yi Yun stava esaminando con attenzione le differenze tra i due tipi di energia quando sentì un grido. Agli occhi degli altri Yi Yun stava solo perdendo tempo.

Uno degli uomini che voleva essere il "caposquadra" del gruppo naturalmente non poteva sopportare la pigrizia di Yi Yun.

"Uh..." Yi Yun rispose con un sorriso: "Scusami signore, questa ascia è troppo pesante..."

"Umpf!" L'uomo rispose con un'espressione che sembrava dire 'sapevo che non saresti servito a niente': "Non so proprio cos'abbiano in mente i grandi capi, mandano un ragazzino a raffinare le ossa della desolazione ad intralciarmi! Il figlio inutile che ho, Da Tou, ha quasi la tua stessa età ma è forte il doppio di te!"

Figuriamoci Yi Yun adesso, anche tra i suoi coetanei in passato la sua costituzione era estremamente magra e debole.

Nelle vaste lande selvagge, la gente venerava il forte. Erano orgogliosi degli uomini grossi e alti dalla pelle scura e ruvida.

Una persona bella e dalla pelle liscia come Yi Yun era considerata "piena di malanni". Di sicuro non era popolare.

"Mi dispiace davvero signore. Non solo sto tra le palle, ma te le rompo anche. Farò del mio meglio." Yi Yun stava ancora sorridendo. L'uomo era un buon lavoratore, ma i suoi tempi di reazione erano lenti. Non si era reso conto di ciò che intendeva Yi Yun. Si limitò a grugnire per poi tornare a lavorare imprecando.

Nota traduzione: letteralmente sarebbe stato "non solo ti ostacolo, ti trattengo/rompo le uova/palle", la seconda parte significa anche "dire stronzate" probabilmente è un gioco di parole che si basa anche su come si pronuncia la frase.

Yi Yun iniziò a tagliare la legna con un ritmo adeguato. Per evitare problemi, aumentò leggermente la velocità con cui lo faceva. Ci vollero cinque minuti di duro lavoro, arrivando a dieci colpi per tagliare un ceppo.

Doveva evitare di attirare l'attenzione.

Allo stesso tempo, nessuno notò che l'energia viola rossastra che si agitava nel calderone stava volando verso Yi Yun.

Yi Yun assorbì anche quanta più energia blu poteva. Se avesse potuto assimilarne molta, gli uomini attorno a lui non sarebbero morti.

Sfortunatamente il Cristallo Viola non era efficiente nell'assorbire l'energia blu. Un po' di puntini entrarono comunque nei corpi degli uomini attorno.

Yi Yun provò emozioni contrastanti vedendolo. Anche se queste persone non erano cortesi, non meritavano di morire. Tuttavia non poteva salvarli.

Se avesse rivelato la verità, non solo non avrebbero creduto alle sue parole, ma forse l'avrebbero denunciato per aver diffamato Lian Chengyu per ottenere della pancetta come ricompensa.

Questa gente era sicuramente capace di farlo. Yi Yun avrebbe fatto una fine terribile una volta che fosse successo.

Nelle vaste lande selvagge, il debole doveva accettare le sue sofferenze. Non c'era altro modo.

Come i maiali, le mucche e le pecore, non avevano fatto nulla di male, ma venivano tenuti in cattività e venivano macellati dagli umani.

Questo solo perché erano deboli. E nelle vaste lande selvagge, essere deboli era una colpa! Essere deboli significava non poter decidere del proprio fato e venire schiacciati…



