---
title: Capitolo 241 - Andiamo
pubDate: 2024-05-20T09:46:59.433Z
tags:
    - tmw
---


A questo punto della competizione tra i nuovi arrivati, l’intera arena sembrava appartenere a Yi Yun e a Chu Xiaoran. Tutti gli altri stavano facendo da ruota di scorta.

Mentre la gente stava guardando le altre battaglie, avevano un solo pensiero in mente: “Sbrigatevi e finire lo scontro. Fate salire sul palco Yi Yun e Chu Xiaoran.”

Tutti quelli che potevano scendere in campo erano i migliori tra i nuovi arrivati. Erano considerati tutti grandi talenti nelle loro famiglie, ma ora erano solo attori comprimari sul palco. Questo li riempiva di impotenza, ma dovevano ammettere che Yi Yun e Chu Xiaoran erano ad un livello completamente diverso rispetto a loro.

L’arbitro aveva deciso deliberatamente di fare iniziare l’incontro tra Yi Yun e Chu Xiaoran a fine giornata. Questo era per assicurare che entrambi i contendenti potessero tornare al picco delle loro condizioni, così avrebbero potuto combattere al pieno delle loro capacità.

Il sole tramontò lentamente ad ovest e calò il crepuscolo. Il pubblico stava aspettando l’inizio di questo grande scontro. Tutti le altre reclute avevano finito le loro battaglie, così stavano tutti aspettando che Yi Yun e Chu Xiaoran salissero sul palco.

All’improvviso, vicino all’entrata principale dell’arena, scoppiò del trambusto. La folla prima assiepata iniziò a disperdersi.

La gente che si era dispersa mostrava espressioni confuse o scioccate.

“Oh? Cosa succede?”

La gente spostò lo sguardo e videro un gruppo di uomini che indossavano mantelli neri all’entrata. E tra di loro, c’erano due vecchi che passeggiavano con tranquillità.

Sono…

Tutti rimasero scioccati, specialmente i novellini. Non avevano mai visto questi due anziani prima, così era naturale che non li avessero riconosciuti.

Ma le reclute sapevano vagamente chi erano questi uomini che indossavano mantelli neri. I soli che portavano quella divisa nel Regno Divino di Tai Ah erano tutori dell’ordine.

Tutori dell’ordine? Perché ci sono così tanti tutori dell’ordine qui?

Gli inesperti rimasero sbigottiti e, in quel momento, alcuni dei veterani più forti riconobbero i due vecchi dopo un po’.

“L’Anziano Jian Ge! L’Anziano Cang Yan! Perché sono venuti nell’arena?!”

Tutti i novellini rimasero sbigottiti quando sentirono queste parole.

Anziani… Questi due vecchi erano Anziani?!

Per tutti i coltivatori presenti, gli Anziani della Divina Città erano figure leggendarie. Nell’intero regno, potevano non nominarne uno nemmeno nell’arco di 500 anni.

Cosa stavano facendo nell’arena?

La competizione tra i principianti… non era qualcosa che avrebbe attirato l’attenzione degli Anziani. Figuriamoci questa gara, perfino Qin Haotian, che era il numero uno nell’arena, non avrebbe ricevuto un trattamento del genere dagli Anziani quando sarebbe stato sfidato dalle persone al secondo o al terzo posto. Al massimo gli Anziani avrebbero guardato un video dello scontro.

Ogni anno delle persone finivano prime in classifica. Ogni anno il primo nella lista d’onore della terra sarebbe stato sfidato moltissime volte in poco tempo. Gli Anziani non erano così liberi da poterle guardare ogni volta.

Tipicamente gli Anziani non apparivano mai nell’arena. Così i coltivatori normalmente non avrebbero avuto occasione di incontrarli.

I nuovi arrivati potevano avere l’occasione di incontrare l’Anziano Cang Yan quando faceva le sue comparse occasionali mentre sorvegliava i luoghi delle prove, ma non avrebbero saputo che era un Anziano.

Vedendo Cang Yan e Jian Ge nei loro posti d’onore, la gente era ancora stordita: “Che siano qui… per guardare l’incontro di Yi Yun e di Chu Xiaoran?”

Pensando a questa possibilità, il pubblico divenne incredulo. Ma pensandoci, in effetti lo scontro tra Yi Yun e Chu Xiaoran era un evento degno di nota!

“Sorprendente! Questa competizione sta attirando l’attenzione degli Anziani?”

La gente si scambiò delle occhiate con fare perplesso. Non importava quanto fossero impressionanti Yi Yun e Chu Xiaoran, non erano al livello di Qin Haotian. Erano riusciti ad attirare l’attenzione di due Anziani? Era davvero incredibile.

In quel momento, Cang Yue e Jian Ge si sedettero con tranquillità nei loro posti. Era qualcosa che non era mai successo prima, che alcuni Anziani venissero di persona nell’arena.

Erano venuti qui a vedere di persona cos’aveva compreso Yi Yun dalle 32 parole della verità della sciabola.

Anche se c’era il video della formazione, non era sufficiente a registrare le leggi che il coltivatore aveva appreso.

Le immagini poco chiare non potevano riflettere l’aura delle verità della sciabola.

“Yi Yun! Chu Xiaoran! Palco delle Divine Lande Selvagge!” Annunciò l’arbitro. Anche lui era sotto pressione con i due Anziani qui.

Con la sciabola Esercito di Mille in mano, Yi Yun salì sul palco delle Divine Lande Selvagge. E il suo avversario, Chu Xiaoran brandì la spada flessibile. Aveva un portamento tranquillo e sembrava mancare della ferocia di un’esperta.

Mentre camminava, Chu Xiaoran gettò un’occhiata verso i due vecchi nei posti d’onore. “Sono Anziani della Divina Città… le vere colonne portanti del Regno Divino di Tai Ah. Sono più forti di mio nonno, di mio padre e del mio maestro…”

Chu Xiaoran proveniva dalla famiglia Chu, un clan dalle eredità profonde, ma che non aveva mai prodotto un saggio umano.

Anche l’attuale capo della famiglia Chu era solo un signore al picco del suo stadio.

Chu Xiaoran aveva le sue ambizioni. Era determinata a diventare la prima saggia della famiglia Chu. Voleva iniziare un nuovo glorioso capitolo nella storia della famiglia Chu. Tuttavia questa ambizione era sempre stata sepolta nelle profondità del suo cuore, non l’aveva mai menzionato a nessuno.

Ora, vedendo due saggi in una volta sola, aveva toccato un nervo scoperto.

In futuro, voleva raggiungere anche lei quel livello!

Un saggio appariva una volta ogni 500 anni. Voleva essere l’esperta più forte negli ultimi 500 anni! Non poteva fallire qui!

Chu Xiaoran brandì la spada. Era silenziosa e i suoi respiri erano tranquilli; tuttavia i suoi splendidi occhi non potevano nascondere il suo spirito combattivo!

Yi Yun estrasse lentamente la sciabola Esercito di Mille. “Chu Xiaoran, so che stai nascondendo la tua forza… E la forza che hai mostrato finora non è sufficiente a sconfiggermi. Se non usi il tuo asso nella manica all’inizio, potresti non avere l’occasione di usarlo.”

“Grazie per il consiglio! Fa la tua mossa.” Chu Xiaoran era molto calma. Non era mai stata così seria per un duello. Forse era stata la comparsa dei due saggi ad aver acceso il suo spirito combattivo!

Voleva vincere!

In quel momento Yi Yun iniziò a muoversi.

Si spostò veloce come il vento e il terrificante raggio di sciabola condensato puntò verso l’avversaria!

Questa mossa inondò la visuale di tutti quanti. Anche da lontano, la gente ebbe la sensazione che una lunga sciabola stesse incombendo sui loro colli con intento omicida!

Una sciabola terrificante!

Le pupille di Chu Xiaoran si contrassero mentre volava indietro per schivare il raggio. Poi infilzò il raggio con la sua spada flessibile.

Tutto il qi vitale  del suo corpo si agitò. Questo qi vitale era accompagnato da una morbidezza indescrivibile mentre affrontava il raggio di sciabola!

Tuttavia la sciabola di Yi Yun era molto più tagliente della spada di Chu Xiaoran!

Con un sibilo, il raggio trapassò il qi della spada di Chu Xiaoran. Il pubblico vide il raggio puntare al suo viso.

La gente non poté che esclamare!

Chu Xiaoran era una ragazza splendida. Non sarebbero rimasti colpiti se fosse stato Qiuniu a venire ferito, ma nessuno poteva sopportare di vedere soffrire Chu Xiaoran!

In un attimo di secondo, proprio quando Chu Xiaoran stava per essere colpita dal fendente, il raggio di spada di Yi Yun fu deviato in modo misterioso.

<em>Cha!</em>

Il fendente superò il viso di Chu Xiaoran e impattò pesantemente contro il suolo di tungsteno viola.

Il palco di tungsteno viola tremò e apparì un segno di sciabola lungo 1,2 metri!

Chu Xiaoran fluttuò per trenta metri per poi atterrare piano a terra, ma… un po’ dei suoi capelli caddero sulle sue guance…

Cos’era… appena successo?

Il pubblico rimase a guardare ad occhi spalancati.

Erano completamente concentrati sul raggio e temevano di perdersi un momento entusiasmante. Ma anche così, non avevano visto cos’era successo.

Era stato troppo veloce e, in un attimo di secondo, i due si erano separati. In seguito il palco era stato squarciato dal raggio di sciabola. Aveva mozzato il fiato al pubblico.

“Ho visto chiaramente il raggio di sciabola di Yi Yun di fronte a Chu Xiaoran. Perché non ha continuato? Yi Yun si è trattenuto all’ultimo momento perché Chu Xiaoran è una ragazza?” Chiese qualcuno.

“Non essere sciocco.” Un veterano scosse la testa. “Credi che sia una signorina fragile? È il concetto della durezza e della morbidezza. Chu Xiaoran ha usato quel concetto all’ultimo momento per dissipare la forza di Yi Yun, ma… non è riuscita a farlo completamente…”

Alcuni veterani, che erano circa alla 2000esima posizione nella lista della terra, potevano vedere chiaramente la battaglia tra Yi Yun e Chu Xiaoran.

Il concetto della durezza e della morbidezza poteva dissipare molti attacchi, ma se la differenza di forza fosse stata troppo vasta, non avrebbe comunque potuto ribaltare la situazione.

Molti notarono i capelli caduti. Era stato Yi Yun a finire in vantaggio durante il loro primo scontro.

Yi Yun guardò la sciabola e rifletté sulla quantità di forza che aveva usato prima. Era sorpreso di come la sua sciabola poteva cambiare direzione contro la sua volontà.

Yi Yun disse: “Durezza e morbidezza… è davvero sbalorditivo usare una forza più debole per sovrastarne una più forte! Ma non è sufficiente a vincere. Il mio primo fendente era solo di prova. Ora userò tutta la mia forza!”

Di prova?!

La gente rimase senza parole. Un attacco così forte era solo una prova per Yi Yun.

Molti tra di loro sapevano che non avrebbero potuto resistere all’attacco, né sapevano come farlo!

Sapevano già che Yi Yun era molto forte, ma non avevano capito quanto era vasto il divario tra di loro. Adesso avevano intuito quanto erano diversi!

Non era sorprendente che Qiuniu fosse stato sconfitto. Non erano stati al suo posto e non avevano sperimentato la pressione che aveva affrontato Qiuniu quando aveva combattuto contro Yi Yun. Probabilmente avrebbero capito se fossero stati loro a combattere sul palco.


