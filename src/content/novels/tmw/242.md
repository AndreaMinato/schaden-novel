---
title: Capitolo 242 - Totem
pubDate: 2024-05-20T10:46:59.433Z
tags:
    - tmw
---


Sul palco, il qi vitale di Yi Yun stava circolando. La sua aura continuò ad aumentare e la sua sciabola iniziò ad emettere un lieve suono, come se la verità della sciabola stesse urlando.

La forza di Yi Yun si stava condensando lentamente, come un’onda anomala in formazione!

Vedendo Yi Yun in questo stato, Chu Xiaoran tolse via i capelli tagliati via dal qi di sciabola e fece un lieve sospiro.

“La tua sciabola è molto forte… ma ti sconfiggerò!” Disse con serietà Chu Xiaoran.

Brandì la spada flessibile con entrambe le mani e la stese. Un bagliore bianco bluastro circolò lungo la lama.

Il suo qi vitale si condensò e, molto presto, si formò uno strato di brina sulla sua spada.

Lo strato gelido si inspessì, coprendo la lama di Chu Xiaoran, le sue mani, per poi diffondersi per tutto il suo corpo.

Un brivido che penetrava fino alle ossa si era diffuso in ogni direzione. Anche il pubblico, che era molto lontano, poteva sentire questo gelo.

“È qi gelido? Ha qi vitale dell’elemento ghiaccio?!”

Molti tra il pubblico esitarono per un momento. Il qi vitale di un guerriero poteva avere molti tipi di proprietà elementale. Non era strano che alcuni di loro avessero qi vitale dell’elemento ghiaccio. Non era sufficiente per essere l’asso nella manica di Chu Xiaoran, visto che il qi vitale dalle proprietà elementale non era così potente…

Il qi vitale dell’elemento ghiaccio non era sensazionale. Fang Jihai, che era stato sconfitto da Chu Xiaoran precedentemente, era un guerriero dell’elemento fuoco.

Il qi vitale dalle proprietà elementali era più facile da convertire in un attacco rispetto a quello non elementale, ma non era molto più forte!

Proprio mentre il pubblico era ancora confuso, il qi vitale del mondo iniziò a condensarsi lentamente dietro Chu Xiaoran, formando un’immagine. Era l’immagine di un lupo bianco.

Era grande, alto circa quattro metri e lungo sette. Stava maestosamente dietro Chu Xiaoran e dava un forte impatto visivo.

“Un lupo delle nevi glaciale! Una bestia della desolazione dell’elemento ghiaccio… Questa è… una manifestazione di qi vitale?”

Una manifestazione di qi vitale era la condensazione di qi vitale emesso dal corpo. Era qualcosa che quasi qualsiasi guerriero dal Sangue Viola nella Divina Città di Tai Ah era in grado di fare.

Anche l’attacco finale di Qiuniu, il Sangue Tirannico del Bue Celeste, usava la manifestazione di qi vitale. Aveva creato l’immagine di un bue, ma era stata comunque tagliata a metà da Yi Yun.

Non era raro vedere una manifestazione di qi vitale nella Divina Città di Tai Ah.

Ma… alcune reclute si resero conto che il lupo bianco dietro Chu Xiaoran era diverso. Aveva uno spirito misterioso. Sembrava avere una connessione telepatica con Chu Xiaoran, come se si fosse generato dall’anima della giovane e contenesse parte della sua forza vitale.

Inoltre questo enorme lupo bianco possedeva il potere della desolazione. Questa era la forza che solo le bestie della desolazione potevano avere, ma era presente anche nell’immagine di qi vitale dietro Chu Xiaoran. Ciò che era ancora più sorprendente era che il lupo bianco non sembrava formato dal qi vitale di Chu Xiaoran, ma che fosse una vera e propria bestia della desolazione!

Che fosse…

I novellini erano incerti, ma i veterani avevano capito da tempo. Non era una manifestazione di qi vitale, era qualcosa ad un livello superiore. Era qualcosa che solo i guerriero allo stadio delle fondamenta Yuan potevano manifestare, un Totem!

“È davvero un Totem? Com’è possibile?!” La gente era sbalordita.

Nelle divine lande selvagge, gli umani e le bestie della desolazione erano nemici. Le bestie della desolazione spesso avrebbero mangiato gli umani e ogni tanto ci sarebbero state invasioni. Una grande città con milioni di famiglie potevano essere distrutte da un’orda di bestie, che avrebbe causato un’enorme catastrofe.

Anche così, a volte i guerrieri umani non si sarebbero potuti separare dalle bestie della desolazione visto che avrebbero potuto prendere in prestito il potere delle bestie della desolazione. Questo poteva essere spiegato con un Totem.

Un Totem era il simbolo di un guerriero allo stadio delle fondamenta Yuan.

Quando un guerriero arrivava al picco del Sangue Viola, avrebbe condensato tutta la sua essenza di sangue nel suo dantian, forgiando il suo qi e le sue fondamenta del sangue. Questo era l’inizio delle fondamenta Yuan!

Per costruire una torre alta, bisognava avere fondamenta stabili. Le fondamenta Yuan sarebbero state la base delle arti marziali ed erano un passo estremamente importante.

Dopo averle condensate, un guerriero poteva assorbire qi vitale del mondo e salire di livello. Era qualcosa con cui un esperto dal Sangue Viola non poteva competere.

Solo per questa abilità, un guerriero poteva radunare le anime e il potere della desolazione che sfuggiva da una bestia della desolazione morta cacciata nelle lande selvagge. Allo stadio delle fondamenta Yuan, un guerriero poteva radunare e condensare un’entità da evocare che sarebbe appartenuta solo a lui.

Questa entità era conosciuta come Totem.

Una volta che il Totem si fosse formato, avrebbe sempre accompagnato il guerriero. Come un marchio, era una parte importante delle capacità combattive di un esperto.

Il Totem inoltre poteva crescere continuamente, evolversi e perfino trasformarsi.

I guerrieri al di sopra dello stadio delle fondamenta Yuan spesso avrebbero usato un Totem, quando stavano facendo un incontro all’ultimo sangue contro un avversario difficile, per aumentare la loro forza. Questo era il segno di come stavano usando tutte le loro forze in battaglia.

Nella Divina Città di Tai Ah, c’era una lista d’onore celeste. Era più importante di quella della terra. Il grado della classifica dipendeva dal numero di bestie della desolazione uccise. Le ricompense della classifica celeste erano anche le più alte tra le tre liste.

I guerrieri che volevano salire di posizione avrebbero trascorso molto tempo nelle Divine Lande Selvagge ad uccidere bestie della desolazione. Lo facevano sia per ottenere punti gloria che per condensare e rafforzare i loro Totem.

I Totem potevano essere creati solo assorbendo una bestia della desolazione uccisa con le proprie mani. E doveva essere creato poco tempo dopo la morte della bestia della desolazione, perché il potere della desolazione e il qi del sangue della creatura si sarebbero dissipati se non fossero stati assorbiti.

Prima che il Totem raggiungesse il picco di un certo stadio, lo si poteva formare e rafforzare uccidendo più bestie della desolazione!

Così il metodo di coltivazione dei veterani della Divina Città di Tai Ah era di cacciare bestie della desolazione in continuazione. Potevano aumentare la loro forza e avrebbero anche guadagnato risorse facendolo. Era come cogliere due piccioni con una fava.

Per quanto riguardava Chu Xiaoran, anche se era arrivata nella Divina Città di Tai Ah tre mesi fa, non aveva mai fatto lavori da novellino vista la sua forza sbalorditiva. Era andata direttamente nelle Divine Lande Selvagge per cacciare bestie della desolazione!

Questo significava che era in vantaggio rispetto a tutti gli altri principianti.

All’inizio la gente pensava che, al massimo avrebbe guadagnato più rune scaglie di drago; nessuno si aspettava che avrebbe condensato un Totem!

“Non… può essere una guerriera allo stadio delle fondamenta Yuan, vero?”

“Impossibile! Perfino molti coltivatori che sono stati nella Divina Città di Tai Ah per 3-4 anni devono ancora avanzare allo stadio delle fondamenta Yuan. Chu Xiaoran può essere estremamente talentuosa, ma non può esserlo al punto da avanzare di livello così presto. Inoltre, se raggiungi lo stadio delle fondamenta Yuan troppo presto, potresti non accumulare abbastanza energia. E questo potrebbe essere dannoso.”

Molti ne discussero. Tra i posti d’onore, l’Anziano Jian Ge si accarezzò la barba e guardò la giovane con sorpresa: “Questo è un Totem pre-Yuan… la Divina Città di Tai Ah non ha avuto un membro della generazione del genere da molto tempo…”

Solo i guerrieri allo stadio delle fondamenta Yuan avrebbero potuto manifestare un Totem. Ma in questo mondo c’erano sempre alcune eccezioni. Certi avrebbero avuto più affinità con il qi vitale del mondo o il potere della desolazione. Con una percezione eccellente, avrebbero potuto condensare un Totem allo stadio del Sangue Viola!

Questa sorta di Totem era conosciuto come Totem pre-Yuan.

Era ovvio quanto sarebbe aumentato il proprio potere combattivo dimostrando una piccola porzione della forza di un guerriero allo stadio delle fondamenta Yuan.

Esisteva ogni sorta di specializzazione. Molti geni avevano il loro punto forte, ma non era facile essere eccellenti sotto ogni punto di vista. Ad esempio Qin Haotian era uno spadaccino straordinario, ma nemmeno lui poteva formare un Totem pre-Yuan!

Questo significava che Chu Xiaoran aveva un talento straordinario nell’usare i Totem!

I Totem erano una parte importante del potere combattivo di un guerriero, era davvero importante per chi era al di sopra dello stadio del Sangue Viola.

Ovviamente un Totem poteva avere livelli differenti. Lo stesso Totem formato dallo stesso tipo di bestia poteva avere poteri diversi, a seconda di quanto un guerriero aveva assorbito il Potere della Desolazione. Sarebbe dipeso dal talento e dall’intelligenza di una persona.

E senza dubbio Chu Xiaoran era una delle migliori.

In futuro, quando avesse raggiunto uno stadio superiore, sarebbe stata in vantaggio contro guerrieri dello stesso livello. Sarebbe stato come usare un Totem di livello superiore contro gli altri.

Cang Yan disse: “Ad essere precisi, non è un Totem pre-Yuan completo. È solo un Embrione, ma è comunque piuttosto impressionante! Credo che ci sia bisogno di portare questa signorina nella tomba della spada.”

Gli occhi di Cang Yan brillavano con entusiasmo. Sembrava un ladro di tombe che aveva appena visto un raro tesoro.

L’Anziano Jian Ge si limitò a sospirare. Sorprendentemente non rifiutò. Questo perché tutte le persone che potevano creare un Totem pre-Yuan avrebbero avuto una percezione straordinaria. Naturalmente sarebbe dovuta entrare nella tomba della spada almeno una volta.

Jian Ge disse: “Questa signorina è anche molto sensibile alle leggi del ghiaccio. Anche il suo Totem è dell’elemento ghiaccio… Deve aver ottenuto qualche ispirazione riguardo ad una porzione di verità nomologiche del ghiaccio. Sennò non sarebbe così facile formare l’embrione di un totem allo stadio del Sangue Viola.”

Il Totem poteva aumentare la forza di un guerriero, ma non era un mero accrescimento di energia.

Un altro punto molto importante era il fatto che permetteva ai guerrieri di ottenere più ispirazioni riguardo a leggi che avevano qualche legame con l’energia.

Ad esempio, Chu Xiaoran aveva una profonda comprensione delle verità della durezza e della morbidezza, e delle leggi del ghiaccio.

L’elemento del Totem che aveva scelto era il ghiaccio.

Aveva dato in continuazione la caccia a bestie della desolazione di tipo ghiaccio. Anche il potere della desolazione sfuggito da quelle bestie aveva una natura gelida.

Dopo che Chu Xiaoran aveva assorbito tutto questo elemento ghiaccio, lo aveva fuso nel suo Totem. Così anche l’elemento del suo Totem era il ghiaccio.

Di conseguenza, quando Chu Xiaoran iniziava a combattere, solo con l’aiuto del suo Totem, avrebbe ottenuto degli effetti bonus quando usava il suo qi vitale del ghiaccio.

Era come se Chu Xiaoran avesse portato a combattere una bestia della desolazione dell’elemento ghiaccio con cui aveva una connessione telepatica.

Era come combattere due contro uno.

“È un Totem…? È la prima volta che lo vedo… Allora è questo il suo aspetto…”

Yi Yun non aveva ricevuto un’istruzione sistematica. Prima di partire dal clan tribale Lian, non sapeva nulla dello stadio al di sopra del Sangue Viola.

Anche se alla fine aveva ottenuto informazioni riguardo alle fondamenta Yuan, nessuno gli aveva parlato del tratto caratteristico di questo tipo di guerrieri, né di che abilità speciali possedevano. Yi Yun non sapeva nemmeno come arrivare a questo stadio.

Yi Yun non aveva visto molti guerrieri allo stadio delle fondamenta Yuan nella Divina Città di Tai Ah. A parte Lin Xintong, non li aveva mai visti combattere.

E quando aveva fatto incontri di allenamento con Lin Xintong, a causa del vasto divario che c’era tra di loro, naturalmente lei non aveva avuto bisogno di usare il suo Totem.


