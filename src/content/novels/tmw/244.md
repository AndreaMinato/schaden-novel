---
title: Capitolo 244 - Vittoria e Sconfitta
pubDate: 2024-05-20T12:46:59.434Z
tags:
    - tmw
---


Chi aveva guardato l’incontro tra Yi Yun e Chu Xiaoran erano rimasti senza parole.

L’arena, che poteva contenere migliaia di persone, era diventata così silenziosa che si sarebbe potuto sentire uno spillo cadere.

Anche se erano anche loro talentuosi, in confronto a Yi Yun e Chu Xiaoran, c’era un enorme divario tra di loro. Di fronte a questo duo, non osavano definirsi membri d’élite. Si sentivano di più persone ordinarie.

“Chu Xiaoran è spaventosa. È una sorpresa che abbia nascosto così tanto il suo potere. Non solo ha una percezione straordinaria, ha perfino formato un Totem pre-Yuan. Anche le sue tattiche di combattimento erano ben pianificate. È quasi riuscita a mettere all’angolo Yi Yun!”

“Anche quel Yi Yun è assurdamente forte. Dopo aver ricevuto una serie di attacchi del genere, può ancora affrontare il colpo finale di Chu Xiaoran, anche se è rimasto ferito…”

Ora Yi Yun era al centro del palco, il suo corpo era ricoperto di ferite. Era evidente che il suo flusso sanguigno fosse nel caos, molto probabilmente a causa del qi gelido di Chu Xiaoran entrato nel suo corpo!

In confronto, a parte un po’ di capelli scompigliati e dei lievi danni al suo abito, Chu Xiaoran era rimasta illesa. L’attacco finale di Yi Yun, uccidere come suo fondamento, era stato soppresso dal Mare di Ghiaccio Azzurro, Bellezza Effimera!

Chu Xiaoran era stata in assoluto vantaggio!

Le 32 parole della verità della sciabola erano misteriose e avevano permesso a Yi Yun di toccare il genio delle verità della sciabola, ma… Yi Yun non aveva avuto abbastanza tempo per approfondire le sue ispirazioni.

Non importava quanto fossero sbalorditive le 32 parole della verità della sciabola, Yi Yun non aveva ottenuto abbastanza ispirazioni. Il suo attacco di sciabola non era potente quanto quello di Chu Xiaoran.

“Yi Yun… perderà contro Chu Xiaoran?”

Chu Xiaoran era in vantaggio. Yi Yun era già ferito ed era ancora nella formazione di ghiaccio di Chu Xiaoran!

La gente aspettava con impazienza di vedere l’assalto inarrestabile di Chu Xiaoran, dove avrebbe sfruttato la sua situazione di vantaggio per sconfiggere Yi Yun o come Yi Yun avrebbe ribaltato la situazione e avrebbe ottenuto la vittoria con un contrattacco.

Tuttavia nessuno aveva previsto cosa stava per succedere. All’improvviso Chu Xiaoran si girò verso l’arbitro e sospirò: “Ammetto la sconfitta!”

Cosa?!

Il pubblico rimase sbalordito.

Chu Xiaoran aveva ammesso la sconfitta?!

Chiaramente era in vantaggio. Aveva sopraffatto Yi Yun durante il suo ultimo attacco. Perché avrebbe ammesso la sconfitta?!

Chu Xiaoran non si disturbò a spiegare il motivo dietro la sua decisione e si limitò a scendere dal palco. Proprio quando fu sul punto di lasciare l’arena, si girò e guardò Yi Yun.

“La mia sconfitta oggi è stata perché non ho raffinato abbastanza le mie tecniche. In futuro… quando avrò consolidato il mio Totem e potrò controllare pienamente la formazione della foresta di ghiaccio, combatterò di nuovo contro di te!” Dopo aver detto questo, Chu Xiaoran si diresse verso l’uscita dell’arena.

Se ne stava andando via così.

La gente era scioccata. Cosa stava succedendo? Sotto quale aspetto Chu Xiaoran aveva perso? Perché aveva ammesso la sconfitta?

C’era qualcosa nell’ultima mossa che non avevano capito? Ad esempio Yi Yun aveva avuto l’occasione di ucciderla, ma si era trattenuto per via delle regole della Divina Città o perché ci andava piano con le donne?

La gente iniziò a fare ipotesi.

La forza di Yi Yun e di Chu Xiaoran era superiore alla maggior parte di loro. Era normale che non comprendessero certi aspetti della battaglia.

Ma qualcuno era in disaccordo con le ipotesi generali.

La persona in disaccordo era un veterano tra i primi 1000 posti della lista d’onore della terra.

“Non è per questo…” La persona scosse la testa: “È questione di resistenza! Chu Xiaoran ha iniettato tutto il suo qi vitale in quell’attacco finale. Era il suo colpo letale e il suo unico attacco. Non ha sconfitto il suo avversario e per questo ha perso! Il suo attacco poteva essere formidabile e avere una forte comprensione delle leggi, ma… ha usato un Totem che di solito usano i guerrieri allo stadio delle fondamenta Yuan. Questo le ha già fatto consumare molto qi vitale. Non solo, ha anche creato la formazione della foresta di ghiaccio, aumentando la sua forza, ma consumando altro qi vitale.”

“Dopo aver usato queste tecniche, era già un miracolo che Chu Xiaoran avesse potuto attaccare due volte. Ma questo era il suo limite. Chu Xiaoran doveva aver appreso questa mossa di recente, così c’erano molte limitazioni nell’usarla…” La gente rimase sbigottita sentendo questa spiegazione.

Resistenza! Allora era così!

Aveva senso. Di sicuro non si poteva usare più volte un attacco terrificante di quel tipo.

“Ma… Yi Yun sarebbe dovuto essere ancora più stanco! Chu Xiaoran ha speso così tante energie, così non c’è motivo che a Yi Yun ne sia rimasta di più…”

“In realtà c’è un motivo.” La persona guardò Yi Yun e, dopo aver riflettuto un po’, spiegò: “Dall’inizio dell’incontro, Yi Yun per lo più ha schivato. Così ha consumato molta meno energia di Chu Xiaoran. Inoltre non ha usato mosse che aumentavano drasticamente il suo potere combattivo, così avrà avuto più qi vitale a disposizione. Chu Xiaoran deve essersene accorta e ha pensato che non avrebbe più potuto vincere di questo passo, così ha ammesso la sconfitta…”

Dopo aver sentito la spiegazione di questa persona, tutti capirono.

Era stata le sue capacità di resistenza a permettere a Yi Yun di vincere!

Poteva aver perso durante lo scontro finale, ma aveva vinto in termini di resistenza!

Dopotutto la resistenza era parte della forza di una persona. Ma in confronto alla comprensione delle leggi e dei concetti, insieme alle tecniche di coltivazione, la resistenza era secondaria.

Questo perché, mentre il livello di coltivazione di un guerriero aumentava, il suo qi vitale sarebbe diventato più denso e questo avrebbe naturalmente aumentato la sua resistenza.

Per quanto riguardava la coltivazione, era solo una questione di tempo per i membri d’élite presenti.

Ma comprendere le leggi e i concetti, così come le tecniche di coltivazione, era ben diverso. Rappresentavano le fondamenta di una persona e avrebbero determinato i futuri risultati di un praticante di arti marziali.

Il talento era determinato da questi fattori!

Il talento che Chu Xiaoran aveva con le leggi e i totem era il motivo per cui molti la trovavano terrificante.

“Chu Xiaraon è finita in svantaggio per non aver raffinato abbastanza questa mossa. In futuro, quando salirà di livello, solidificando le sue fondamenta e migliorando la sua comprensione delle leggi, il risultato sarà completamente diverso quando affronterà di nuovo Yi Yun…” Disse qualcuno.

“È possibile. Ma nemmeno Yi Yun è male. Anche se non ha compreso molto le leggi e non può formare un Totem pre-Yuan, la sua sciabola è comunque davvero terrificante! Solo con quella sciabola può distruggere qualsiasi cosa!”

Durante questa competizione tra novellini, Yi Yun aveva attaccato poche volte. Ma ogni fendente aveva scioccato molte persone!

Quando il raggio di sciabola si accendeva, avrebbero avuto la sensazione che fosse vicino anche se fosse stato a decine di metri di distanza!

Tutti erano d’accordo con ciò che era stato detto. Ma qualcuno scosse comunque la testa: “Le verità della sciabola sono solo mosse assassine. Possono essere forti e uccidere spietatamente, ma non possono fare molto in confronto alle tecniche di coltivazione e ai concetti! Non possono diventare le fondamenta di un guerriero!”

“Se Yi Yun non è impressionante sotto altri aspetti, molti coltivatori lo raggiungeranno lentamente! Solo le sue tecniche di sciabola non gli permetteranno di durare a lungo nella Divina Città di Tai Ah.”

“Tra i veterani, Qin Haotian, che eccelle nella via della spada, non conta solo sulla sua spada.” La persona che aveva appena parlato era un veterano. Nel Regno Divino di Tai Ah, la gente dava sempre più importanza alle tecniche di coltivazione rispetto agli attacchi.

Questo perché la tecnica di coltivazione di una persona poteva permettere di fare progressi. Gli attacchi invece avrebbero permesso di brillare tra persone allo stesso livello. Se non fossero più potuti salire di stadio e non fossero diventati saggi, allora che importava quanto erano forti le tecniche d’attacco, la durata della loro vita sarebbe stata inferiore a quella degli altri. Che sarebbe importato allora?

Questo era qualcosa che la maggior parte dei presenti capiva bene.

Le tecniche di sciabola di Yi Yun erano forti, mentre Chu Xiaoran era specializzata in leggi e Totem. Ma, relativamente parlando, la gente era più ottimista riguardo al futuro di Chu Xiaoran.

Forse nell’arco di quattro anni, la numero uno della classifica del cielo e della terra sarebbe stata Chu Xiaoran.

Nemmeno durante il suo ultimo incontro con Yi Yun, molti avevano pensato che Chu Xiaoran avrebbe dovuto vincere. Dopotutto durante il suo attacco finale era stata in assoluto vantaggio. Inoltre la combinazione dei suoi attacchi e della formazione della foresta di ghiaccio era stata sbalorditiva. Aveva perso solo a causa della sua mancanza di resistenza.

…..

Il penultimo giorno della competizione tra nuovi arrivati era finita. Molti si prepararono ad andarsene, ma dato che erano presenti due Anziani, pensavano che sarebbe stato più cortese lasciarli andare via per primi.

Ma, nei loro posti d’onore, sembrava che Jian Ge e Cang Yan non avessero intenzione di andarsene.

Jian Ge aveva la testa lievemente china come se fosse assorto, mentre Cang Yan si stava accarezzando la barba. I suoi occhi si stavano muovendo attorno, chissà a cosa stava pensando.

Anche se l’ultima mossa che Yi Yun aveva fatto era stata soppressa dalla spada di Chu Xiaoran, li aveva comunque scioccati.

I novellini e i veterani nell’arena non sapevano quanto fosse importante questo attacco. Perfino alcuni tutori dell’ordine avevano solo una vaga comprensione di cosa fosse successo.

Ma i due vecchi, Jian Ge e Cang Yan lo sapevano bene. Senza dirlo in termini esagerati, quella mossa aveva aperto la via delle arti marziali di Yi Yun!

I tutori dell’ordine accanto a Cang Yan e a Jian Ge rimasero fermi quando videro che gli Anziani non avevano intenzione di andarsene.

Molti coltivatori gettarono occhiate verso i posti d’onore. Non sapevano perché gli Anziani erano rimasti lì. Avrebbero esaminato la battaglia?

Ma anche dopo aver aspettato a lungo, i due Anziani non fecero nulla. Potevano solo decidere se andarsene o no.

“È inaspettato che la competizione tra le reclute sia finita prima. Di sicuro la gara di quest’anno è stata entusiasmante!”

“Può essere finita, ma c’è ancora domani. Hai intenzione di guardare?”

“Non credo. Chu Xiaoran e Yi Yun hanno già combattuto e non c’è più suspense. Ma… Chu Xiaoran e Yi Yun potrebbero continuare a sfidare veterani di livello superiore?”

Secondo le regole della competizione, una volta che le reclute competevano l’una con l’altra, finché uno avesse battuto l’altro, il vincitore sarebbe finito in una posizione superiore rispetto a quella del perdente. Anche se Chu Xiaoran avesse superato Yi Yun in classifica nella lista d’onore della terra domani, Yi Yun sarebbe comunque rimasto il primo tra le reclute.

Non c’era più suspence.

“Sfidare i veterani? Dovrebbero essere incontri entusiasmanti, ma… probabilmente posso fare una stima. Mentre Yi Yun e Chu Xiaoran sono ad un livello simile, dovrebbero arrivare entrambi tra i primi 2000!”

“2000? Probabilmente. Potrebbero perfino rientrare tra i primi 1900. Ho intenzione di guardare gli incontri di domani. Vogliono vedere se potranno rientrare tra i primi 2000!”

La gente iniziò a discutere, impressionata. Era terrificante pensare che dei novellini potessero arrivare tra i primi 2000 posti!

Dopotutto persone in quelle posizioni stavano già cercando di formare le loro fondamenta Yuan.

La gente iniziò ad alzarsi con l’intenzione di andarsene. Yi Yun aveva rinfoderato la sua sciabola Esercito di Mille e anche lui si stava preparando ad andarsene. Aveva molto su cui riflettere dopo lo scontro di oggi.

Chu Xiaoran poteva aver perso contro di lui, ma gli aveva comunque dato una lezione.

Chu Xiaoran gli aveva insegnato che si poteva combattere in questo modo. Il percorso delle arti marziali poteva essere allenato in questa maniera!

Mentre si stava preparando ad andarsene, Yi Yun sentì una voce familiare, ma dal tono spudorato, da una trasmissione della voce di qi vitale: “Canaglia maledetta, non ci saluti prima di andartene? Non sai come mostrare rispetto ai tuoi Anziani?!!”


