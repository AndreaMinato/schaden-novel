---
title: Capitolo 245 - Salire di Posizione nella classifica della terra
pubDate: 2024-05-20T13:46:59.435Z
tags:
    - tmw
---


Sentendo questa voce, Yi Yun si girò. Vide Cang Yan fargli un cenno dai posti d’onore. In quel momento stava sorridendo contento, rivelando due file di denti bianchi brillanti.

Questo vecchio.

Yi Yun pensò con amarezza. Tuttavia gli era comunque molto grato. Anche se Cang Yan non aveva intenzione di aiutarlo a crescere ed era stato tutto il risultato di un colpo di fortuna, era comunque un evento importante per Yi Yun.

Si poteva dire che Cang Yan gli avesse indicato una nuova via lungo la strada delle arti marziali!

Il percorso delle arti marziali era esteso e misterioso, astruso e complicato. C’erano troppe strade da scegliere. Se uno ne fosse stato capace, avrebbe potuto scegliere tutto!

Ma se uno non avesse avuto abbastanza talento, concentrarsi su un solo aspetto sarebbe stata la scelta migliore.

I contatti di Yi Yun con le arti marziali finora erano stati molto brevi. C’erano molte cose che non sapeva. Aspetti come le 32 parole delle verità della sciabola, i Totem e le verità nomologiche, erano tutti stadi con cui Yi Yun non aveva mai avuto a che fare.

Era come una spugna secca che era stata gettata nell’oceano delle arti marziali. Ora stava assorbendo avidamente acqua.

Yi Yun si avvicinò a Cang Yan e a Jian Ge.

In quel momento, la maggior parte del pubblico doveva ancora alzarsi per mostrare rispetto agli Anziani, così quando videro Yi Yun camminare verso gli Anziani, rimasero scioccati.

“L’Anziano ha chiamato Yi Yun!”

Tutti avevano visto il cenno di Cang Yan. Molti diventarono invidiosi vedendo un Anziano chiamare un nuovo arrivato con un’espressione così amichevole.

“Yi Yun porge i suoi saluti all’Anziano Jian Ge e al signore.”

Yi Yun non sapeva ancora il nome di Cang Yan.

“Ciò che hai appena usato era una tecnica di sciabola imparata dalle 32 parole della verità della sciabola, vero?” Chiese l’Anziano Jian Ge mentre guardava Yi Yun.

“Sì!”

Yi Yun annuì. Mentre lo diceva, si raggelò. Ancora una volta ebbe la sensazione di essere trapassato con lo sguardo! Percepì gli occhi dell’Anziano Jian Ge attraversare la sua carne e il suo sangue, fino alle ossa! Stava perfino esaminando con attenzione l’occhio celeste formato da poco.

Naturalmente… Jian Ge non trovò nulla di particolare. Il Cristallo Viola nel suo petto continuò a pulsare nel suo cuore. Non si stava nascondendo deliberatamente, come se stesse ignorando l’esame di Jian Ge. Sembrava un dio che trattava i mortali con indifferenza.

Cang Yan notò la reazione di Jian Ge e gli disse ironicamente attraverso una trasmissione della voce “Vecchio Jian, cosa stai controllando? Pensi che questo giovane abbia avuto un incontro fortuito che ha attirato il tuo interesse?”

Jian Ge si accigliò lievemente e rispose con una trasmissione di qi vitale: “Non scherzare frivolosamente. Come potrei desiderare gli averi di un giovane? Sono soltanto curioso, ma sembra che non abbia avuto un incontro fortuito particolare. La sua costituzione è ordinaria. Forse ha mangiato qualche tesoro che ha aperto i suoi meridiani e gli ha permesso di completare i passi iniziali delle arti marziali. Per quanto riguarda la sua percezione, dovrebbe essere innata…”

La costituzione di Yi Yun era nella media. Per un saggio sarebbe stato ovvio. Inoltre il livello della coltivazione di Yi Yun non era troppo ridicolo. Non aveva nemmeno raggiunto gli stadi avanzati del Sangue Viola. In confronto ad altri aspetti, non era niente di che.

“Hai letto manuali di sciabola di massimo livello prima di essere entrato nella tomba?”

Chiese di nuovo Jian Ge. Se Yi Yun avesse avuto un colpo di fortuna che gli avesse permesso di leggere una qualche tecnica mistica della sciabola, allora Jian Ge avrebbe potuto capire meglio questa situazione. Naturalmente questo era molto improbabile.

Tuttavia Yi Yun scosse la testa.

L’Anziano Jian Ge annuì lievemente: “Capisco. In futuro, se vuoi entrare di nuovo nella tomba della sciabola, puoi chiedere permesso a me o a Cang Yan. Non ti chiederemo di pagare nulla. Per quanto riguarda le altre risorse, se vuoi usarle, dovrai comunque pagare il solito prezzo. Sono le regole della Divina Città di Tai Ah.”

Nulla poteva essere raggiunto senza stabilire prima delle regole. Naturalmente le regole per la sopravvivenza del più adatto stabilite dalla Divina Città di Tai Ah dovevano essere seguite.

La tomba della sciabola non era usata da nessuno, così era inutile lasciarla inoccupata. Non ci sarebbero stati problemi nel lasciare che Yi Yun la usasse liberamente.

Ma per le altre risorse non era così. Molti avrebbero lottato per usarle, rischiando la vita. Se gli Anziani avessero mostrato favoritismi e le avessero date direttamente a Yi Yun, sarebbe stato difficile placare le masse.

Sentendo questo, Yi Yun si riempì di gioia. Voleva proprio rientrare nella tomba della sciabola. Ma un punto gloria al giorno era troppo costoso. Non se lo sarebbe potuto permettere nemmeno se fosse stato ricco.

“Ragazzino, hai avuto un colpo di fortuna.” Cang Yan ridacchiò. “Allenati bene. Chissà chi è la persona sbalorditiva che ha tramandato le 32 parole della verità della sciabola. Perfino i saggi entrati nella tomba non sono riusciti ad ottenere molte ispirazioni da quelle parole…”

“Cosa? Nemmeno i saggi sono riusciti a comprenderle?!”

Yi Yun ne fu scioccato. I saggi erano figure onnipotenti per lui, ma ora Cang Yan aveva detto che perfino loro non erano riusciti a capire le 32 parole della verità della sciabola.

“Ci sono pochi in comune tra persone con princìpi diversi. La tomba della sciabola e della spada ha dormito sotto la Divina Città di Tai Ah per decine di milioni di anni. I saggi possono entrarci liberamente, ma non ogni saggio è un esperto delle verità della sciabola o della spada. Anche chi è abile nella via della spada o della sciabola potrebbe non essere in grado di adattarsi alle leggi nascoste nella tomba.” Disse Cang Yan dando un’occhiata a Jian Ge: “Il vecchio Jian usa una spada. È il più autorevole in merito.”

L’Anziano Jian Ge era famoso per le sue tecniche di spada. Teneva sempre una spada in spalla, non la riponeva mai in un anello interspaziale. Questo era per permettergli di trasformarsi lentamente, diventando lentamente tutt’uno con l’arma.

I coltivatori della Divina Città di Tai Ah non avevano mai visto l’arte della spada dell’Anziano Jian Ge. Ma solo dal suo titolo di “saggio famoso per le sue tecniche di spada” era più che sufficiente a fare capire quanto era esperto nella via della spada.

Sentendo Cang Yan menzionare la sua esperienza di apprendimento nella tomba della spada, Jian Ge si riempì di emozioni contrastanti. Disse: “Quando ero giovane, in effetti sono entrato nella tomba della spada. Dopo aver provato ad ottenere ispirazioni per diversi mesi, finalmente ho ottenuto qualche risultato. Ma dopo aver appreso un po’ di tecniche di spada, lentamente ho raggiunto un limite. Sono rimasto confuso da alcune delle verità della spada. Non potevo capirle… o iniziare a comprenderle. Poi ho continuato a fare nuovi tentativi. Ci ho messo mille anni. Durante questo periodo di tempo, ho provato molti metodi diversi che pensavo fossero la via giusta da prendere, ma non sono riuscito più a fare progressi…”

“Mille anni?!”

Yi Yun ne fu allarmato. In questo mondo sembrava che mille anni non fossero nulla. Essendo una persona che aveva vissuto per circa due decadi durante la sua vita precedente, chiaramente conosceva il concetto di mille anni. La dinastia dei mortali sarebbe durata solo per circa tre secoli.

“La via della spada della tomba è una grande via. Il suo stadio è estremamente elevato, così elevato che non posso nemmeno immaginarmelo. È come un enorme labirinto. Da dentro, non so quale percorso può essere quello corretto. Posso solo fare tentativi a caso. Forse quando raggiungerò l’uscita, saprò finalmente qual è la via corretta, ma… è troppo lontano per me…”

“Una grande via?”

Yi Yun rimase lievemente sbalordito. Una grande via che faceva disperare perfino un saggio, fino al punto da farlo smarrire. Inoltre non poteva nemmeno verificare se avesse fatto come lui…

“Sì, è una grande via. Nel Divino Regno di Tai Ah, la gente ha sempre privilegiato le tecniche di coltivazione rispetto alle tecniche di attacco. È comprensibile. Dopotutto una tecnica di coltivazione può fare salire di stadio una persona, mentre le tecniche d’attacco non possono farlo. Ma in effetti le tecniche d’attacco e le vie sono due cose diverse. Le verità della sciabola non sono mere mosse, rappresentano la via della spada. Sono fondamentalmente diverse. Se puoi capire l’essenza della via della sciabola, allora sarà come comprendere verità nomologiche. Potranno aiutarti a raggiungere il picco dello stadio del saggio e forse farti arrivare ad un livello superiore, ma è troppo difficile…”

L’Anziano Jian Ge sospirò. L’aveva solo detto con noncuranza. Anche se apprezzava Yi Yun, non pensava che il giovane avrebbe raggiunto un livello del genere.

Il picco dello stadio di saggio era il livello raggiunto dal fondatore del Divino Regno di Tai Ah e dal primo signore della Divina Città. Per quanto riguardava i livelli oltre, non valeva nemmeno la pena di menzionarli. Da quando il Divino Regno di Tai Ah era stato fondato, nessuno aveva mai superato un saggio.

L’Anziano Jian Ge aveva parlato di quanto era arduo il cammino delle arti marziali solo per via del rimpianto che provava, ma era stato di grande beneficio per Yi Yun.

Tecniche di sciabola… verità della sciabola…

Dato che le parole nella tomba erano state descritte dall’Anziano Jian Ge come una grande via, allora era certo che gli avrebbero permesso di andare lontano in futuro.

Yi Yun aveva il Cristallo dell’Origine Viola. La visuale che gli dava gli permetteva di vedere le origini dell’energia. Grazie al tesoro divino e al fatto che ora poteva entrare liberamente nella tomba della sciabola, tutto stava andando a suo favore. Se non avesse potuto trarne vantaggi, allora Yi Yun non avrebbe più avuto scuse.

<em>Lo devo comprendere. Vediamo quanto potrò andare avanti!</em>

Jiang Ge e Cang Yan se ne andarono, lasciando indietro Yi Yun, che stava ancora rimuginando sulle parole dette dai due Anziani. Per quanto riguarda gli altri, stavano guardando Yi Yun con invidia.

Visto che i due Anziani avevano isolato le loro voci generando un campo di forza di qi vitale invisibile, tutti gli altri coltivatori presenti non avevano sentito la loro conversazione. Ma a giudicare dalle espressioni contente dei due vecchi, era ovvio che apprezzassero Yi Yun.

Venire chiamati da un Anziano per ricevere dei consigli… era qualcosa per cui valeva la pena perdere dieci anni di vita.

Mentre tutti stavano ammirando Yi Yun, videro il giovane camminare giù dai posti d’onore, verso l’arbitro.

“Oh? È successo qualcosa?”

L’arbitro prese l’iniziativa di fare questa domanda quando vide Yi Yun avvicinarsi. Aveva visto come il giovane aveva parlato ai due Anziani.

Questo giovane non doveva aver attirato l’attenzione di due Anziani solo perché era diventato il numero uno tra i nuovi arrivati. Anche l’arbitro ora teneva in considerazione Yi Yun a causa dell’apprezzamento mostrato dagli Anziani.

“Oh… vorrei annunciare il nome dell’avversario che sfiderò domani.”

Dopo che Yi Yun aveva vinto contro Chu Xiaoran, aveva ottenuto il titolo di numero uno tra i nuovi arrivati. Aveva terminato prematuramente la competizione, ma poteva ancora salire di posizione nella classifica della terra domani.

“Oh? Gli avversari di domani? Puoi dirmelo domani. Non c’è fretta.” L’arbitro guardò Yi Yun con fare amichevole. Era un bene che Yi Yun volesse continuare a salire di posizione.

“Credo che sia meglio dirlo ora, così che quella persona abbia un po’ di tempo per prepararsi.” Yi Yun sogghignò.

Per qualche motivo sconosciuto, l’arbitro esitò nel momento in cui vide il sorriso di Yi Yun. Aveva la sensazione che ci fosse qualcosa di malevolo nascosto dietro quell’espressione.

“Prepararsi?” L’arbitro era curioso. Era solo un incontro, non un’escursione d’allenamento all’esterno. Per cosa si sarebbe dovuto preparare?


