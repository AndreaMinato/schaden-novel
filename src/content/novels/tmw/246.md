---
title: Capitolo 246 - Lasciare che il capo si prepari
pubDate: 2024-05-20T14:46:59.435Z
tags:
    - tmw
---


Mentre Yi Yun parlava con l’arbitro, molti dei coltivatori presenti li guardarono. Yi Yun era al centro dell’attenzione, così era ancora più appariscente quando parlava con l’arbitro.

Gli spettatori si resero conto all’improvviso che Yi Yun stava consegnando il modulo di sfida per domani.

“Yi Yun ha intenzione di salire di posizione!” Disse con entusiasmo qualcuno. Il prossimo incontro di Yi Yun sarebbe stato sicuramente eccitante.

“Di sicuro! Non solo Yi Yun, anche Chu Xiaoran dovrebbe continuare a salire di posizione. Con la forza che hanno già rivelato, possono almeno arrivare tra i primi 2000 posti. Non vedo proprio l’ora che sia domani.”

Il pubblico divenne vivace. Alcuni aspettavano con impazienza l’evento, mentre altri si erano incupiti.

Specialmente i veterani tra i primi 2000 posti. Non erano affatto entusiasti. All’improvviso le loro posizioni erano diventate delicate. Se fossero stati sfortunati e fossero stati sfidati da Yi Yun o da Chu Xiaoran, sarebbe stata una tragedia per loro.

A giudicare dall’incontro di oggi, sapevano che il livello di forza di Yi Yun e di Chu Xiaoran era molto simile. Nessuno dei due sarebbe stato un avversario facile da battere. Sicuramente non sarebbe stato facile per loro vincere!

I veterani erano più vecchi e avevano un livello di coltivazione più elevato. Avevano più esperienza e non sarebbe stato ammirevole battere i loro avversari per un pelo.

E questo era lo scenario più ottimistico. Se avessero perso anche accidentalmente, sarebbe stato vergognoso.

Non c’erano benefici nel vincere e venire sconfitti significava perdere la faccia. Nessuno voleva partecipare ad un incontro del genere!


“Mi chiedo chi sfiderà il ragazzino…”

Molti iniziarono a concentrarsi sulle parole di Yi Yun. L’arena era molto silenziosa. Dato il loro udito da guerrieri, a meno che non ci fossero campi di forza di qi che isolavano il suolo come quello usato dall’Anziano Jian Ge, sarebbero riusciti a sentire cosa stavano dicendo.

In quel momento, Yi Yun stava ancora sorridendo. Non disse nulla ad alta voce, ma usò una trasmissione della voce usando qi vitale all’arbitro: “C’è comunque bisogno di prepararsi. Così che non rimanga sorpreso…”

L’arbitro trovò strana la spiegazione di Yi Yun. Cosa intendeva con non rimanere sorpresi? Non era una battaglia tra due eserciti. Non c’era bisogno di preparare formazioni o cose simili. A meno che un guerriero non rimanesse ferito, sarebbe potuto entrare nell’arena quando voleva.

Ma visto che sembrava che Yi Yun volesse essere cortese nei confronti del suo avversario, l’arbitro poté solo annuire: “Dato che insisti, va bene. Lo informerò in anticipo. Chi hai intenzione di sfidare?”

L’arbitro pensava che, dato che Yi Yun era così sollecito, il suo avversario probabilmente non era così forte.

Presumibilmente Yi Yun avrebbe sfidato qualcuno tra la 2100esima e la 2200esima posizione nella lista d’onore. Anche gli altri coltivatori la pensavano allo stesso modo. Dopotutto a Yi Yun rimanevano ancora due incontri domani. Dopo aver lottato contro qualcuno tra la 2100esima e la 2200esima posizione, avrebbe potuto tentare di entrare tra i primi 2000 con il suo secondo incontro.

Yi Yun passò il modulo di sfida che aveva già riempito all’arbitro.

L’arbitro lo ricevette e ci diede un’occhiata. Immediatamente le sue palpebre fremettero: “Cosa? Hai intenzione di sfidare Li Hong? Quello al 1028esimo posto nella lista della terra, Li Hong?!”

Li Hong?!

I coltivatori attorno rimasero sbalorditi quando seppero chi sarebbe stato il prossimo avversario di Yi Yun!

Il presidente dell’associazione Hongdao, Li Hong? Yi Yun voleva davvero sfidare lui?

In origine avevano pensato che sarebbe stato impressionante se Yi Yun avesse sfidato qualcuno tra i primi 2000 posti. Ma in realtà aveva sfidato Li Hong, che era al 1028esimo posto!

Cosa stava pensando?!

Li Hong precedentemente aveva sottovalutato Yi Yun. Due mesi fa, aveva cercato di imbrogliarlo e rubargli punti gloria. Ma Yi Yun non se l’era bevuta ed era diventato suo nemico. Questo era qualcosa di cui tutti erano a conoscenza.

Ma era stata solo una provocazione. Questa era una competizione determinata dalla forza. Questa sfida era stata dettata dalle sue emozioni?

Li Hong non era debole. Tra tutti i coltivatori del secondo anno, era il più forte!

Li Hong era già arrivato tra i primi 1000 posti nella classifica del cielo.

Ed era arrivato al 1028esimo posto della classifica della terra lo scorso mese.

Era particolarmente difficile salire di posizione tra i primi 1000 posti perché la maggior parte dei contendenti sarebbero stati vicini allo stadio delle fondamenta Yuan. Si poteva dire che la loro forza fosse al picco del Sangue Viola.

Questo includeva Li Hong stesso.

Si poteva dire, senza nessuna esagerazione, che i guerrieri dal Sangue Viola più potenti nel Regno Divino di Tai Ah fossero radunati in queste posizioni. C’era un’intensa competizione in questa sezione della classifica!

C’erano perfino alcuni guerrieri allo stadio delle fondamenta Yuan, che avevano tecniche di coltivazione o tecniche d’attacco più scarse che erano finiti in una posizione inferiore a quella di Li Hong!

Questo dimostrava la forza di Li Hong.

“Il novellino numero uno sta sfidando il numero uno dei coltivatori del secondo anno… Incredibile!” Disse qualcuno. Entrambi erano i migliori dei loro rispettivi anni e sfidare qualcuno che aveva un anno in più di esperienza in tali circostanze era estremamente raro nella Divina Città di Tai Ah.

“Gli ci vorrà solo un mese a Li hong per avanzare allo stadio delle fondamenta Yuan. Una volta che raggiungerà lo stadio delle fondamenta Yuan, senza dubbio salirà fino ai primi 1000 posti! Potrebbe perfino arrivare tra i primi 700!”

Li Hong non era riuscito ad entrare tra i primi 1000 posti in un anno.

Ma era comunque riuscito ad ottenere il 1030esimo posto nella classifica del cielo e il 1100esimo nella classifica della terra in 13 mesi.

Era piuttosto terrificante!

Non capitava ogni anno che comparissero persone mostruosamente forti come Chu Xiaoran e Yi Yun.

“Yi Yun ha intenzione di sfidare Li Hong, perché ho la sensazione… che Yi Yun non possa batterlo affatto…”

Molti la pensavano allo stesso modo. La battaglia tra Yi Yun e Chu Xiaoran era stata interessante, ma erano ben lontani dal poter competere con qualcuno tra le prime 1000 posizioni della classifica della terra.

La gente poteva capire che Yi Yun avesse sfidato Li Hong colto dall’emozione, ma sarebbe potuto rimanere gravemente ferito. Se fosse successo, non sarebbe stato avvilente?

“Cosa sta pensando Yi Yun? Probabilmente non sa cosa significa essere tra i primi 1000 posti della classifica della terra… O ha qualche altro asso nella manica nascosto?”

“Altri assi nella manica? È solo negli stadi intermedi del Sangue Viola, cos’altro ha da nascondere? Che sia riuscito a produrre un Totem pre-Yuan? È impossibile! Ha lavorato nel momento in cui è entrato nella Divina Città di Tai Ah. Non è mai andato a cacciare bestie della desolazione!”

La gente lo trovò incomprensibile. Pensava che Yi Yun stesse chiedendo di essere torturato.

Precedentemente Li Hong aveva oppresso Yi Yun, ma aveva finito con il perdere molti soldi a causa sua. Li Hong non vedeva l’ora di vendicarsi, eppure Yi Yun era venuto a bussare alla sua porta.

C’erano alcuni membri dell’associazione Hongdao seduti ad un angolo dell’arena.

Quando sentirono che Yi Yun avrebbe sfidato il loro presidente, si infuriarono all’istante!

“Chi si crede di essere?!”

“Dovrebbe guardarsi allo specchio, Crede di essere invincibile solo perché è il migliore tra i novellini. Vuole morire!”

Vedendo che Yi Yun era così arrogante al punto di sfidare il loro capo in pubblico, alcuni tra di loro si indignarono subito.

Ma pensandoci, non era necessariamente negativo. Dato che Yi Yun era stato abbastanza sciocco da attaccare briga con il loro capo, avrebbero dovuto cogliere l’occasione per picchiarlo e fargli perdere una marea di soldi!

Sì, fargli perdere una marea di soldi!

Precedentemente, avevano subìto molte perdite a causa di Yi Yun. Un branco di mocciosi si erano messi in fila solo per venire abbattuti da Yi Yun con un mattone. Non solo erano stati umiliati, gli avevano anche dovuto consegnare una grande somma di rune scaglie di drago. Solo a pensarci si riempivano di amarezza.

“Riferiamolo immediatamente al capo!” Pensarono subito un po’ di tirapiedi.

Li Hong non era presente. Non era interessato a vedere altre persone che rubavano le luci della ribalta, specialmente questo pomeriggio, quando Yi Yun era apparso e aveva scioccato tutti. Anche se fosse stato presente, Li Hong se ne sarebbe andato via prima. Sarebbe diventato di pessimo umore se avesse visto quanto era stato eccellente Yi Yun.

“Fratelli, dovremmo cogliere questa occasione per assicurarci che soffra. Dobbiamo permettere al capo di prepararsi in anticipo.” Disse un tredicenne che aveva perso molte rune scaglie di drago a causa di Yi Yun.

Chi aveva perso soldi di solito avrebbe sperato di riprenderseli scommettendo.

Questa era la mentalità di un giocatore d’azzardo. Non era vantaggioso, ma pochi si sarebbero controllati prima che fosse troppo tardi.

“Esatto. Anche il capo è a corto di soldi. Deve comunque prepararsi per domani. Ci assicureremo che Yi Yun vomiti fuori le rune scaglie di drago quando il capo lo picchierà!”

L’associazione Hongdao aveva perso molti soldi a causa delle scommesse, così Li Hong al momento era al verde. Il tirapiedi aveva pensato che se Li Hong avesse scommesso contro Yi Yun, avrebbe potuto rivincere tutto in una volta. E la cosiddetta “preparazione” sarebbe stato radunare abbastanza fondi per la scommessa.

Questo era il motivo per cui Yi Yun aveva annunciato il suo avversario in anticipo. Se avesse sfidato all’improvviso Li Hong domani, a causa della mancanza di tempo e della povertà di Li Hong, che sorta di scommessa decente avrebbe potuto offrire?

Ma se ne avesse parlato oggi, Li Hong avrebbe avuto tempo per prepararsi. Date le sue connessioni, sarebbe riuscito a radunare una certa somma di rune scaglie di drago.

Yi Yun aveva preparato il suo asso nella manica fin dall’inizio. Questo asso nella manica era stato preparato apposta per imbrogliare Li Hong.

Un po’ di tirapiedi si alzarono. Gettarono un’occhiata verso Yi yun con un’espressione infuriata o con un sorriso. Dalle loro facce sembravano dire: “Aspetta e vedrai ragazzino!”

Se ne andarono silenziosamente dall’arena e si precipitarono dritti da Li Hong per informarlo, così che si potesse preparare per lo scontro di domani.

Sfortunatamente per loro, quando Yi Yun aveva detto all’arbitro che era per dare tempo alla persona di prepararsi, aveva usato qi vitale per trasmettere la sua voce, così non l’avevano sentito. Altrimenti questi sottoposti avrebbero capito che c’era qualcosa di strano…


