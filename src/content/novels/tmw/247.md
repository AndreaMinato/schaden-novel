---
title: Capitolo 247 - Il figlio del re Chu
pubDate: 2024-05-20T15:46:59.436Z
tags:
    - tmw
---


Li Hong negli ultimi giorni si era agitato.

Dopo essere stato ingannato da Yi Yun, un novellino del primo anno, la sua reputazione nella Divina Città di Tai Ah era stata rovinata. Come poteva essere contento?

Era una figura di riferimento nella Divina Città di Tai Ah e nella capitale era il famoso signorino Hong. La parte più importante per lui era la sua reputazione.

Ora la sua reputazione era stata macchiata.

Come avrebbe potuto provare conforto? Una volta che un guerriero fosse diventato inquieto, il suo qi vitale sarebbe diventato caotico come la sua mente. Così era facile che la loro coltivazione ristagnasse.

Li Hong stava per affrontare una fase critica per avanzare allo stadio delle fondamenta Yuan, ma dopo che era successo questo, aveva la sensazione di aver mangiato della me**a.

Continuava a pensare a dei modi per salvare la situazione, ma la forza di Yi Yun stava aumentando rapidamente. Anche se era presuntuoso, Li Hong doveva ammettere che tra circa sei mesi non avrebbe più potuto batterlo.

Una volta che fosse successo, sarebbe stato ancora più difficile rimediare!

Aveva bisogno di un’opportunità per sistemare Yi Yun, ma… dove l’avrebbe trovata?

Mentre Li Hong stava riflettendo, scoppiò del trambusto fuori. “Fratello Hong! Fratello Hong! È successo qualcosa di grosso! Quel ragazzino Yi Yun ti ha sfidato, vuole affrontarti nell’arena domani!”

Un po’ di tirapiedi si stavano precipitando nel cortile di Li Hong come un branco di cani affamati, mentre urlavano.

Sentendo questo, Li Hong rimase sbalordito.

“Yi Yun ha intenzione di sfidarmi?” Fu lento a reagire.

Stava pensando a come vendicarsi di Yi Yun per salvare la faccia, ma ora aveva preso l’iniziativa di bussare alla sua porta?

Gli sembrava strano.

Questo ragazzino era impazzito?

O c’era un altro motivo?

L’espressione di Li Hong si incupì. Aveva alcuni sospetti riguardo al modo in cui Yi Yun lo aveva sfidato.

Era una trappola?


“Capo, perché sei…”


Un po’ di tirapiedi si aspettavano che si infuriasse, che avrebbe riso di cuore sentendo la notizia, che avrebbe insultato Yi Yun per la sua stupidità e il suo desiderio di venire picchiato.

Non si aspettavano che reagisse in questo modo, non era rabbia, né felicità.

“Avete fatto un video dell’incontro di Yi Yun?” Chiese all’improvviso Li Hong. Anche se non voleva essere presente alla competizione, doveva guardare il video della formazione, altrimenti non sarebbe riuscito a capire quanto era forte Yi Yun.

“Questo…”

I tirapiedi si diedero un colpetto sulla fronte. Se ne erano dimenticati e si erano precipitati qui ad informare Li Hong senza pensarci!

“Torneremo a prenderlo.” Un po’ di tirapiedi corsero indietro.

Nella Divina Città di Tai Ah, c’erano molte copie delle registrazioni degli incontri. Più era intensa una battaglia, maggiore sarebbe stato il numero di copie. Potevano essere tenute per molti anni e così, finché uno avesse potuto pagare una piccola quantità di rune scaglie di drago, avrebbe potuto prenderle in affitto per vederle.

Presto questi mocciosi ottennero un disco di formazione e si precipitarono di nuovo verso il cortile di Li Hong ansimando.

Quando tornarono, non si aspettarono di vedere molte persone nel cortile di Li Hong. Erano presenti molte colonne portanti dell’associazione Hongdao. Un po’ di loro erano anche coltivatori della Divina Città di Tai Ah.

“Sono…”

Quando i mocciosi videro queste persone, rimasero scioccati. Sapevano vagamente che Li Hong aveva un ampio cerchio di conoscenze e molti potenti amici tra i veterani.

Erano tutte persone vicine alla vetta delle classifiche del cielo e della terra. C’era perfino una persona tra i primi 50 posti che di soprannome faceva “Testa di Tigre”.

“Oh? È lui, vero…?”

I mocciosi videro questo adolescente alto e magro che sembrava avere 17-19 anni. Indossava una collana piena di grosse perle al collo e sul suo braccio c’era il tatuaggio di una Divina Tigre Feroce.

Testa di Tigre era un veterano che era nella Divina Città di Tai Ah da circa quattro anni. Aveva raggiunto da tempo lo stadio delle fondamenta Yuan. Gli rimanevano ancora un anno e nove mesi prima di diplomarsi. Visto che era arrivato tra i primi cinquanta posti nella lista della terra, doveva essere uno dei migliori nella sua classe.

“Guardiamo e analizziamolo.” Li Hong era un tipo sospettoso. Aveva preferito tenersi cauto chiamando gli altri. Testa di Tigre, che aveva un’ottima perspicacia, forse avrebbe potuto capire se Yi Yun aveva un asso nella manica.

Un po’ di tirapiedi presero il disco della formazione dell’incontro di Yi Yun e lo lasciarono su un tavolo per farlo studiare al gruppo.

Li Hong voleva principalmente sentire l’opinione di veterani come Testa di Tigre. Dopo averlo analizzato in ogni sorta di modo per molto tempo… non riuscirono a capirlo.

Potevano solo fare ipotesi generali dalla battaglia di Yi Yun. Ma non importava quanto riflettessero, sembrava che Yi Yun ce l’avesse messa tutta durante il suo scontro con Chu Xiaoran.

“Li Hong, credo che la possibilità che abbia altri assi nella manica sia bassa. Se li avesse ancora, allora sarebbe troppo bravo a recitare. Forse potrebbe averti preso di mira fin dall’inizio! Ma è solo un ragazzino. Come ci ha pensato quando è iniziata la competizione tra nuovi arrivati?
Non dimenticare che si è inimicato l’intera associazione Hongdao. Un enorme gruppo di persone ha sfidato Yi yun, incluso Liu Yuxing che era considerato uno dei migliori tra i novellini. Yi Yun ha dovuto affrontare avversari del genere e anche Chu Xiaoran e Qiuniu. Contando anche le alte poste in gioco, si sarebbe dovuto preoccupare di tutte queste cose. Ti aspetti che abbia pianificato una trappola del genere, mentre gestiva tutto questo, solo per lasciare che tu ci saltassi dentro?”

Testa di Tigre fu il primo ad esprimere la sua opinione. Le sue parole erano ragionevoli. Dopotutto Yi Yun era solo un tredicenne. Un normale ragazzino sarebbe rimasto confuso di fronte a tutti questi problemi complicati. Non sarebbe stato normale se avesse potuto pianificare una trappola proprio in questo momento.

Li Hong si accigliò e disse: “Probabilmente…”

Se bisognava combattere, allora era necessario preparare una posta in gioco. Anche se non avesse voluto, avrebbe dovuto farlo. Ora che era costretto a duellare con lui, se non avesse scommesso nulla, allora avrebbe perso la faccia di fronte a tutti i membri del suo gruppo. Gli altri coltivatori della Divina Città di Tai Ah l’avrebbero perfino ridicolizzato.

Ma Li Hong non aveva ancora pensato all’oggetto da usare come posta in gioco. Il punto cruciale del problema era il fatto che non possedeva molte risorse da utilizzare.

Mentre Li Hong ci stava pensando, risuonò una risata: “Ahahah! Li Hong, hai organizzato un’enorme conferenza per discutere se perderai, solo perché un novellino ti ha sfidato. Non ti vergogni nemmeno un po’?!”

Li Hong si illividì.

Ciò che aveva detto questa persona era vero. Essere spaventati dalla sfida di un novellino e tenere una conferenza d’analisi così grande, sarebbe stato umiliante se si fosse saputo in giro.

Li Hong si arrabbiò per l’imbarazzo. Proprio quando stava per perdere il controllo, vide chi aveva appena parlato e si zittì immediatamente.

La persona appena entrata indossava un abito Qilin, con una cintura dei nove pitoni e mocassini. Emanava un’aura di nobiltà naturale dalla testa ai piedi.

“Yang Dingkun!” Il quindicenne che era entrato era il figlio del sovrano Chu!

Il re Chu era un nobile che aveva una lunga storia con il Divino Regno di Tai Ah. La sua stirpe risaliva fino al primo sovrano Chu, che era il fratello più giovane del fondatore del regno, così la sua famiglia faceva anche parte della famiglia reale.

In seguito, gli era stato conferito lo stato Chu, così era diventato il vassallo di Chu per tramandare la sua carica di generazione in generazione fino ad oggi.

Ora la famiglia Yang dello stato Chu era diventata molto prospera. Naturalmente i rapporti di sangue con l’imperatore erano diventati distanti, ma facevano ancora parte della famiglia reale.

Ying Dingkun, che era tra le prime decine di posizioni sia nella classifica del cielo che della terra, era considerato una figura prominente.

Anche la famiglia Li di cui faceva parte Li Hong era imparentata con la residenza reale Chu, ma attraverso legami di matrimonio. In un certo senso, Yang Dingkun era un cugino distante di Li Hong.

Oggi Yang Dingkun era apparso all’improvviso e lo aveva ridicolizzato immediatamente, agitando Li Hong.

“Cugino, cosa stai facendo qui?” Chiese Li Hong.

“Sono qui per farti da stratega cugino. So che sei a corto di risorse di recente. Se vuoi prendere in prestito rune scaglie di drago, posso farlo, ma… ho una condizione…” Yang Dingkun strascicò le sue parole.

“Che condizione?”

“Vorrei… i primi volumi della Tecnica Sacra di Tai Ah. Voglio che tu li vinca per me!”

Lo sguardo di Yang Dingkun si accese!

Yang Dingkun sapeva quali erano le regole della Divina Città di Tai Ah. Le tecniche di coltivazione di massimo livello come quella di Tai Ah, potevano essere usate come posta in gioco, ma veniva fatto raramente in passato.

La Tecnica Sacra di Tai Ah era una pergamena molto preziosa e c’era un numero limitato di copie. Se un coltivatore avesse voluto scambiare rune scaglie di drago e punti gloria per la tecnica, l’avrebbe affittata per dieci mesi.

In questo periodo di tempo, il coltivatore sarebbe stato libero di coltivarla, ma non avrebbe potuto darla in prestito ad altri.

A meno che non la perdesse mettendola in palio come posta in gioco in un incontro.

Per impedire che la gente passasse la Tecnica Sacra di Tai Ah tramite scommesse, c’erano regole severe. Una volta che la Tecnica Segreta di Tai Ah fosse stata usata come posta in gioco e l’avesse persa, il periodo d’affitto rimanente sarebbe stato ridotto del 30%!

Questo era il motivo per cui pochissimi avrebbero scommesso la Tecnica Sacra di Tai Ah.

Una volta perso il 30% del tempo, molti coltivatori non se sarebbero potuto permettere. Forse non avrebbero potuto apprenderla in dieci mesi, figuriamoci in un periodo di tempo minore.

“La Tecnica Sacra di Tai Ah?! Vuoi la Tecnica Sacra di Tai Ah di Yi Yun?!” Li Hong sussultò rendendosi conto dell’avidità oltraggiosa di Yang Dingkun. Calcolò velocemente cosa avrebbe perso se avesse accettato la condizione di Yang Dingkun.

Non c’erano dubbi che se Yang Dingkun voleva la Tecnica Sacra di Tai Ah, allora avrebbe dovuto offrire qualcosa di equivalente come posta in gioco!

Se fosse successo, sarebbe diventata una grossa scommessa!

Yang Dingkun era proprio pazzo!

Ma Li Hong era anche sicuro di poter battere Yi Yun!

“Non hai avuto l’occasione di coltivare la Tecnica Sacra di Tai Ah?” Chiese Li Hong.

Anche se Yang Dingkun proveniva dalla residenza reale Chu, non era abbastanza privilegiato da poter coltivare la Tecnica Sacra di Tai Ah. C’erano troppi bambini nella residenza reale Chu. Anche se Yang Dingkun sembrava l’erede della residenza reale, non avrebbe comunque avuto quel privilegio!

Le pergamene della Tecnica Sacra di Tai Ah erano troppo preziose. La casata reale del Regno Divino aveva solo tre o quattro copie e il resto sarebbe stato tenuto nella Divina Città di Tai Ah!

Chi aveva ne aveva la capacità avrebbe potuto competere per ottenere la possibilità di coltivarla, ma chi non era abbastanza capace si sarebbe solo potuto fare da parte.

Yang Dingkun disse con rabbia: “Tsk! Le regole della Divina Città sono troppo rigide. Anche se ho guadagnato abbastanza punti gloria e rune scaglie di drago per ottenerla, il prezzo è troppo alto. Una volta che la scambio, mi impoverirei!”

“Ma questo ragazzino ha avuto un grosso colpo di fortuna mentre raccoglieva erbe e per questo ha ottenuto una grande somma di rune scaglie di drago e punti gloria. Li ha scambiati per la Tecnica Sacra di Tai Ah come se niente fosse. È completamente ingiusto! Chi gli ha dato il diritto di farlo?!”

“Vuole coltivare la Tecnica Sacra di Tai Ah? È uno zoticone delle Lande Selvagge della Nuvola! Umpf! Nemmeno io che sono un discendente della casata reale sono riuscito a coltivare questa tecnica reale segreta. Come sarebbe giusto?! Una volta che otterrò la Tecnica Sacra di Tai Ah, farò fruttare i suoi punti gloria!”


