---
title: Capitolo 250 - Combattere contro Li Hong
pubDate: 2024-05-20T18:46:59.436Z
tags:
    - tmw
---


L’arena era piena di attività.

Si sarebbero svolti solo pochi incontri nell’arena oggi. Tutte le persone scese in campo erano forti. A parte lo scontro tra Yi Yun e Li Hong, c’era anche la battaglia tra Chu Xiaoran e un veterano tra i primi 2000 posti.

“Oh? Yi Yun e Li Hong non sono ancora arrivati?”

Quando gli spettatori arrivarono, cercarono tracce di Yi Yun e Li Hong, ma non importava quanto cercassero, non potevano trovarli.

“Il loro duello inizierà appena prima di mezzogiorno, così non c’è bisogno che si presentino all’inizio. Immagino che stiano ancora coltivando o meditando adesso…”

Gli spettatori ne furono allarmati quando sentirono questo.

Sarebbe contato ogni minuto. Perfino Li Hong, che era tra i primi 1000 posti, stava prendendo così sul serio questo scontro con un novellino.

Quando gli incontri iniziarono, alcuni nuovi arrivati tra la 5000esima e la 6000esima posizione si sfidarono a vicenda. Perfino Gu Mu, che era quarto tra le reclute, scese in campo. Tuttavia il pubblico non provava interesse nei confronti di queste battaglie.

Solo quando Chu Xiaoran scese in campo il pubblico si destò.

L’avversario di Chu Xiaoran era un veterano che aveva trascorso quattro anni nella Divina Città di Tai Ah. Chu Xiaoran non si trattenne, evocò subito il suo Totem all’inizio dello scontro e usò i suoi concetti del ghiaccio.

La battaglia fu molto intensa, erano volati ghiaccioli ovunque!

Alla fine Chu Xiaoran riuscì ad usare la mossa “Mare di Ghiaccio Azzurro, Bellezza Effimera” per sconfiggere il suo avversario.

Ma dopo che Chu Xiaoran sconfisse il suo avversario, era rimasta a corto di energie. Si poteva dire che fosse stata una vittoria difficile.

Chu Xiaoran era entrata tra i primi 2000 posti nella classifica della terra!

Il pubblico aveva capito che sarebbe stato difficile per Chu Xiaoran vincere il prossimo incontro.

Avrebbe potuto combattere un altro incontro, ma sarebbe arrivata al massimo alla 1900esima posizione. Sarebbe stato impossibile andare oltre.

Chu Xiaoran, che era considerata ad un livello simile a Yi Yun, non poteva superare la 1900esima posizione, ma Yi Yun aveva sfidato Li Hong che era tra le prime 1000 posizioni. Era proprio audace!

“Oh? Yi Yun! Yi Yun è qui!” Gridò qualcuno tra la folla.

La gente si guardò attorno e videro un adolescente con un abito di lino entrare nell’arena. Camminò direttamente fino al suo posto e si sedette. Poi chiuse gli occhi e iniziò a regolare il suo respiro!

Molti erano impressionati da com’era rimasto tranquillo e composto nonostante stesse per iniziare un incontro importante dalla posta in gioco altissima.

“Yi Yun…”

Notando com’era calmo, Chu Xiaoran mosse lievemente le sopracciglia. “Che… non abbia usato tutte le sue forze quando ha combattuto contro di me?”

Anche Chu Xiaoran prestava molta attenzione a questo incontro. Voleva vedere quanto era forte Yi Yun, il numero uno tra i nuovi arrivati.

Il tempo iniziò a passare e Li Hong non era ancora apparso. Solo a mezzogiorno, quando il momento dell’incontro stava per arrivare, Li Hong apparì finalmente all’entrata dell’arena con un lungo bastone in spalla.

Entrò nell’arena con un’andatura precisa. La sua aura si amplificò mentre si avvicinava al palco.

Dopo aver visto Li Hong, molti ebbero la sensazione che fosse diverso in qualche modo.

Anche se diversi tra il pubblico non avevano aperto i loro Occhi Celesti, potevano sentire l’aura di Li Hong. Sembrava una montagna torreggiante. Non solo era imponente, ma li metteva anche sotto pressione!

Li Hong salì sul palco delle Divine Lande Selvagge senza dire una parola. Non poteva nemmeno aspettare che l’arbitro lo chiamasse.

“Yi Yun! Vieni qui!” Gridò Li hong. La sua voce riecheggiò come un tuonò per tutta l’arena.

I coltivatori tra il pubblico trattennero il respiro. La sua aura era troppo forte! Solo per affrontare qualcuno come lui ci voleva molto coraggio.

La gente poteva immaginarsi che Li Hong doveva aver fatto qualche tipo di progresso visto che era arrivato così tardi.

Molti iniziarono a preoccuparsi per Yi Yun. Li Hong era molto forte, ma se avesse sottovalutato Yi Yun, gli avrebbe dato qualche possibilità di vincere.

Ma Li Hong aveva coltivato per tutta la notte e sembrava che stesse facendo sul serio.

Se avesse davvero fatto qualche altro progresso, allora sarebbe stato tutto diverso. Questa battaglia aveva una posta in gioco estremamente alta. Se fossero stati al posto di Yi Yun, sarebbero stati davvero nervosi.

Tutti posarono gli occhi su Yi Yun. In quel momento non c’era bisogno che l’arbitro lo annunciasse, l’incontro tra Yi Yun e Li Hong stava per iniziare!

Yi Yun salì sul palco delle Divine Lande Selvagge. Sfoderò la sciabola Esercito di Mille e poi puntò la sciabola verso il basso.

C’erano trenta metri di distanza tra di loro.

Li Hong tirò fuori il lungo bastone e lo tenne parallelo al terreno. L’arma era lunga 1,8 metri e c’erano degli anelli dorati fatti da metallo forgiato da essenza Tai Cang alle sue estremità. E sugli anelli dorati c’erano spuntoni lunghi mezzo pollice!

Il potere d’attacco di un bastone di metallo non era inferiore a quello delle altre armi. La sua efficacia sarebbe dipesa da chi lo usava. Nelle mani di Li Hong, un colpo noncurante poteva causare gravi ferite. Se avesse colpito con forza qualcuno, avrebbe potuto fratturare tutte le ossa di una persona!

“Yi Yun, so che sei molto forte e hai anche degli assi nella manica! Ma non importa, sarà tutto inutile contro di me!” Mentre lo diceva, lo spirito combattivo di Li Hong si accese. Una patina dorata coprì il suo corpo!

“Ho partecipato ad innumerevoli massacri nelle terre desolate delle Divine Lande Selvagge per un intero anno. Ho ucciso innumerevoli bestie della desolazione! Un ragazzino come te ha solo raccolto un po’ di erbe e non ha mai partecipato a grandi battaglie. Credi ancora di poter competere con me? Oggi ti farò capire perché sono tra i primi 1000 posti della classifica della terra!”

Con un grido, la patina dorata attorno al corpo di Li Hong formò piccole scaglie che lo coprirono tutto.

“La tecnica dell’Apertura Celeste!” Gridò qualcuno tra il pubblico.

Nella Divina Città di Tai Ah, a parte la tecnica sacra che era senza dubbio la migliore, c’erano altre tecniche di coltivazione di massimo livello. Anche se non erano eccellenti quanto la Tecnica Sacra di Tai Ah, erano comunque molto potenti.

Questa Apertura Celeste era una delle tre migliori tecniche di coltivazione nella Divina Città di Tai Ah. Coltivandola, si poteva ottenere vero qi dell’Apertura Celeste.

Molti geni non potevano permettersi la Tecnica Sacra di Tai Ah e avevano cercato di coltivare la tecnica dell’Apertura Celeste, ma non avevano potuto condensare il vero qi dell’Apertura Celeste.

Era anche molto difficile praticarla.

“Sta usando vero qi dell’Apertura Celeste per proteggersi, la sua tecnica dell’Apertura Celeste ha già raggiunto il secondo stadio.”

Le piccole scaglie sulla pelle di Li Hong erano formate da vero qi dell’Apertura Celeste. Era simile all’armatura di Qiuniu, ma non pesava su di lui e gli permetteva di muoversi liberamente.

Con il lungo bastone in mano, le pupille di Li Hong all’improvviso si rimpicciolirono e scattò in avanti!

“Phew!”

Li Hong si mosse veloce come il vento e apparì di fronte a Yi Yun quasi in un istante. Menò un colpo verso il basso!

A causa della sua estrema velocità, il bastone di Li Hong era diventato una linea, come se una frusta stesse sfrecciando verso Yi Yun!

Minuta Sottigliezza!

Yi Yun si ritirò indietro e, con uno scatto, fece apparire una decina di immagini residue. Li Hong puntò verso il petto dell’avversario.

“Dang!”

Una delle immagini residue di Yi Yun fu fatta a pezzi e il bastone atterrò pesantemente sul palco. Le piastrelle di tungsteno viola sprofondarono a causa dell’impatto. In quel momento, Yi Yun apparì dietro Li Hong e menò un fendente verso il basso!

Cambiando espressione, Li Hong non schivò. Le scaglie gialle sulla sua schiena si espansero all’improvviso e formarono uno scudo enorme!

“Cha!”

La sciabola di Yi Yun si scontrò con lo scudo di Li Hong. La lama non riuscì ad avanzare nemmeno di un centimetro quando impattò contro lo scudo!

“Oh? Cosa?!”

Yi Yun ne fu allarmato. Non c’era nulla dietro Li Hong, ma in un attimo di secondo, un enorme scudo era apparso dal nulla, bloccando il suo attacco.

Non solo, lo scudo era estremamente denso e intrappolò perfino la sciabola Esercito di MIlle. Yi Yun ebbe la sensazione di non poterla estrarre più. Era simile a come quando Qiuniu aveva afferrato la sua sciabola!

“Muori!”

Li Hong si girò all’improvviso e mirò verso la vita di Yi Yun. In quel momento la sciabola Esercito di Mille era ancora bloccata nello scudo!

Questo attacco era così potente che avrebbe potuto dividere in due un ordinario guerriero dal Sangue Viola.

“Verità della sciabola: avanzare con una volontà indomita!”

Gli occhi di Yi Yun brillarono mentre iniettava qi vitale nella sciabola Esercito di Mille. Con un fischio, la sciabola Esercito di Mille si staccò dallo scudo mentre Yi Yun si ritirava frettolosamente. Allo stesso tempo, piegò il corpo all’indietro e formò un ponte inarcando la schiena. Il bastone di Li Hong passò vicino alla punta del naso di Yi Yun!

Il giovane sentì comunque dolore perché il bastone aveva superato il suo qi vitale protettivo.

“Swish!”

Con un balzo, Yi Yun volò verso l’alto e si ritirò per tenta metri, distanziandosi da Li Hong.

Lo scudo sulla schiena di Li Hong si chiuse lentamente, trasformandosi di nuovo in una piccola scaglia, coprendo il suo corpo.

Li Hong sogghignò: “Hai schivato proprio velocemente!”

“Questa tecnica di coltivazione…” Yi Yun era sorpreso. Si poteva usare così liberamente il qi vitale. Aveva creato uno scudo sopra ogni parte del suo corpo per bloccare attacchi nemici.

<em>È questo il vero qi dell’Apertura Celeste?’</em>

Naturalmente, dato che era una delle migliori tecniche di coltivazione nella Divina Città di Tai Ah, non sarebbe stata debole. La tecnica dell’Apertura Celeste aveva anche altre funzioni miracolose. Le tecniche di coltivazione di massimo livello della Divina Città di tai Ah erano molto più formidabili delle tecniche segrete dei clan come la Mano Raccoglitrice di Stelle!

“Yi Yun… Il tuo attacco di prima non ha potuto nemmeno trapassare un quinto delle mie difese! La tua sciabola potrebbe aver trafitto l’armatura di Qiuniu, ma le mie difese sono ad un livello completamente diverso rispetto a quelle di Qiuniu. Sarebbe assurdo se pensassi di poterle superare! So che hai mosse ancora più potenti. Usale, altrimenti non avrai l’occasione di farlo in futuro.”

Li Hong aveva una carica incredibile.

Il vero qi giallo terra sul suo corpo divenne ancora più turbolento.

“Questa difesa di sicuro è assurda.”

Tra il pubblico, le reclute trattennero il fiato. La strategia di battaglia di Qiuniu era già impressionante ai loro occhi, ma era ancora ben lontana dal competere con quella di Li Hong.

Qiuniu contava sulla sua armatura per difendersi, mentre Li Hong usava una tecnica di coltivazione di massimo livello. Questo rivelava il divario di livello che c’era tra di loro.

Non solo, a Li Hong mancava poco allo stadio delle fondamenta Yuan. Qiuniu non poteva competere con lui in quanto a qi vitale.

Senza dubbio Qiuniu avrebbe perso in un istante contro Li Hong!


