---
title: Capitolo 251 - Montagna dell’Apertura Celeste
pubDate: 2024-05-20T19:46:59.437Z
tags:
    - tmw
---


Sul palco, Li Hong strinse il suo bastone lungo e iniziò ad avvicinarsi a Yi Yun. Mentre lo faceva, la sua aura diventava più forte.

“Cosa succede? La tua sciabola non è molto veloce? Usa una delle tue mosse segrete. Quando le avrò bloccate tutte, allora sarà la fine per te!”

Li Hong era estremamente sicuro delle sue capacità difensive.

Lo sguardo di Yi Yun emise un lampo freddo.

Roteò lentamente la lama. Ciò che aveva detto Li Hong era corretto. A Yi Yun mancava soprattutto esperienza!

Li hong aveva massacrato numerose bestie della desolazione nelle divine lande selvagge. Questo aveva portato benefici sia alle sue tecniche di bastone che alla sua esperienza di combattimento.

Anche se altri bambini più deboli nei clan non avrebbero ucciso bestie della desolazione da reclute, avrebbero comunque lottato spesso contro i loro coetanei mentre crescevano.

Combattere per davvero era il modo migliore per affinare le proprie tecniche di combattimento.

Ma il numero di grandi battaglie a cui aveva partecipato Yi Yun era meno di dieci. A parte gli incontri di allenamento con Lin Xintong e il massacro delle bestie feroci nella valle della Desolazione dell’Uomo, rimaneva solo la selezione delle truppe del Drago Brillante e l’attuale competizione tra reclute.

Yi Yun combatteva sul serio durante ogni battaglia, specialmente in quelle contro qualcuno ad un livello simile al suo. Questa era una prova che doveva superare ed era anche il modo migliore per affinare le sue tecniche di sciabola.

“Dato che vuoi vedere le mie mosse, esaudirò il tuo desiderio!”

Yi Yun fece un po’ di passi avanti e il qi vitale nel suo corpo iniziò a divampare. La sua energia seguì il flusso delle 32 parole della verità della sciabola e circolò nei suoi meridiani.

Regnare Suprema!

Con la sciabola Esercito di Mille in mano, Yi Yun menò un fendente verso il basso. Un lampo verde scattò come una brillante luce crescente e si diresse verso Li Hong con uno slancio tirannico!

Li Hong ruggì e il suo qi giallo terra si agitò, facendo espandere le scaglie sul suo corpo.

La sciabola colpì pesantemente Li Hong.

“Boom!”

Con una violenta esplosione, le scaglie di Li Hong si ruppero. Li Hong fu scagliato via dall’impatto del raggio!

Li hong si scontrò con forza con il muro del palco delle Divine Lande Selvagge. Le intense vibrazioni fecero cadere a terra le armi appese alle pareti!

Vedendo questa scena, la gente deglutì. La sciabola di Yi Yun era estremamente potente!

“Eheh… bella mossa!”

Li Hong era mezzo seduto in un angolo. Nella sua armatura di scaglie ora c’era un taglio lungo 60 centimetri che partiva dal suo petto fino ad arrivare alla vita. Le scaglie attorno erano state rotte completamente dall’attacco.

Ma dopo aver infranto l’armatura, la sciabola aveva esaurito la maggior parte della sua energia. Non era riuscita a trapassare il qi vitale protettivo di Li Hong e lo aveva solo ferito lievemente.

Li Hong si asciugò il sangue dalle labbra e si alzò. L’armatura di scaglie si stava riparando rapidamente con un’ondata di qi vitale giallo terra.

“Le tue mosse non sono male, ma sfortunatamente non hai abbastanza qi vitale. Ancora un po’ e saresti riuscito a ferirmi. Stavo solo mettendo alla prova le difese della mia tecnica dell’Apertura Celeste. È stata l’unica occasione che avevi per ferirmi…”

“Di sicuro dici stupidaggini.” Yi Yun si accigliò. Le difese di Li Hong erano davvero forti, aveva ricevuto la mossa che aveva imparato dalle 32 parole della verità della sciabola direttamente, senza nemmeno schivare!

“Non è troppo tardi per diventare compiaciuti dopo che riceverai il mio secondo attacco!”

Yi Yun menò un fendente ed emanò una terrificante ondata di intento omicida. La sciabola era un’arma usata per uccidere. Nei paesi dei mortali, le sciabole erano bandite al contrario delle spade, che erano armi cerimoniali. Gli imperatori, i gentiluomini e gli scolari avrebbero scelto la spada. Ma una sciabola era diversa. Le persone che usavano una sciabola volevano uccidere!

Il proprietario della tomba della sciabola aveva iscritto la via assassina della sciabola nelle 32 parole!

All’improvviso sembrava che una montagna di cadaveri e un mare di sangue fossero apparsi dietro a Yi Yun. E ovunque andasse, l’area attorno si trasformava in una pozza di sangue infernale!

Uccidere come suo fondamento!

La sciabola Esercito di Mille avanzò e le onde di sangue schizzarono. Sembrava che l’intero palco delle Divine Lande Selvagge si fosse trasformato in un mondo di sangue!

Vedendo la sciabola avanzare, lo sguardo di Li Hong si riempì di spirito combattivo.

“Avanti, Montagna dell’Apertura Celeste!” Li Hong batté il palco con il suo bastone e qi vitale giallo terra divampò attorno!

“Boom!”

Il suolo tremò e una montagna si levò da sotto i piedi di Li Hong!

Questa montagna era maestosa!

Era una montagna formata dal qi vitale del cielo e della terra creata da Li Hong, ma non era diversa da una vera montagna!

“Oh?! Questo è?” Yi Yun ne fu scioccato. Come poteva non esserlo visto che una montagna era apparsa all’improvviso di fronte a lui?

Anche se era rimasto sorpreso, la sciabola Esercito di Mille continuò a calare verso il basso senza esitare.

Uccidere!

La sciabola scagliò un raggio color sangue ampio decine di metri, che però fu completamente bloccato dalla montagna!

Li Hong aveva formato una montagna per affrontare la mossa assassina di Yi Yun!

“Cha!”

Risuonò un rumore assordante. Il raggio di lama della sciabola Esercito di Mille impattò contro la montagna, creando un buco profondo circa sette metri.

Anche dopo che il raggio di lama spese tutto il suo qi vitale, la montagna fluttuava ancora sopra la testa di Li Hong.

La montagna era alta più di venti metri e la sua base aveva un raggio ampio decine di metri. Non sembrava grande, ma era davvero scioccante!

Questa montagna aveva un peso terrificante. Se non avesse usato il potere delle leggi, Li Hong non sarebbe riuscito a sollevarla. Era davvero incredibile!

Il pubblico rimase stupefatto.

Era troppo esagerato. Usare una piccola montagna per bloccare l’attacco di Yi Yun?

“Questa è la legge della terra! Esatto, il qi vitale di Li Hong era color giallo terra. E il qi vitale giallo terra è il più adatto per usare la tecnica dell’Apertura Celeste che si concentra sulla difesa! Iniettando qi vitale nel vero qi dell’Apertura Celeste per formare un’armatura di scaglie, può aumentare di un altro livello la sua difesa!”

“Fondere la legge delle terra con la tecnica dell’Apertura Celeste, Li Hong è un vero genio. Molti non riescono nemmeno ad apprendere la tecnica dell’Apertura Celeste, figuriamoci fondere con essa delle leggi!”

Li Hong, che era il numero uno tra i coltivatori del secondo anno, non era una persona ordinaria.

Inoltre stava per avanzare allo stadio delle fondamenta Yuan. Le fondamenta Yuan che aveva consolidato nel suo dantian erano già in uno stato embrionale.

Queste fondamenta Yuan iniziali davano molta energia a Li Hong. Erano anche le fondamenta che gli permettevano di usare il qi vitale della terra per formare questa piccola montagna!

Chu Xiaoran, anche se era molto abile con le leggi del ghiaccio, poteva formare solo decine di colonne di ghiaccio consumando gran parte del suo qi vitale. Precedentemente, dopo aver scambiato due colpi con Yi Yun, aveva esaurito tutte le sue energie.

Questo era il vantaggio dell’essere al picco del Sangue Viola o essere quasi allo stadio delle fondamenta Yuan. La differenza di coltivazione era qualcosa di difficile da compensare quando entrambe le parti erano dei geni!

Vedendo il solco profondo sette metri, Li Hong rise: “Come può un fendente di sciabola dividere una montagna? Il tuo attacco non è male, ma sfortunatamente per te, ho formato questa montagna. Non potrai mai dividerla!”

Li Hong raccolse il suo bastone. Aveva consumato una grande quantità di qi vitale per formare la montagna.

La montagna dell’Apertura Celeste era una manifestazione della legge della terra di Li Hong. Una volta formata, Li Hong avrebbe raggiunto il picco delle sue capacità combattive.

“Capisco, la legge della terra…”

Yi Yun strizzò gli occhi e guardò la montagna nel cielo. Dopotutto Chu Xiaoran era riuscita a controllare il potere delle leggi, mentre Li Hong aveva trascorso un anno nella Divina Città di Tai Ah. Aveva sperimentato massacri nelle Divine Lande Selvagge, così come poteva Li Hong non aver appreso alcuna legge?

In quanto migliore coltivatore del secondo anno, era abbastanza capace.

<em>’Ho proprio bisogno del potere delle leggi.’</em> Pensò Yi Yun.

“Questo è il tuo limite! Puoi comunque provare orgoglio nell’avermi costretto ad usare la montagna dell’Apertura Celeste per sconfiggerti!”

Li Hong batté il bastone!

“Boom!”

La montagna tremò e iniziò a precipitarsi su Yi Yun. Stava usando un’intera montagna per attaccare?

Questo aveva davvero ampliato gli orizzonti del pubblico.

La sciabola Esercito di Mille non poteva bloccare una montagna del genere formata da qi vitale.

In effetti Yi Yun non cercò di resistere.

Usò la Minuta Sottigliezza per ritirarsi.

“Boom!”

La montagna impattò contro il palco delle Divine Lande Selvagge. La gente sentì l’intera arena tremare, come se ci fosse stato un piccolo terremoto.

“Venire… schiacciati da quella montagna, probabilmente è letale…”

La gente iniziò a sudare freddo.

Nella Divina Città di Tai Ah, chi avesse ucciso qualcuno in duello sarebbe stato imprigionato come minimo. Ma in quel momento gli occhi di Li Hong erano rossi e pieni di intento omicida. Come poteva preoccuparsi delle conseguenze?

Tra la folla, Yang Dingkun sogghignò.

Li Hong non lo aveva deluso. Evocando la montagna dell’Apertura Celeste, Li Hong aveva assunto il completo controllo sulla situazione. Non vedeva l’ora che Yi Yun venisse ridotto in briciole.

Se fosse accaduto, non solo avrebbe vinto la Tecnica Sacra di Tai Ah, ma avrebbe anche avuto un rivale in meno che l’avrebbe fatto ingelosire in futuro.

In realtà, se avesse potuto, Yang Dingkun avrebbe cercato di fare morire tutti i geni della Divina Città di Tai Ah come Qin Haotian, Li Xiao e i fratelli Qiao durante le loro escursioni d’allenamento.

La montagna dell’Apertura Celeste precipitò più volte, ma Yi Yun riuscì a schivare ogni volta. Anche se sembrava che ogni attacco lo mettesse in pericolo, riusciva a fuggire illeso ogni volta.

Fronteggiare diversi avversari che usavano tecniche diverse aveva ampliato gli orizzonti di Yi Yun.

Li Hong gli dava l’impressione che fosse una persona avida e sinistra. Era inaspettato che potesse usare metodi del genere nell’arena.

Yi Yun era consapevole di aver appena iniziato a percorrere la via delle arti marziali. Avrebbe affrontato vari avversari in futuro. Forse alcuni di loro non sarebbero stati nemmeno umani.

Esisteva ogni sorta di strana mossa. Se non avesse colto l’occasione di affinare le sue capacità e ampliare i suoi orizzonti ora, in futuro forse ne avrebbe pagato le conseguenze.

La battaglia divenne sempre più intensa. Tutti rimasero a fissare lo scontro ad occhi spalancati, temevano di perdersi scene entusiasmanti.

Il pubblico gradualmente si rese conto che i movimenti di Yi Yun erano estremamente veloci. Mentre la montagna di Li Hong era enorme e veloce perché era potenziata dalle leggi, era comunque difficile usarla per schiacciare Yi Yun.

E sembrava che Yi Yun avesse una strategia del genere in mente mentre schivava più volte usando la Minuta Sottigliezza.

Bisognava consumare qi vitale per sostenere la montagna. Non poteva essere usata all’infinito.

In quel momento Li Hong sogghignò: “Cerchi di farmi esaurire le energie? Credi che la mia montagna dell’Apertura Celeste sia così semplice?”

Mosse il bastone: “Dividiti!”

Boom!

Risuonò un tuono e la montagna dell’Apertura Celeste esplose a mezz’aria, dividendosi in rocce di varia dimensione. Come stelle nel cielo, avvolsero il palco delle Divine Lande Selvagge!

Le rocce più grosse erano delle dimensioni di un lavandino, mentre quelle più piccole erano grandi quanto un pugno. Le pietre erano ammassate e circondarono Yi Yun.

“Credi che la tua Minuta Sottigliezza sia così eccezionale? Come schiverai i miei attacchi adesso?”


