---
title: Capitolo 255 - Tecnica Mistica del Totem
pubDate: 2024-05-20T23:46:59.438Z
tags:
    - tmw
---


“Oh? Sai anche dei meridiani Yin naturali?” Cang Yan si accarezzò il mento. “I meridiani Yin naturali sono l’opposto dei meridiani Yang, mentre un fisico del puro Ying è l’opposto di un fisico del puro Yang.”

“Davvero?” Sentendo questo Yi Yun provò un po’ di rimpianto. Precedentemente, Cang Yang aveva menzionato come un esperto con un fisico del puro Yang era riuscito a padroneggiare la Tecnica Sacra di Tai Ah in venti giorni ed era diventato un saggio.

Yi Yun aveva pensato che i meridiani Yin naturali potessero essere annullati da un fisico del puro Yang, così Lin Xintong avrebbe avuto l’occasione per diventare una saggia. Ora sembrava che fosse stato troppo ingenuo.

Yi Yun chiese: “Cos’è un fisico di puro Yin? E cosa sono i meridiani Yin naturali?”

Jian Ge si accarezzò la barba e intervenne: “Le persone con meridiani Yin naturali hanno sicuramente fisici del puro Yin, ma persone con un fisico del puro Yin non hanno necessariamente meridiani Yin naturali.”

“Solo le donne possono nascere con un fisico del puro Yin. I loro corpi potranno sintonizzarsi alla perfezione con il qi vitale del cielo e della terra e di solito sono rari geni della coltivazione. I fisici del puro Yin hanno anche gradi diversi. Più puro sarà, più sarà alto il loro talento.”

“Al picco del fisico del puro Yin si avranno meridiani Yin naturali. Come ben si sa, dopo aver raggiunto un estremo, la situazione si ribalta, le persone con meridiani Yin naturali incontreranno ogni sorta di limite lungo il percorso della coltivazione. Come hai detto, la ragazza non vivrà più di 400 anni. Non potrà andare oltre un certo stadio di coltivazione!”

“Ragazze del genere sono molto rare. Alcuni dicono che hanno così tanto talento da aver causato la gelosia del cielo; così la durata della loro vita diminuisce e la legge celeste limita la loro coltivazione!”

La legge celeste limita la loro coltivazione?

Yi Yun rimase sbalordito. Solo da queste parole si poteva immaginare quanto fosse difficile collegare meridiani Yin naturali.

“Il signore conosce un modo per collegare meridiani del genere?”

Sentendo la domanda di Yi Yun, Jian Ge scosse la testa. “Difficile! Troppo difficile! È come sfidare le leggi della natura. Dato che la legge celeste ha limitato la sua coltivazione, è troppo difficile collegarli per i mortali. Tuttavia le leggende dicono che, una volta collegati i meridiani Yin troncati, la ragazza diventerebbe un genio della coltivazione, un talento che capita solo una volta nell’arco di milioni di anni. Ascenderà e diventerà una Grande Imperatrice!”

“E sembra che anticamente sia esistita una leggendaria Grande Imperatrice del genere. Aveva meridiani Yin naturali, ma usando qualche metodo sconosciuto, ha ricollegato i suoi meridiani sconnessi.”

Quando menzionò l’antica Grande Imperatrice, Jian Ge si emozionò. Non c’era stato più nessun Grande Imperatore fin dalla fondazione del Regno Divino di Tai Ah.

“Antica Grande Imperatrice?”

Yi Yun divenne pensieroso. Dato che alcuni erano riusciti a sfidare la legge celeste, non doveva essere impossibile riuscirci. Aveva il Cristallo Viola, era diverso dagli altri. Dovrebbe avere il modo per farlo…

Mentre Yi Yun stava riflettendo, notò che gli occhi di Cang Yan rivelarono una luce sinistra. Sembrava che avesse capito qualcosa.

“Uh… Cosa sta guardando signore?” Yi Yun si toccò la faccia con imbarazzo.

“Ragazzino, stai chiedendo così tanti dettagli. Conosci una ragazza con meridiani Yin naturali?”

Yi Yun esitò senza sapere come rispondere.

“Eheh…” Cang Yan iniziò a sorridere in modo lascivo e abbassò il tono della voce: “Le ragazze con un fisico del puro Yin sono bellezze sbalorditive, sono le migliori al mondo. E lo stato estremo del fisico di puro Yin, i meridiani Yin naturali, lo è ancora di più… Il suo corpo sarebbe così puro da sembrare un iceberg che si scioglie…”

Mentre Cang Yan ne parlava, Jian Ge iniziò a tossire come se volesse impedirgli di continuare. Ma Cang Yan lo ignorò e continuò a dire con tono misterioso: “Ragazzino, hai sentito del complementare Yin e Yang? Si usa lo Yin per riequilibrare lo Yang e si usa lo Yang per riequilibrare lo Yin. Maggiore è la differenza tra il fisico dell’uomo e della donna, più saranno chiari gli effetti. Una ragazza con un fisico del puro Yin è la migliore compagna per questo tipo di rapporto complementare, ancora di più per un uomo dal fisico di puro Yang. Inoltre sarebbe di grande beneficio anche per la ragazza…”

“Ahem!”

Jian Ge iniziò a tossire vigorosamente. Era senza parole. Quanti anni aveva Yi Yun? E pensare che questo vecchio sporcaccione stava dicendo cose del genere ad un ragazzino di tredici anni!

Ma Cang Yan divenne ancora più entusiasta e ignorò completamente Jian Ge, “Dico, ragazzino. Hai così tanto talento nel coltivare la Tecnica Sacra di Tai Ah. In futuro il tuo corpo sarà pieno di qi Yang. Così, anche se non hai un fisico di puro Yang… se padroneggiassi il nono livello della Tecnica Sacra di Tai Ah, saresti sicuramente più forte di un qualunque tipico fisico del puro Yang… Ma raggiungere l’estremo del puro Yang potrebbe non essere necessariamente positivo. Avrai comunque bisogno di un po’ di puro qi Yin per riequilibrarti, che ti spinga ad un livello superiore.”

Il vecchio Cang iniziò a ridacchiare con un’espressione allusiva. Yi Yun rimase a bocca aperta. Non sapeva se annuire o scuotere la testa in quel momento.

“Vecchio Cang, che assurdità gli stai dicendo?!” Disse bruscamente Jian Ge.

“Vecchio Jian, non stavo dicendo assurdità. Tutto ciò che ho detto è ragionevole, dimmi, cosa c’era di sbagliato?” Cang Yan rispose con fare serio, zittendolo bruscamente.

Doveva ammettere che, nonostante il discorso di Cang Yan sembrasse osceno, era la verità.

“Inoltre,” Cang Yan diede una pacca sulle spalle di Yi Yun e lo tirò fino a fargli voltare le spalle a Jian Ge e poi sussurrò: “In realtà sospetto che questo rapporto complementare Yin e Yang possa aiutare una ragazza con i meridiani Yin naturali a ricollegarli.”

<em>’Ah? È possibile una cosa del genere?’</em> Yi Yun ci pensò. Che fosse vero?

“Eheh, sto tirando ad indovinare! Ma chi può dire che non è così? Lo Yin e lo Yang si complementano. È una verità che non cambia mai. Non posso garantire che unirà i meridiani scollegati, ma sicuramente ci sarà qualche beneficio nel farlo. Almeno estenderà la durata della vita della ragazza. A proposito, conosci davvero una ragazza con meridiani Yin naturali?”

Il vecchio Cang era molto interessato a questo. Per perfezionare il puro Yang di Yi Yun, ci voleva una traccia di puro qi Yin, sarebbe stato un evento fortuito importantissimo per lui.

Yi Yun rise con fare imbarazzato. Non lo ammise, né lo negò.

Se Yi Yun lo avesse ammesso e avesse iniziato a discutere della condizione di Lin Xintong con questo vecchio pervertito, l’avrebbe trovato strano. Sarebbe stato osceno come approfittarsi della benevolenza di una dea.

Comunque le parole di Cang Yan gli avevano dato un’idea per collegare i meridiani di Lin Xintong.

Ignorando la parte riguardo al rapporto sessuale, finché avesse trovato tesori che contenevano puro Yang per nutrire il corpo di Lin Xintong, sarebbe stato di grande beneficio per lei. Con il Cristallo Viola, non sarebbe stato difficile per lui trovare tesori di puro Yang.

“Questo… Signore, avrei un’altra domanda riguardo alle tecniche mistiche dei totem. Tra qualche giorno ho intenzione di andare a cacciare bestie della desolazione nelle Divine Lande Selvagge. Vorrei provare a condensare un Totem!”

Yi Yun cambiò argomento. Non si poteva condensare un Totem dal nulla, aveva bisogno di una tecnica mistica!

La tecnica mistica del totem era come quella di coltivazione. Era molto importante per i guerrieri.

“Oh? Vuoi provare a condensare un Totem pre-Yuan?” Lo sguardo del vecchio Cang si accese. Solo talenti eccellenti potevano condensare un Totem pre-Yuan, era comunque molto raro trovare persone del genere in un posto come la Divina Città di Tai Ah, che radunava ogni sorta di genio!

Non solo avevano bisogno di essere percettivi, ma era necessario anche del talento. Diversi guerrieri avevano diverse affinità con il potere della Desolazione.

Anche se alcuni avevano un talento sbalorditivo, erano poco capaci di assorbire il potere della Desolazione. Una persona del genere avrebbe avuto molte difficoltà a condensare un Totem anche dopo aver raggiunto lo stadio delle fondamenta Yuan, figuriamoci creare un Totem pre-Yuan.

“Ci proverò…” Disse con un sorriso Yi Yun. “Se non ce la posso fare, aspetterò finché non avanzerò allo stadio delle fondamenta Yuan.”

“Ragazzino! Hai padroneggiato la Tecnica Sacra di Tai Ah e hai anche ottenuto ispirazioni riguardo alle 32 parole della verità della sciabola. Vuoi anche provare a condensare un Totem pre-Yuan. È tutto facile per te.” Cang Yan lo provocò con fare scherzoso. “Non sperarci troppo però. Non importa se non lo potrai condensare. Non ci sono molte persone capaci di farlo. Il risultato che hai ottenuto è già sbalorditivo.” Disse Cang Yan mentre gli lanciava una pergamena di giada.

“Le tecniche mistiche dei totem sono qui. Puoi sceglierne una. Naturalmente dovrai pagare come fanno tutti. Una buona tecnica per condensare totem non è economica!”

La Divina Città di Tai Ah aveva le sue regole. La distribuzione delle risorse veniva fatta seguendo norme precise.

Yi Yun prese la pergamena di giada con gioia.

L’inizio della pergamena presentava i vari gradi di Totem.

C’era una grande varietà di Totem!

I guerrieri potevano condensare diversi tipi di Totem secondo le caratteristiche dei loro fisici e delle loro tecniche di coltivazione.

Ad esempio il Totem che aveva condensato Chu Xiaoran aveva la forma di una bestia della desolazione.

Alcuni avrebbero condensato Totem a forma di pianta, di armi, di costellazioni o anche di montagne e fiumi.

Più forte era un Totem, più era difficile da condensare. Alcuni totem sarebbero stati così enormi al punto da causare fenomeni innaturali!

Naturalmente era molto difficile raggiungere un livello del genere.


