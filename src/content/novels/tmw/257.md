---
title: Capitolo 257 - Totem delle Diecimila Bestie
pubDate: 2024-05-21T01:46:59.439Z
tags:
    - tmw
---


“Ecco. Vai a scegliere!”

La nova terrazza delle librerie aveva sette piani e in quello più alto c’erano solo sette scaffali.

Ogni scaffale conteneva un po’ di libri o pergamene di giada.

C’era anche una barriera protettiva su tutti gli scaffali.

Yi Yun esaminò con tranquillità gli scaffali, ma alcune delle pergamene che vide lo scioccarono.

Erano color rosso scuro e contenevano un linguaggio antico, sembravano possedere una lunga storia.

Nell’etichetta sotto le pergamene c’era scritto: “Dal settimo al nono volume della Tecnica Sacra di Tai Ah”!

Gli ultimi tre volumi della Tecnica Sacra di Tai Ah?!

Yi Yun trattenne il respiro. Fino ad ora, aveva scambiato solo rune scaglie di drago per i primi tre volumi della Tecnica Sacra di Tai Ah ed erano i più economici.

I prezzi dei volumi seguenti crescevano con un ritmo esponenziale.

Chissà quanti punti gloria ci volevano per scambiare tutti e nove i volumi della Tecnica Sacra di Tai Ah.

“Gli ultimi tre volumi della Tecnica Sacra di Tai Ah sono conservati qui. Significa che le tecniche totemiche di questo posto sono allo stesso livello!”

Yi Yun controllò e vide la mensola che mostrava le tecniche mistiche. C’erano tre pergamene di giada e un libro nero sullo scaffale!

Tra le tre pergamene, due erano volumi in due parti della stessa tecnica.

La terza pergamena di giada era una tecnica mistica indipendente.

E il libro nero era un’altra tecnica mistica.

In altre parole, c’erano solo tre tecniche totemiche sullo scaffale.

Ognuna di esse era inestimabile!

“Queste tecniche mistiche…” A causa della formazione, Yi Yun non poteva raccoglierle ed esaminarle, ma poteva leggere le introduzioni.

“Il Totem Divino dei Cinque Elementi è stato trovato nelle rovine lasciate da un Grande Imperatore ed è stato scoperto nelle Divine Lande selvagge dal divino imperatore Tianfeng. Per padroneggiare il Totem Divino dei Cinque Elementi bisogna padroneggiare i cinque elementi, metallo, legno, acqua, fuoco, terra. Dopo aver capito le leggi dei cinque elementi, bisogna combinarle tutte insieme per completare la tecnica!”

Yi Yun lesse l’introduzione del Totem Divino dei Cinque Elementi.

Solo l’introduzione avrebbe fatto trasalire molte persone. Bisognava controllare il potere di cinque elementi e capirne le leggi solo per padroneggiare una tecnica mistica.

Era già notevole per una persona ordinaria padroneggiare una legge. Ad esempio, Chu Xiaoran aveva un’ottima affinità con le leggi del ghiaccio ed era un talento incredibile. Ma per padroneggiare il Totem Divino dei Cinque Elementi ci voleva un’affinità con tutte e cinque le leggi elementali.

Inoltre bisognava combinare le cinque leggi elementali in uno!

Questo processo di combinazione era difficile. Probabilmente era ancora più arduo che padroneggiare separatamente ogni elemento!

“Il Divino Imperatore Tianfeng ha imparato il Totem Divino dei Cinque Elementi?”

Yi Yun aveva sentito parlare del Divino Imperatore Tianfeng. Era un imperatore che desiderava assoluto potere e controllo. Non solo era l’imperatore del Regno Divino di Tai Ah, aveva anche assunto la posizione di signore della Divina Città di Tai Ah. Questo era qualcosa di raro nella storia del regno.

Il Divino Imperatore Tianfeng aveva una forza incredibile, altrimenti non sarebbe riuscito ad entrare in una rovina dimenticata di un Grande Imperatore. Era un posto dove anche i saggi sarebbero potuti morire.

“Eheh…” Cang Yan sorrise con fare insidioso. “No, non l’ha fatto. Anche se hai una percezione sbalorditiva, non è detto che tu possa capire le cinque leggi elementali. Potrebbe esserci un solo una legge elementale che non puoi comprendere. Il Divino Imperatore Tianfeng ha impiegato moltissimo tempo a padroneggiare ognuno dei cinque elementi. Ha ucciso numerose specie primordiali elementali, ma alla fine, anche se è riuscito a padroneggiare i cinque elementi, non è riuscito a combinarli. Così non ha mai padroneggiato il Totem Divino dei Cinque Elementi.”

Disse Cang Yan mentre guardava Yi Yun con un sorriso accattivante. La sua espressione sembrava suggerire:

<em>’Allora, non sei sbalordito? Vuoi imparare qualcosa che nemmeno il Divino Imperatore Tianfeng è riuscito ad apprendere? Se questo non ti spaventa ancora a morte, voglio vedere per quanto tempo potrai resistere.’</em>

Yi Yun tornò a spostare lo sguardo sulle introduzioni e scelse la seconda.

“Libro delle stelle! Interfacciandoti con il potere delle stelle, lo si può fondere con il Potere della Desolazione delle bestie uccise per formare un Libro delle Antiche Stelle! Questo Libro delle Antiche Stelle è totem di una tecnica mistica. Una volta aperto, rifletterà le costellazioni e, prendendo in prestito il potere delle stelle, creerà una formazione del cielo e della terra. Sarà la migliore combinazione offensiva e difensiva, facendo diventare invincibili!”

Dopo il Totem Divino dei Cinque Elementi c’era questo Libro delle Stelle. Solo dalla descrizione si poteva capire quanto era potente.

“Eheh. Il Libro delle Stelle richiede solo di interfacciarsi con il potere delle stelle. Anche se è molto difficile, non è come il Totem Divino dei Cinque Elementi. Non richiede di padroneggiare le leggi elementali del metallo, del legno, dell’acqua, del fuoco e della terra. C’è stato un saggio nel Regno Divino di Tai Ah che è riuscito a padroneggiare il totem del Libro delle Antiche Stelle. Una volta aperto, poteva anch’esso riflettere le costellazioni, ma nessuno è mai riuscito a creare la barriera del cielo e della terra usando le stelle…”

“Che ne dici, il Libro delle Stelle è ancora più assurdo del Totem Divino dei Cinque Elementi. Vuoi ancora tentare di impararlo?” Disse Cang Yan con un tono provocatorio, deridendo Yi Yun.

Yi Yun non rispose e continuò a leggere l’introduzione della terza tecnica mistica.

Questa tecnica totemica era molto speciale. Non era una pergamena di giada, ma aveva la forma di un antico libro nero.

Il libro era molto sottile e sembrava avere poche pagine.

L’introduzione non era dettagliata…

“Libro nero senza nome, parte di un antico reperto. Ha solo le prime dodici pagine. Il Divino Imperatore Tianfeng l’ha chiamato ‘Totem delle Diecimila Bestie’. Per padroneggiare il Totem delle Diecimila Bestie bisogna uccidere diecimila bestie primordiali e usare il loro Potere della Desolazione per condensare un Totem!”

Yi Yun fece un respiro profondo quando lo video.

Uccidere diecimila specie primordiali?!

Era troppo assurdo…

Leggendo, non erano necessarie altre speciali leggi elementali nell’introduzione di questo libro nero senza nome.

Non c’erano restrizioni riguardo alle proprietà elementali delle diecimila specie primordiali da uccidere. Mentre le leggi elementali avevano ogni sorta di forma, il Totem padroneggiato non avrebbe avuto una forma specifica. Il suo potere e le sue leggi variavano da persona a persona, e ci sarebbero stati innumerevoli risultati possibili!

“Questo Totem delle Diecimila Bestie… nessuno l’ha mai padroneggiato, vero?” Yi Yun si girò a chiedere a Cang Yan.

Il vecchio roteò gli occhi: “Non è ovvio? È parte di un antico reperto e bisogna uccidere diecimila specie primordiali. È completamente folle, chi può padroneggiarlo?”

“Ma c’è qualcuno che l’ha padroneggiato… C’è una persona che ci ha provato. Non ha ucciso specie primordiali, ma bestie della desolazione di un grado inferiore. Seguendo l’introduzione del Totem delle Diecimila Bestie, quella persona è riuscita a condensare a stento il Totem. Tuttavia la sua forza era solo all’1% della descrizione nel libro!”

“Non è stato solo per via delle bestie della desolazione di livello inferiore, il motivo principale è perché il controllo dell’energia descritto nel Totem delle Diecimila Bestie è troppo esoterico. È troppo difficile fare circolare il Potere della Desolazione seguendo le istruzioni nel Totem delle Diecimila Bestie! Perfino i saggi hanno difficoltà a capirlo.”

“Dico ragazzino, hai finito di scegliere?” Cang Yan incalzò Yi Yun con un’espressione divertita.

<em>’Hai rifiutato le tecniche totemiche che ho scelto con attenzione per te e sei venuto qui a soffrire. Ora sei soddisfatto? Non è possibile praticare queste tecniche assurde.’

‘Vedremo cosa sceglierai.’</em>

Yi Yun rimase di fronte allo scaffale in silenzio. Stava riflettendo.

Quale delle tre tecniche mistiche avrebbe dovuto scegliere?

Cang Yan stava guardando in disparte sogghignando. Sapeva che Yi Yun era in una posizione irrisolvibile. Solo dopo essere venuto qui si sarebbe reso conto che era un’impresa impossibile apprendere queste tecniche.

Pensava che Yi Yun si sarebbe fatto indietro solo vedendole, rinunciando all’opportunità di scegliere una delle tre tecniche mistiche.

Ma a questo punto a Cang Yan non importava che il giovane esitasse. Voleva dargli una lezione, non doveva fare il passo più lungo della gamba.

I tredicenni tendevano ad essere ambiziosi e presuntuosi. Pensavano di essere l’unica persona speciale al mondo. Sarebbe stato positivo per la sua crescita presentargli questo ostacolo.

“Ragazzino, ci hai riflettuto sopra?”

Pensando che fosse l’ora, Cang Yan decise di lasciare che Yi Yun avesse un’occasione per uscire da questa situazione imbarazzante. Era sicuro di avergli dato una lezione a questo punto.

“Ci ho riflettuto sopra.” Dopo averci pensato un po’, Yi Yun rispose.

“Così va meglio!” Cang Yan annuì con soddisfazione. Mostrò un’espressione che sembrava suggerire “vale la pena istruire questo ragazzo”, “di rado un vecchio si sbaglia”, “la so più lunga di te”. <em>Come può essere sbagliato il mio consiglio? Va bene commettere errori durante la tua giovinezza, il problema è non rendersi conto del tuo errore. È un’ottima virtù correggere cos’hai sbagliato.’</em>

Cang Yan diede una pacca sulle spalle di Yi Yun e, proprio quando stava per dire qualcos’altro, Yi Yun gli fece ricacciare le parole in gola.

“Capisco signor Cang Yan. Sceglierò la terza tecnica mistica, il Totem delle Diecimila Bestia…” Yi Yun fece la sua decisione dopo un’attenta riflessione.

“Uh…” Cang Yan lo fissò come un gallo strangolato appena prima che cantasse.

Spalancò gli occhi e lo guardò con incredulità.

In quel momento Yi Yun stava ancora mostrando uno sguardo pensoso.

Aveva eliminato subito la prima tra le tre tecniche. Le cinque leggi elementali non erano gli obiettivi di Yi Yun.

Per quanto riguardava la seconda e la terza tecnica, avevano i loro vantaggi.

La seconda coltivava il potere delle stelle!

Yi yun si ricordò che, subito dopo che era entrato in questo mondo, il Cristallo Viola aveva assorbito il potere delle stelle di notte nelle Lande Selvagge della Nuvola. Yi Yun si ricordava bene delle lievi luci. Era a causa di esse che si era reso conto lentamente delle abilità del Cristallo Viola.

Era facile immaginarsi che sarebbe stato facile padroneggiare il “Libro delle Stelle” usando il Cristallo Viola.

Ma… il Libro delle Stelle aveva i suoi limiti. Solo il potere delle stelle significava una sola legge.

Inoltre il potere delle stelle e quello del puro Yang erano completamente diversi. Non era adatto alla Tecnica Sacra di Tai Ah che usava.

Così Yi Yun aveva deciso di scegliere la terza tecnica, quella che aveva innumerevoli possibilità e infinite variazioni. Il Totem delle Diecimila Bestie non era limitato dalle leggi, né dalle proprietà d’energia elementale.

Sfortunatamente…

Il Totem delle Diecimila Bestie era parte di un reperto!

Questo significava che avrebbe affrontato numerose difficoltà mentre progrediva.

Una volta raggiunto quel punto, avrebbe dovuto cercare altre parti del Totem delle Diecimila Bestie. Ma era quasi impossibile trovare un libro antico senza nome del genere.

<em>’Se sarà completamente impossibile, userò l’energia del Cristallo Viola per farle circolare. Potrei riuscire a compensare le sue carenze. O potrei cercare e poi coltivare un’altra tecnica totemica simile.’</em>

Mentre stava parlando tra sé e sé, Yi Yun si girò verso Cang Yan e vide che era a bocca aperta. La sua espressione era smorta, lo fissava ad occhi spalancati. Sembrava un pesce morto soffocato.


