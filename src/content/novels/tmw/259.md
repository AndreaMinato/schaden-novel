---
title: Capitolo 259 - Trattativa della residenza reale Chu
pubDate: 2024-05-21T03:46:59.440Z
tags:
    - tmw
---


Dato che Yi Yun aveva deciso di trasferirsi nella divina torre centrale, Yi Yun tornò nel suo alloggio per radunare le sue cose. Tutti i suoi averi furono gettati nel suo anello interspaziale.

Dopo aver fatto i bagagli, Yi Yun andò nella sala mensa vicino agli alloggi gratuiti per cenare. Ma un ospite invitato arrivò mentre stava mangiando.

Un giovane che si stava facendo vento con un ventaglio, si avvicinò con un sorriso e si sedette davanti a Yi Yun.

La persona chiuse il ventaglio con uno schiocco. Yi Yun alzò lo sguardo e gettò un’occhiata verso di lui. Dietro di lui c’erano i due servitori che lo avevano invitato al ristorante della Luna Divina prima.

A parte loro, c’era qualcuno di familiare, Yang Dingkun!

Yang Dinkun stava seguendo il giovane con il ventaglio. Sicuramente il tipo con il ventaglio doveva avere una posizione superiore rispetto a Yang Dingkun nella residenza reale Chu.

“Dev’essere il fratello Yi. Ho prenotato un tavolo speciale con un banchetto dal valore di 1200 rune scaglie di drago al ristorante della Luna Divina, ma il fratello Yi non mi ha fatto il favore di presentarsi e ha preferito mangiare nella mensa. Ho aspettato lì per niente per due ore.”

Disse con un sorriso il giovane con il ventaglio. Anche se il suo tono era cortese, c’era una ferocia nascosta al suo interno.

Perfino i coltivatori della Divina Città di Tai Ah tra i primi cento posti nella classifica del cielo e della terra si sarebbero sentiti con l’acqua alla gola dopo aver mangiato un banchetto che valeva 1200 rune scaglie di drago.

Yi Yun si pulì lentamente la bocca. Era senza parole. Ogni volta che mangiava, qualcuno sarebbe venuto a prenderlo di mira. Questi sciocchi si mettevano d’accordo prima per farlo?

“Lascia che mi presenti. Sono Yang Yuefeng e provengo dalla residenza reale Chu. Sono stato nella Divina Città di Tai Ah per quattro anni, ma sono solo tra i primi cento posti della classifica del cielo e della terra.”

Disse lentamente il giovane con molto carisma.

Era molto impressionante per la gente comune raggiungere i primi cento posti della classifica del cielo e della terra entro quattro anni.

Ma per un giovane capo della residenza reale Chu non era notevole.

Perfino Yang Dingkun, che ovviamente aveva una posizione inferiore rispetto a Yang Yuefeng, era tra i primi 100 posti. Inoltre Yang Dingkun era ancora più giovane di Yang Yuefeng.

Ma Yi Yun era consapevole che, nonostante la presentazione di Yang Yuefeng potesse sembrare debole, era una dimostrazione delle sue capacità. Facendo notare le sue mancanze, stava sottolineando i suoi punti di forza, altrimenti la sua posizione non sarebbe stata superiore a quella di Yang Dingkun.

Yi Yun si ricordava del nome di Yang Yuefeng dato che aveva memorizzato le classifiche del Cielo, della Terra e dell’Uomo.

Yang Yuefeng era decimo nella classifica dell’Uomo!

Essere tra i primi cento posti nelle classifiche del Cielo e della Terra, ma rientrare tra i primi posti della lista dell’Uomo, indicava che Yang Dingkun doveva avere abilità speciali.

“Vedo che è il signorino Yang. Il signorino Yang è un Divino Maestro della desolazione? O un alchimista?”

“Ah! Non ho molto talento, ma ho fatto qualche ricerca sulla divina tecnica della desolazione.”

Anche se stava dicendo con fare umile, chiaramente Yang Yuefeng era molto orgoglioso delle sue divine tecniche della desolazione!

Arrivare al decimo posto nella classifica dell’Uomo, significava che le sue divine tecniche della desolazione si avvicinavano quasi alla perfezione!

Era a causa delle sue divine tecniche della desolazione che Yang Yuefeng aveva raggiunto una posizione del genere tra la giovane generazione nella residenza reale Chu.

In effetti, in molti casi, le grandi famiglie avrebbero apprezzato di più i Divini Maestri della Desolazione rispetto ai guerrieri.

Fuori dalla Divina Città di Tai Ah, nel regno divino di Tai Ah, la valuta più usata sarebbe stata la reliquia d’ossa della desolazione. Alcune reliquie d’osso della desolazione potevano aiutare un guerriero ad avanzare di livello, condensare un Totem o farlo evolvere. C’erano molti possibili utilizzi per le reliquie d’osso della desolazione.

“Così è il Divino Maestro Yang.” Disse Yi Yun.

“Ahah, non oso farmi dare il titolo di Divino Maestro. In futuro, quando il fratello Yi condenserà un Totem, forse potrò aiutarti in qualche modo.” Yang Yuefeng indicò indirettamente il livello della sua divina tecnica della desolazione. Solo Divini Maestri della Desolazione di alto livello potevano raffinare reliquie d’osso che avrebbero potuto aiutare a condensare Totem.

“Il tempo del fratello Yi è prezioso, così andrò dritto al punto.” Disse Yang Yuefeng passando una pergamena di giada a Yi Yun. “Fratello Yi, puoi dare un’occhiata…”

Yi Yun lo scorse con un’occhiata. Erano i termini che la residenza reale Chu aveva offerto in passato nel contratto. La remunerazione consisteva in elisir, feudi, reliquie, splendide schiave per la coltivazione sessuale e altro ancora. Tuttavia, in confronto a prima, i termini erano di gran lunga migliori. Alcune delle bellezze preparate per lui provenivano perfino dalla stirpe diretta della famiglia Chu.

Dando discendenti della residenza reale Chu a membri d’élite come concubine, non solo avrebbero soddisfatto la personalità vana e tirannica di giovani talenti, ma li avrebbe avvicinati alla residenza reale Chu. Avrebbe colto due piccioni con una fava.

Questo riempì di emozioni contrastanti a Yi Yun. Le ragazze nate in grandi clan avevano un fato tragico se non avessero avuto abbastanza talento.

La residenza reale Chu aveva troppi figli. Per gli interessi del clan, non badavano a sacrificare i figli che aveva meno valore. In un grande clan, non avevano la libertà di sposarsi con chi volevano.

Vedendo tutte queste vecchie condizioni, Yi Yun perse interesse. Notò che accanto, perfino la Verità delle Leggi, che Yang Dingkun aveva perso contro di lui, era stata inclusa come una delle condizioni.

Anche una posta in gioco persa poteva essere usata come condizione? Yi Yun sia ccigliò lievemente.

Restituì la pergamena: “Mi dispiace ma non sono interessato.”

“Questo… mi rammarica…” Yang Dingkun scosse la testa. “Allora fratello Yi per favore restituiscimi la pergamena della Verità delle Leggi.
Secondo le regole della residenza Chu, la Verità delle Leggi può essere coltivata solo da una persona della residenza reale Chu. Se il fratello Yi fosse disposto ad accettare le condizioni sulla pergamena e ad unirsi alla residenza reale Chu, allora potresti coltivare liberamente la Verità delle Leggi. Ma se non hai intenzione di accettare, allora per favore restituisci la pergamena di giada.
Secondo le regole della residenza reale Chu, Dingkun non aveva diritto di usare la Verità delle Leggi come posta in gioco. Così la scommessa non conta. Per questo la residenza reale Chu ha punito severamente Dingkun, abbassando la posizione nel suo clan di tre gradi! Mi è stato ordinato di rimediare alla situazione.”

“In realtà, se il fratello Yi firmasse il contratto e si unisse alla residenza reale Chu, sarebbe un evento gioioso. Ma dato che il fratello Yi non desidera farlo, rende le cose difficili anche per me…”

Disse lentamente Yang Yuefeng, ancora con un tono “sincero”.

Yi Yun però ne fu divertito. Cos’avevano a che fare queste difficoltà con lui?

“Stai scherzando?”

Qualunque scommessa era protetta dalle regole della Divina Città di Tai Ah, indipendentemente dalla residenza reale Chu o Yang. Perfino l’imperatore in persona non poteva fare eccezioni.

Alla Divina Città di Tai Ah non importava delle regole della residenza reale Chu. Ciò che era perso era perso. Non contava? Scordatelo!

“Fratello Yi Yun, non avere fretta di rifiutare.” Sentendo il tono sarcastico di Yi Yun, Yang Yuefeng non si irritò e mantenne la calma. Disse: “So che il fratello Yi è nella Divina Città di Tai Ah ed è protetto qui. Ma in futuro dovrai lasciare la Divina Città di Tai Ah e sarebbe poco saggio offendere la residenza reale Chu… Dingkun era nel torto ed è stato già punito dalla sua famiglia. Inoltre posso costringere Dingkun a scusarsi con te.”

Disse Yang Yuefeng, che getto un’occhiata verso Yang Dingkun. Il giovane stava stringendo i pugni con forza e fissava Yi Yun. Il suo sguardo era pieno di umiliazione e frustrazione.

Scusarsi con qualcuno era un grande insulto per una persona orgogliosa come lui. Anche se era qualcosa che sarebbe costato molto a Yang Dingkun, non aveva alcun valore per Yi Yun.

Yi Yun si pulì le mani e disse: “Una scusa in cambio di qualcosa di sostanziale? Così Yang Dingkun non aveva il diritto di scommettere la Verità delle Leggi con me? Allora lascia che ti chieda una cosa, se fossi stato io a perdere durante il duello con Li Hong, allora mi avresti restituito la Tecnica Sacra di Tai Ah?” Aveva risposto con una domanda. Gli occhi di Yang Dingkun si iniettarono di sangue: “Yi Yun, mi sono già scusato. Non esagerare!”

“Sta zitto!” Yang Yuefeng lo rimproverò. Non voleva che la questione peggiorasse ulteriormente.

Aveva provato ad essere il più tollerante possibile. Sapeva che la sua richiesta era irragionevole, ma sperava che la reputazione della residenza reale Chu si sarebbe rivelata utile.

Alla fine il potere di un individuo era sempre inferiore a quello di un’organizzazione più grande! Ciò che era irragionevole sarebbe diventato ragionevole.

Credeva che dando a Yi Yun una possibilità di risolvere la situazione, il giovane avrebbe fatto un compromesso, un uomo saggio si sarebbe adattato alla situazione.

“20.000 rune scaglie di drago. Possiamo dare questa cifra come compenso.” Yang Yuefeng annunciò i suoi termini. Era una somma che aveva preparato già in anticipo. Era il massimo compromesso che era disposto a fare, per risolvere la situazione in modo amichevole.

“20.000 rune scaglie di drago?” Yi Yun sogghignò. Aveva speso 10.000 rune scaglie di drago e 2 punti gloria per ottenere la Tecnica Sacra di Tai Ah. I punti gloria erano inestimabili. Non si potevano comprare nemmeno offrendo 100.000 rune scaglie di drago o ancora di più.

Yang Yuefeng aveva intenzione di usare 20.000 rune scaglie di drago per scambiarle per qualcosa come la Tecnica Sacra di Tai Ah.

“È sufficiente a pagare un mese di affitto.” Disse con sarcasmo Yi Yun.

Yang Yuefeng sussultò quando sentì queste parole!

I due seguaci dietro di lui spalancarono gli occhi. Perfino Yang Dingkun era scioccato.

Un affitto di 20.000 rune scaglie di drago al mese? Si era trasferito al 60esimo piano della divina torre centrale?

La torre divina centrale era la super formazione della Divina Città di Tai Ah. Radunava qi del cielo e della terra nel raggio di un milione di chilometri. Era il motivo per cui era il luogo migliore per coltivare in città.

Tutti desideravano poter vivere nella divina torre centrale. Non era solo un simbolo di gloria, mera avrebbe aiutato significativamente con cui si coltivava.

Inoltre, le residenze al di sopra del 60esimo piano erano così piene di qi vitale del cielo e della terra da fare invidia!

Sapevano che Yi Yun era ricco. Ma nemmeno le persone ricche avrebbero osato spendere così le rune scaglie di drago che avevano guadagnato duramente. Non temeva di spendere tutto?

“Che… condizioni vuoi?” Yang Yuefeng si incupì. Yi Yun chiaramente stava ridicolizzando la sua condizione menzionando l’affitto di 20.000 rune scaglie di drago al mese nella divina torre centrale.

“Due punti gloria come forma di scambio uguale.”

Yi Yun stava per apprendere le leggi e aveva bisogno di ricevere qualche ispirazione dalla Verità delle Leggi, ma non importava quanto detestasse la residenza reale Chu, doveva comunque cercare di tenersi lontano dai guai il più possibile.

Aveva usato due punti gloria per ottenere la Tecnica Sacra di Tai Ah e la Verità delle Leggi valeva allo stesso modo.

Yi Yun poteva adattarsi alle regole della residenza reale Chu, ma non significava che fosse disposto a farsi maltrattare da loro.

Questo era il suo limite.

“Eheh!” Sentendo la richiesta di Yi Yun, Yang Yuefeng si incupì: “Non capisci proprio la situazione in cui ti trovi!”


