---
title: Capitolo 26 - Tuono
pubDate: 2023-06-02T14:09:48.022Z
tags:
    - tmw
---


Il bacino verde smeraldo sembrava verde in superficie, ma era incredibilmente profondo. Yi Yun aveva provato ad esplorarne il fondo, ma non era riuscito a raggiungerlo.

Dopo essersi immerso ad una profondità di circa dieci metri, aveva sentito dolore alle orecchie.

Le orecchie di un essere umano erano estremamente vulnerabili, per i sommozzatori la pressione più insopportabile era dovuto a questo. I praticanti di arti marziali non facevano differenza.

Quando una persona scendeva in profondità, i suoi timpani si sarebbero rotti prima che gli organi potessero sentire la pressione. Yi Yun soffiò aria dalla bocca. Aumentando la pressione dalla sua bocca, poteva controbilanciare la pressione esterna, riducendo il dolore ai timpani.

Dopo essere arrivato ad una certa profondità, Yi Yun iniziò a trovare poca luce. Solo guardando verso la superficie poteva vedere la splendida luce del sole.

Per sfuggire al pericolo, Yi Yun si era tenuto vicino alla parete. Il muro era cosparso da strane rocce. Le pietre più in basso conducevano ad un'oscurità totale. Era un buio terrificante e senza fondo.

Fortunatamente Yi Yun aveva raggiunto lo stadio del Vigore; i suoi respiri potevano durare a lungo. Un respiro poteva farlo resistere per circa quindici minuti.

Sulla terra, il record di trattenimento del respiro sott'acqua era di circa tredici minuti. Naturalmente quelle persone si erano sottoposte ad un allenamento professionale e se Yi Yun si fosse allenato di più, sarebbe migliorato ulteriormente.

Mentre la pressione aumentava, Yi Yun sentì i polmoni comprimersi. La sua cavità addominale era piena di fluidi corporei.

Le costole erano sotto un'immensa pressione, come se un enorme orso stesse calpestando il suo petto. Yi Yun sentì perfino dei crepitii.

Se non fosse stato per l'allenamento delle ossa che aveva appena completato, si sarebbero rotte sicuramente.

Con la cavità addominale compressa, la pressione terrificante si trasferì sul suo corpo, schiacciando i suoi fluidi corporei e i suoi organi.

Lentamente Yi Yun sentì che stava per arrivare al suo limite.

Rimanere immersi era uno sport pericoloso. Nel momento in cui avesse perso i sensi, sarebbe stato spacciato. Il suo cadavere sarebbe caduto lentamente sul fondo e sarebbe stato distrutto completamente.

Sulla terra, gli appassionati dell'immersione dovevano fare ogni sorta di preparativo come corde, palloni e altri mezzi di salvataggio.

Yi Yun naturalmente non ne aveva. Doveva contare sul suo giudizio.

"Splash! Splash!"

Nelle profondità silenziose del bacino, Yi Yun poteva sentire il suo battito cardiaco e anche il rumore del suo sangue che scorreva.

La luce del sole nelle montagne era già più fioca, ma a queste profondità Yi Yun era completamente avvolto dall'oscurità. In questo ambiente tranquillo, cupo e ad alta pressione, Yi Yun poteva solo percepire il Cristallo Viola dell'Origine nel suo petto. Quella sensazione fresca scorreva attraverso il suo flusso sanguigno.

Questa freschezza era come la fontana della vita nelle favole. Anche se era estremamente debole, poteva assicurare la sopravvivenza di Yi Yun. Gli permetteva di rimanere cosciente in condizioni così estreme.

Questa situazione assomigliava all'esperienza nella caverna che aveva avuto sulla terra. Il Cristallo Viola lo aveva accompagnato in quell'ambiente silenzioso e cupo.

Yi Yun sentiva anche che il Cristallo Viola era come l'ultimo rifugio della sua vita. Quando i suoi organi venivano danneggiati dall'immensa pressione, il Cristallo Viola li avrebbe riparati. Gli permetteva non solo di sperimentare l'immensa pressione, ma anche di riprendersi nel più breve tempo possibile.

Yi Yun perse il senso del tempo sott'acqua. Continuò a seguire le teorie del "Pugno costola di drago osso di tigre" facendo circolare la sua energia. Quando sentì di aver esaurito il suo respiro, iniziò a nuotare verso l'alto.

Chi si tuffava a grandi profondità non aveva molta energia o aria. Visto che nuotare verso l'alto consumava molta energia, la maggior parte della gente sulla terra usava mezzi come palloni per per riemergere, ma Yi Yun doveva contare su sé stesso.

Questo era senza dubbio una grande prova per il cuore e i polmoni di Yi Yun.

Sotto una pressione così immensa, il respiro e il battito cardiaco sperimentavano uno stress cento volte maggiore.

Yi Yun trattenne il respiro e, grazie alla sua determinazione e la rete di sicurezza procurata dal Cristallo Viola, nuotò verso l'alto metro dopo metro!

"Splash!" Quando la testa di Yi Yun emerse dall'acqua, iniziò ad ansimare. Il suo viso era pallido. Le sue pupille erano bianche e le sue pupille erano contratte.

Dopo essersi immerso per più di cento metri per più di venti minuti, Yi Yun non poteva credere di avercela fatta senza usare nulla a parte una roccia. Era sorpreso dall'abilità con cui aveva eseguito il Drago che danza nelle acque vaste per la prima volta.

Yi Yun nuotò verso la terra. I suoi capelli erano zuppi. Dopo un po' di lunghi respiri, sentì che il suo corpo non era più lo stesso.

Il potere della Desolazione era stato assimilato completamente. Prima di tuffarsi, Yi Yun traboccava di energia, ma dopo questa sessione di coltivazione, era diventato estremamente affamato. Gli sembrava di non aver mangiato per tre giorni.

Questo era l'effetto del "Pugno costola di drago osso di tigre"!

Il "pugno costola di drago osso di tigre" combinato con il potere della desolazione aveva aumentato drasticamente la sua forza!

Yi Yun non poté trattenersi dall'esclamare: "È davvero... grandioso!"

"Ka ka ka!" Mentre gridava, le sue giunture iniziarono ad emettere dei crepitii. Anche se non erano forti, risuonavano con chiarezza, come il rumore di pallottole d'acciaio che si agitavano.

"Un tuono, dev'essere il terzo stadio del Sangue Mortale, il Tuono!" Yi Yun ne fu lietissimo. I cinque livelli del Sangue Mortale erano punti finali naturali dopo un allenamento adeguato. Finché uno avesse lavorato duramente e avesse avuto abbastanza energia, sarebbe riuscito a raggiungere il quinto livello senza intoppi.

Nonostante chiunque potesse raggiungere il quinto livello, poteva esserci una grande divario per quanto riguardava la velocità nel farlo.

Una persona talentuosa non solo avrebbe coltivato velocemente, i suoi fondamentali sarebbero stati solidi, rendendolo molto più forte delle persone comuni.

Chi aveva poco talento invece sarebbe rimasto comunemente bloccato ai livelli del Sangue Mortale da tre fino a cinque anni.

Yi Yun sapeva di non avere talento. Dopo aver attraversato lo spazio e il tempo, era diventato una persona normale magra e debole. Aveva poca forza, capace di sollevare una roccia di trenta chili.

Il talento di un fisico del genere non era affatto buono. Probabilmente non sarebbe stato lontano dal figlio di uno degli uomini che avevano raffinato le ossa della desolazione, "Da Tou".

Ma con l'aiuto del Cristallo Viola, la coltivazione di Yi Yun era migliorata in modo incredibile. In quindici giorni era già al terzo livello del Sangue Mortale.

Allora era possibile che diventasse un Guerriero dal Sangue Viola in due mesi e mezzo alla selezione dei guerrieri del regno divino Tai Ah?

Un Guerriero dal Sangue Viola avrebbe causato trambusto ed emozione tra la gente di questa piccola tribù!

Chiunque potesse diventare un Guerriero dal Sangue Viola sarebbe stato venerato nella tribù Lian!

Avrebbe ottenuto il prestigio più grande e avrebbe avuto il potere assoluto di determinare il destino dell'intera tribù.

Yi Yun guardò l'ora. Dopo questa sessione di coltivazione era già tardo pomeriggio. Aveva coltivato fin dal mattino. Yi Yun non aveva dormito nemmeno stavolta.

Essendo appena arrivato al terzo livello del Sangue Mortale, Yi Yun non era minimamente assonnato. Meditò secondo i metodi del pugno costola di drago osso di tigre per due ore ed ebbe la sensazione di aver dormito profondamente per otto ore, si sentiva pieno di energia!

"È il momento di raffinare le ossa della desolazione. Ho coltivato per tutto il giorno, ho così tanta fame!" Yi Yun non aveva mangiato per un giorno. Precedentemente aveva avuto l'energia delle ossa della desolazione a sostenerlo, così anche se era affamato, il suo corpo gli aveva potuto procurare energia senza problemi.

Ma dopo aver finito l'intenso allenamento seguendo il pugno costola di drago osso di tigre, aveva consumato l'energia delle ossa della desolazione e così la fame era molto più difficile da sopportare.

A giudicare dal colore del cielo, il sole stava per tramontare. Yi Yun tornò nel villaggio.

Nell'area dove si essiccava il grano, il calderone bruciava brillante ed era il momento del cambio di turno.

Vedendo Yi Yun tornare, il padre di "Da Tou" indicò una pila di legna e disse: "Queta legna. Tagliala per me. Non hai fatto nulla la scorsa notte. Qui non c'è posto per le persone inutili. Se non puoi finirla, non ci sarà porridge per te oggi."

Yi yun rimase senza parole sentendolo. Non aveva mica mangiato porridge ieri. Gli uomini si erano tutti precipitati nella mischia. Il numero di chicchi di riso che Yi Yun era riuscito a ricevere potevano essere contati con le dita. Il secchio di porridge di riso era stato bevuto e leccato così tanto che non c'era nemmeno bisogno di pulirlo.

Yi Yun si sedette nell'angolo e cominciò a tagliare la legna senza fretta.

Questa legna era spessa quanto la gamba di un adulto. Doveva essere tagliata prima di venire divisa in sezioni uniformi, per fare bruciare in modo più uniforme il fuoco.

Senza che nessuno se ne rendesse conto, il calderone emise una coltre di luce rossa e blu che avvolse Yi Yun.

Precedentemente Yi Yun non aveva assorbito tutta l'energia delle erbe, lasciando un po' di rimasugli per Lian Chengyu, perché temeva che si sarebbero resi conto che qualcosa non tornava.

Stavolta però era diverso per le ossa della desolazione. Yi Yun era determinato ad assorbire tutta l'energia e aumentare drasticamente la sua forza. Allora non avrebbe più dovuto temere Lian Chengyu.

Yi Yun sentì un po' di dispiacere per Lian Chengyu. Pensò: 'Mi spiace giovane maestro Lian. Se non raggiungerò lo stadio del Sangue Viola, allora sarà un peccato. Posso solo scusarmi dopo aver ripulito questo scheletro di ossa della desolazione senza lasciarti nulla.'

'Se potrò raggiungere lo stadio del Sangue Viola per un colpo di fortuna dopo aver assorbito questa energia allora... emh... continuerò a prosciugarle. Dopotutto lo stadio del Sangue Viola è solo l'inizio. La strada è ancora lunga.'

'Così per favore fai il bravo fino alla fine. Ti ricorderò per sempre in futuro.' Dopo che Yi Yun finì questa confessione, cominciò ad assorbire l'energia delle ossa della desolazione.

Era una sensazione tremendamente confortevole poter assimilare il potere della Desolazione senza nessuna restrizione mentre gli mancava così tanta energia.

La carenza di energia e la fame; anche se erano due sensazioni diverse, avevano molto in comune.

In caso di fame estrema, che gioia più grande poteva esserci a parte godersi un pasto sontuoso pieno di prelibatezze?

Yi Yun non si attenne alle formalità con Lian Chengyu. Sapeva che l'energia delle ossa della desolazione era così vasta che ci sarebbe voluto un po' per assorbirla pienamente.

Dopotutto i metodi primitivi di raffinazione potevano ricavare una piccola quantità dell'essenza delle ossa della desolazione. Solo questa energia era sufficiente per fare avanzare Lian Chengyu allo stadio del Sangue Viola.

Tuttavia Yi Yun, usando il Cristallo Viola per assorbire l'energia, era in grado di assimilarla completamente e con massima efficienza. Inoltre era ancora al livello del Tuono, se la sua velocità di coltivazione fosse aumentata ulteriormente, Yi Yun si sarebbe spaventato da solo…



