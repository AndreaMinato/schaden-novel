---
title: Capitolo 260 - Record della Divina Tecnica della Desolazione
pubDate: 2024-05-21T04:46:59.440Z
tags:
    - tmw
---


Yang Yuefeng non voleva proprio fare una transazione con Yi Yun durante l’incontro di oggi. A dirlo in termini diretti, voleva sfruttare il suo prestigio nella residenza reale per mettere sotto pressione Yi Yun e farsi restituire la “Verità delle Leggi”.

Le 20.000 rune scaglie di drago erano solo un gesto cortese per dare a Yi Yun un motivo per risolvere la situazione.

Ma il giovane aveva risposto dicendo che voleva punti gloria.

Yang Yuefeng aveva un punto gloria. Era insufficiente, ma anche se ne avesse avuti abbastanza, non li avrebbe usati per scambiarli per la Verità delle Leggi.

Dopotutto questo era un problema di Yang Dingkun. Yang Yuefeng era qui solo per porre rimedio alla situazione.

Yang Yuefeng all’inizio aveva avuto intenzione di usare questa opportunità per impressionare gli Anziani della residenza reale Chu, acquisendo più valore ai loro occhi. Ma Yi Yun era un ingrato!

“Yi Yun! Sono stato cortese e tutto sorrisi. Ti ho mostrato abbastanza rispetto, eppure pensi di poterti approfittare di me?”

Yang Yuefeng era un Divino Maestro della Desolazione estremamente talentuoso ed era stato apprezzato dalla sua famiglia da quando era piccolo. Era il talento più apprezzato nella giovane generazione della residenza reale Chu a parte l’erede principale.

Così era sempre stato considerato un capo tra la giovane generazione della residenza reale Chu. Normalmente chi non si sarebbe mostrato remissivo di fronte a lui?

Oggi si era abbassato a negoziare con Yi Yun. Ogni sua parola era stata cortese e sincera.

Ma anche dopo aver fatto tutto questo, il ragazzino non aveva reciprocato e l’aveva trattato come una scimmia.

Chi si credeva di essere?

“Rispetto?” Yi Yun sogghignò. “Il tuo rispetto non vale nulla per me. Non voglio andare contro la tua residenza reale Chu, ma nemmeno tu devi pensare di poterti approfittare di me. Se non sei disposto a tirare fuori i due punti gloria e vuoi solo ottenere benefici senza correre rischi, allora non c’è più altro di cui parlare.”

Yi Yun rifiutò seccamente.

Yang Yuefeng si infuriò. Guardò con rabbia Yi Yun e disse: “Non rimpiangerlo!”

Dicendo questo, Yang Yuefeng si alzò.

“Andiamo!” Yang Yuefeng scosse le braccia e se ne andò.

Yi Yun non si disturbò nemmeno a guardarli e continuò a mangiare a testa bassa.

Anche se era problematico offendere la residenza reale Chu, Yi Yun non aveva paura di loro. La residenza reale Chu poteva essere potente, ma non poteva ingannare le masse nel Regno Divino Tai Ah.

Anche se era insignificante in confronto alla residenza reale Chu, Yi Yun era sicuro che in pochi anni sarebbe riuscito a dimostrare abbastanza valore da fare capire alla gente che sarebbe diventato un saggio in futuro.

Una volta che fosse accaduto, la residenza reale Chu non sarebbe riuscita a resistere alla forza combinata di tutte le altre fazioni che avrebbero cercato di attirarlo dalla loro parte.

Inoltre perfino la residenza reale Chu avrebbe cercato di renderselo amico allora. Era solo un manuale alla fine. Offendere un futuro saggio per qualcosa del genere di sicuro non sarebbe stato lungimirante.

Mentre Yi Yun stava per andarsene dopo aver finito il suo pasto, scoppiò del trambusto nella sala della cucina. Un po’ di persone stavano parlando con entusiasmo di qualcosa.

Yi Yun ascoltò con attenzione. Era successo qualcosa di grosso nella Divina Città di Tai Ah.

Luo Huo’er aveva battuto il record della Divina Tecnica della Desolazione lasciato 30.000 anni fa!

“Record della Divina Tecnica della Desolazione?”

Yi Yun ne fu lievemente sorpreso. Non c’era dubbio che questo record fosse molto importante!

“Luo Huo’er è impressionante!”

La gente era molto entusiasta. Dopotutto nessuno aveva battuto un record nella Divina Città di Tai Ah negli ultimi millenni.

Yi Yun era stato il solo ad aver battuto un record, ma quello della raccolta delle erbe era stato stabilito per capriccio dalla Divina Città di Tai Ah per incoraggiare le persone a lavorare sodo. Era stato creato solo per fare numero e non avrebbe permesso di lasciare il proprio nome nella via del Saggio.

Non era nulla in confronto al record della Divina Tecnica della Desolazione di Luo Huo’er.

Il record della Divina Tecnica della Desolazione era molto importante. Si poteva dire che fosse il più importante escludendo quelli che valutavano le capacità combattive.

Per batterlo, un coltivatore avrebbe dovuto processare ossa della desolazione e produrre reliquie dai vari effetti in un periodo di tempo prestabilito.

Alla fine la Divina Città di Tai Ah avrebbe stimato il valore delle reliquie delle ossa della desolazione e le avrebbe comprate usando rune scaglie di drago. La quantità finale sarebbe stata il punteggio finale.

Un Divino Maestro della Desolazione avrebbe dovuto possedere tecniche ben affinate per produrre reliquie costose e di alto livello.

Allo stesso tempo, il tasso di fallimento del Divino Maestro della Desolazione sarebbe dovuto essere molto basso. Sarebbe anche dovuto essere veloce e avere abbastanza qi vitale per resistere alla lunga valutazione!

Resistenza, velocità e precisione erano tutte essenziali!

Una persona che poteva battere il record da Divino Maestro della Desolazione era senza dubbio un genio dalle mille risorse!

“Sono così invidioso! Luo Huo’er era già la numero uno nella classifica dell’Uomo, ora ha perfino battuto un record. Ha davvero ogni sorta di risorsa a sua disposizione! Ho sentito che questo record ricompenserà Luo Huo’er con 100.000 rune scaglie di drago e 25 punti gloria!”

Per i coltivatori che riuscivano a battere record, le rune scaglie di drago erano solo di rappresentanza, erano i punti gloria ad essere la vera ricompensa!

“25 punti gloria? Sbalorditivo! Quando Yi Yun ha battuto il record di raccolta delle erbe, credo che sia stato ricompensato con 2 punti gloria. E questo dopo che gli Anziani della Divina Cittò l’hanno aumentato provvisoriamente.”

“Siamo così fortunati. Siamo riusciti a vedere come hanno battuto un record che non era stato infranto per mille anni. Molti non hanno nemmeno avuto l’occasione di assistere ad un evento del genere!”

Era pieno di discussioni. Stavano tutti venerando e ammirando Luo Huo’er.

Dalla fondazione della Divina Città di Tai Ah, ogni record era stato battuto costantemente da numerosi coltivatori. Dopotutto i geni non erano onnipotenti. Alcuni primeggiavano sotto un certo aspetto, così tutti i record erano stati lasciati dai migliori in assoluto.

Per questo, ogni record battuto riempiva di frustrazione e impotenza la gente. Faceva perdere il coraggio perfino di tentare di battere il record.

Così, anche se esisteva ogni sorta di primato nella Divina Città di Tai Ah, di solito rimanevano imbattuti per migliaia di anni.

Non era un’esagerazione dire che il risultato di Luo Huo’er fosse un evento significativo per la Divina Città di Tai Ah.

In confronto rientrare tra i primi mille nelle classifiche del cielo e della terra nel giro di un anno non era nulla.

“Record della Divina Tecnica della Desolazione… Luo Huo’er…”

Mormorando, Yi Yun tornò a maneggiare le sue bacchette.

Il record della Divina tecnica della Desolazione ricompensava con 25 punti gloria. Battere record era sicuramente il modo più veloce ed efficiente per accumulare punti gloria.

Yi Yun voleva ottenere il Totem delle Diecimila Bestie e i volumi seguenti della Tecnica Sacra di Tai Ah. Aveva davvero bisogno di punti gloria!

Ce ne sarebbero voluti almeno trenta per risolvere i suoi problemi incombenti.

…..

“Davvero non ci penserai su?”

Un uomo di mezz’età dalla faccia lunga premeva una pergamena di giada sul tavolo, guardando con sincerità la ragazza vestita di rosso seduta di fronte a lui.

La notizia di come Luo Huo’er aveva battuto il record della Divina Tecnica della Desolazione si era diffusa rapidamente nel regno. Molte grandi fazioni si erano allarmate!

Il motivo principale dietro la loro reazione era che Luo Huo’er sembrava apparsa dal nulla, senza nessuno a sostenerla. Quali grandi fazioni non sarebbero impazzite per attirarla dalla loro parte?

Molte fazioni avevano già mandato emissari al livello di Anziani ed erano entrati nella Divina Città di Tai Ah usando le loro connessioni. Si erano recati personalmente da Luo Huo’er per offrirle ogni sorta di condizione favorevole nel tentativo di attirarla dalla loro parte.

Queste fazioni erano per lo più clan reclusi. Molti di essi erano ancora più potenti della residenza reale Chu.

Ma Luo Huo’er non era interessata.

Luo Huo’er sorrise dolcemente e disse con cortesia: “Grazie per il gesto gentile, ma Huo’er preferisce essere libera.”

“Se le condizioni non sono soddisfacenti, possiamo discuterne ulteriormente.” Chiese l’uomo di mezz’età dalla faccia lunga, riluttante ad arrendersi.

“Non è davvero necessario. Ringrazio lo zio Song per l’apprezzamento, ma Huo’er preferisce comunque la libertà, andare dove vuole.” Disse con cortesia Luo Huo’er, con un tono piacevole come il cinguettio di un’allodola.

“Davvero… allora è un peccato.” L’uomo di mezz’età dalla faccia lunga aveva insistito a lungo, ma poté solo andarsene in silenzio dopo aver visto la mancanza di interesse di Luo Huo’er.

Quando la porta si chiuse, il sorriso brillante di Luo Huo’er scomparì immediatamente. Arricciò la bocca e sbuffò: “Che piccola fazione squattrinata. E pensare che vi definite un clan recluso. Cercate di usare spazzatura per ingannarmi e spingermi ad unirvi a voi. Scordatevelo!”

La testa della sua serva Dong’er sbucò nella stanza: “Signorina, queste persone sono così importune.”

“Vero!”

“Signorina, hanno appena lasciato un messaggio. Yang Yuefeng della residenza reale Chu desidera vederti.”

Luo Huo’er esitò per un po’: “Chi è Yang Yuefeng?”

“Uh… è il numero dieci della classifica dell’Uomo. Non è lontano dalla tua posizione. Precedentemente quando l’anziana Yuehua stava facendo lezione, stava cercando di avvicinarsi a te!”

Disse Dong’er senza parole. Dopotutto Yang Yuefeng era una figura sbalorditiva ed era in una posizione vicina alla sua, ma Luo Huo’er non sapeva nemmeno chi era.

Però Dong’er sapeva che non era dovuto alla memoria di Luo Huo’er, ma perché sceglieva appositamente di ignorare le persone insignificanti.

Più era forte l’anima di una persona, maggiore sarebbe stata la sua capacità di dimenticarsi selettivamente di qualcosa.

Usando le parole di Luo Huo’er, ricordare queste persone inutili sarebbe stato uno spreco.

“Un altro rospo illuso, non lo incontrerò!” Luo Huo’er avrebbe trattato pazientemente con Anziani di grande fazioni, ma non avrebbe perso tempo ad intrattenere un membro della giovane generazione.

“Sì.” Dong’er annuì con ferocia. “Come previsto, la signorina è la migliore! Precedentemente la gente pensava che i tre membri d’élite della città fossero la signorina, Qin Haotian e Yi Yun. Ora dovrebbero aver capito che Qin Haotian e Yi Yun non possono competere con la signorina.”

Disse con orgoglio Dong’er. Era proprio orgogliosa di Luo Huo’er.

“Visto che sono nati in un posto come il Divino Regno di Tai Ah, Yi Yun e Qin Haotian non sono male.” Disse Luo Huo’er, mentre all’improvviso si ricordava di qualcosa e arricciava le labbra. “Yi Yun, quella canaglia sa solo come usare scappatoie, è riuscito a battere un record prima di me e ha rubato il mio primo posto.”

Anche se il record di Yi Yun non era nulla in confronto a quello della Divina Tecnica della Desolazione di Luo Huo’er, la metteva comunque di cattivo umore. Luo Huo’er si ricordava di Yi Yun solo per questo. Altrimenti non si sarebbe disturbata affatto a raccogliere informazioni sulla competizione tra reclute e non si sarebbe presa la briga di ricordare chi fosse Yi Yun.

“Dong’er, attiva una formazione insonorizzante.. Voglio coltivare! Dopotutto ho messo in secondo piano la mia coltivazione perché stavo allenando le mie Divine Tecniche della Desolazione…”


