---
title: Capitolo 262 - Sono una sua vicina?
pubDate: 2024-05-21T06:46:59.441Z
tags:
    - tmw
---


“Maledetta, maledetta. Sai solo come mangiare! Allora ti lascerò mangiare!”

Luo Huo’er la pizzicò per le orecchie. In quel momento era piena di rabbia e non aveva modo di sfogare la sua frustrazione. Solo ripensare alle parole che Yi Yun aveva detto dopo averla vista la faceva esplodere di rabbia.

“Che dolore… che dolore… Ahia! Signorina, così strapperai le orecchie di Dong’er!” Disse la serva con fare contrariato. La povera Dong’er ancora non sapeva cos’era successo. Stava mangiando contenta un panino, quando all’improvviso si era abbattuta una calamità su di lei. Questo era il motivo per cui era in questo stato.

Solo allora Luo Huo’er la lasciò. Le piccole orecchie di Dong’er erano rosse e i suoi grandi occhi erano pieni di lacrime.

Vedendo l’espressione miserabile di Dong’er, Luo Huo’er iniziò ad addolcirsi. Ma era ancora infuriata. Brontolò: “Ti ho detto di sorvegliare la porta. Perché stavi mangiando e non stavi facendo la guardia?!”

Dong’er si toccò le sue piccole orecchie rosse e disse con tono contrariato: “Avevo… fame…”

Era comune che a Dong’er venisse fame mentre faceva da sorvegliante senza un rimpiazzo…

Naturalmente, anche se Dong’er non avesse avuto fame, non si sarebbe concentrata solo a proteggere la porta. Avrebbe fatto molte altre attività come fissare il vuoto con fare stordito, dormire e giocherellare con i fiori. Poteva perfino trascorrere la maggior parte del giorno a guardare un piccolo insetto che camminava su un filo d’erba.

Nella divina torre centrale, Luo Huo’er avrebbe trascorso la maggior parte del suo tempo a coltivare o ad allenare la sua Divina Tecnica della Desolazione. Anche se Luo Huo’er sembrava una persona capricciosa, lavorava sempre sodo. Così Dong’er sarebbe rimasta da sola e si sarebbe annoiata a morte per la maggior parte del tempo.

Dong’er arricciò le labbra mentre chiedeva con paura: “S… signorina. Qualcun altro ha visto il Libro Infinito del Fuoco Sacro…?”

Il motivo per cui Luo Huo’er aveva ordinato a Dong’er di sorvegliare la porta era per impedire che venisse disturbata e, aspetto ancora più importante, per impedire che gli altri scoprissero come allenava la tecnica di coltivazione della sua famiglia, il Libro Infinito del Fuoco Sacro.

“È successo ancora di peggio!” Disse con rabbia Luo Huo’er. In effetti, anche se qualcuno l’avesse vista coltivare il Libro Infinito del Fuoco Sacro, avrebbero avuto difficoltà a capirne il livello. Luo Huo’er era solo molto prudente, si manteneva cauta.

“Ancora di peggio?” Dong’er aprì la sua piccola bocca e iniziò a fissarla ad occhi spalancati. Sapeva di essere finita dei guai oggi.

Anche se aveva un ottimo rapporto con Luo Huo’er, dopotutto era comunque la sua serva. Sapeva che il suo dovere era dedicarsi a servire Luo Huo’er.

“Cos’è successo signorina?” Chiese con fare inquieto Dong’er. Iniziò a pregare sperando che non fosse qualcosa di irrimediabile.

Luo Huo’er arrossì e non seppe come rispondere.

Anche se lei e Dong’er avevano un ottimo rapporto, Luo Huo’er non le avrebbe mai raccontato i dettagli di un evento così umiliante.

Avrebbe dovuto parlare di quel mascalzone che aveva sentito il suo monologo narcisista dopo che era entrato nel campo di allenamento? E l’aveva anche vista quasi nuda!

Non solo, aveva anche usato un metodo da canaglia per sfuggire da lei!

Solo pensarci le fece provare risentimento. Era accaduto qualcosa di inaccettabile e, non solo non aveva modo di sfogare la sua frustrazione, non poteva dire a nessuno cos’era successo, nemmeno a Dong’er.

Senza un posto dove sfogare il suo risentimento, Luo Huo’er iniziò a pizzicare di nuovo le orecchie di Dong’er. Stavolta però non usò molta forza.

“Maledetta Dong’er, ascolta con attenzione. In futuro, quando sorveglierai la porta, non hai il permesso di andare in giro! Inoltre ti punirò proibendoti di mangiare panini o altri tipi di cibo per i prossimi dieci giorni! Ti darò solo reliquie del digiuno!”

Dong’er impallidì per la paura, come se stesse affrontando la minaccia più terrificante al mondo.

“Nessun panino, né cibo…"

Dong’er era troppo triste per piangere. La reliquia del digiuno che Luo Huo’er aveva menzionato era una reliquia fatta apposta per rimpiazzare i pasti. Non conteneva molto qi vitale, ma impediva di sentire fame per dieci giorni.

Ma la reliquia del digiuno era insapore. Era insipida come tagliolini in bianco. Dong’er ebbe la sensazione di essere precipitata in un inferno pensando a come non avrebbe più potuto mangiare per dieci giorni e avrebbe dovuto sussistere con una reliquia insapore.

“Signorina…” Disse con tono contrariato Dong’er mentre tirava lievemente l’orlo dell’abito di Luo Huo’er. I suoi occhi acquosi sembravano parlare per lei.

“Non cambierò idea!” Disse con odio Luo Huo’er, ma dopo aver visto che Dong’er sembrava proprio afflitta, si raddolcì. Disse: “Stavolta ci andrò piano con te. Saranno cinque giorni e non dieci!”

Dicendo questo, si districò dalla presa di Dong’er e se ne andò via con rabbia per dirigersi verso l’ufficio amministrativo della divina torre centrale.

Voleva sapere come una canaglia apparsa dal nulla era riuscita ad ottenere la chiave del campo di allenamento del 69esimo piano.

…..

Una bellezza vestita di nero stava riordinando una lista di stanze nell’ufficio amministrativo. Sembrava avere vent’anni. Aveva un fisico eccellente e un aspetto splendido.

La divina torre centrale era il volto della città, così era comune per lei ricevere ogni sorta di ospite. In quanto personale di servizio, ogni aspetto di questa splendida ragazza era eccellente.

La bellezza vestita di nero rimase sbalordita quando Luo Huo’er entrò con rabbia per questionarla. Dopo aver capito la sua domanda, ridacchiò: “Sorella Huo’er, la persona di cui stai parlando molto probabilmente è Yi Yun.”

Quando Yi Yun aveva affittato una stanza al 69esimo piano della divina torre centrale, era stata questa bellezza ad averlo portato a vedere la camera. Yi Yun, che aveva appena tredici anni, aveva potuto pagare sei mesi di affitto durante il suo primo anno qui nella Divina Città di Tai Ah. Era stato scioccante per la bellezza vestita di nero, così se lo ricordava molto bene.

Se era diventato così potente ad una così giovane età, avrebbe avuto un futuro promettente. Era uno scapolo d’oro, se solo avesse potuto ottenerlo…

Ma questo desiderio della ragazza vestita di nero era solo una fantasia e lo sapeva. Precedentemente, aveva coltivato nella Divina Città di Tai Ah per sei anni e i suoi risultati erano stati terribili quando si era diplomata. Era stato solo per via della sua bellezza che era potuto rimanere nella Divina Città di Tai Ah a lavorare.

“Yi Yun?! È Yi Yun?” Luo Huo’er non lo aveva riconosciuto affatto.

Lo conosceva solo perché era stato il primo a battere un record della Divina Città di Tai Ah negli ultimi mille anni. Aveva irritato Luo Huo’er.

Quando il nome di Yi Yun veniva menzionato dal 99% dei coltivatori della Divina Città di Tai Ah, lo avrebbero fatto con ammirazione o gelosia. Solo Huo’er era infastidita dal suo nome.

Stavolta era di nuovo quel Yi Yun!

“Sì, è Yi Yun, un giovane che ha ottenuto grandi risultati.” La ragazza vestita di nero ridacchiò. “È un inquilino del 69esimo piano della divina torre centrale, così è naturale che abbia la chiave del campo di allenamento. Quel campo di allenamento in origine era da condividere tra inquilini di stanze adiacenti. Oh, sì, è anche il tuo vicino!”

La ragazza vestita di nero guardò Luo Huo’er con invidia.

Ma quando sentì queste parole, Luo Huo’er ebbe la sensazione che una vasca di bronzo le fosse caduta in testa.

<em>Dang!</em>

Luo Huo’er era estremamente scioccata.

<em>Sarei la vicina di quel rospo?!</em>

Non significava che avrebbe dovuto abbassare la testa quando vedeva quella canaglia?!

Cielo!

Se non fosse stato per quello che era successo oggi, Luo Huo’er avrebbe potuto ignorarlo completamente, come un rospo a lato della strada. Anche se non gli sarebbe piaciuto, sarebbe rimasta indifferente quando lo vedeva.

Ma… dopo quello che era successo oggi, Yi Yun avrebbe ripensato a cos’era successo oggi ogni volta che l’avesse rincontrata. Solo pensarci faceva impazzire Luo HUo’er.

La ragazza vestita di nero apparentemente non notò l’umore di Luo Huo’er e continuò a dire senza pensarci troppo: “Siete due dei migliori geni venuti di recente nella Divina Città di Tai Ah. Potete conoscervi e condividere esperienze. Ah, vi invidio proprio…”

Quando sentì queste parole, la bocca di Luo Huo’er fremette un po’ di volte. <em>Conoscersi e condividere esperienze? Non farmi ridere!</em>

“Non voglio essere la sua vicina!” Disse Luo Huo’er. Non si aspettava che Yi Yun si potesse permettere di vivere al 69esimo piano della divina torre centrale.

“Eh?” La donna vestita di nero ne fu scioccata. “Perché non vuoi essere la vicina di Yi Yun? Yi Yun ha già pagato per la stanza, così è naturale che stia al 69esimo piano della divina torre centrale…”

C’erano solo poche stanze pronte per i coltivatori del 69esimo piano della divina torre centrale. Anche se uno dei due avesse cambiato camera, sarebbero comunque rimasti vicini. Il solo modo per allontanarli sarebbe stato spostarsi ad un piano superiore o inferiore.

Ma le stanze al di sopra del 69esimo piano non erano per i coltivatori della Divina Città di Tai Ah. Questo perché la concentrazione di qi vitale sarebbe stato uno spreco per guerrieri di basso livello.

Per stare dal 70esimo piano in su, bisognava pagare un punto gloria ogni due mesi. Anche se Luo Huo’er era la prima nella classifica dell’Uomo, non aveva così tanti punti gloria da sperperare. Usare punti gloria per una stanza era troppo inefficiente.

Per quanto riguardava trasferirsi al 68esimo piano, Luo Huo’er si arrabbiò ancora di più solo a pensarci. Perché si sarebbe dovuta spostare al 68esinmo piano? Se qualcuno doveva trasferirsi, sarebbe stato quel rospo!

Luo Huo’er strinse i denti e pensò con odio:<em>’Cercherò quel ragazzino e sistemerò i conti!’</em>

…..

In quel momento, nella montagna d’erbe della Divina Città di Tai Ah, in un posto dallo splendido paesaggio.

Un giovane con un abito di lino era seduto tra l’erba, con la schiena appoggiata ad un albero. Stava leggendo in silenzio un antico libro. Avrebbe spostato via gentilmente una foglia caduta.

“Totem delle Diecimila Bestie”, la “Verità delle Leggi”...

Yi Yun aveva intenzione di tornare nella sua residenza nella divina torre centrale per continuare ad esaminare i due manuali, ma quando aveva aperto la porta, aveva incontrato una ragazza violenta che quasi lo aveva ucciso.

Yi Yun lo aveva trovato sconcertante, ma non c’era dubbio che la forza della ragazza violente fosse superiore alla sua. Così aveva deciso di evitare temporaneamente la divina torre centrale. Dopodiché era entrato nella montagna d’erbe numero 60 con il pretesto di raccogliere erbe.

Doveva ammettere che la Verità delle Leggi della residenza reale Chu era un libro prezioso.

La Verità delle Leggi non si concentrava su ogni verità nomologica, si limitava a presentarle. Era un manuale segreto che descriveva in modo generale le leggi.

Se avesse potuto comprenderlo, sarebbe stato di grande aiuto in futuro quando avrebbe coltivato le leggi.

Nell’introduzione, la Verità delle Leggi spiegava che il percorso delle arti marziali aveva 3000 Grandi Dao. Ogni Grande Dao poteva condurre al picco. Mentre alcuni di questi Grandi Dao erano difficili, altri erano facili. I poteri che si potevano ottenere da ogni percorso non erano gli stessi.

Questi 3000 Grandi Dao erano divisi in diverse grandi categorie.

La prima categoria era il Dao delle armi!

Quando si trattava di armi, c’erano verità della sciabola, della lancia e della spada. Tutte rientravano sotto la classificazione del Dao delle armi.

Alcuni spadaccini usavano solo spade per tutta la loro vita. Anche così, potevano comunque raggiungere il pinnacolo delle arti marziali solo usando le spade.

Allo stesso modo, era possibile farlo con le lance, le sciabole o le armi inastate!

Yi Yun si rese conto che le 32 parole della Verità della Sciabola erano state lasciate da un esperto che aveva raggiunto un livello indescrivibile per quanto riguardava le verità della sciabola.


