---
title: Capitolo 264 - Partecipo proprio perché non la conosco
pubDate: 2024-05-21T08:46:59.442Z
tags:
    - tmw
---


Mentre Yi Yun stava studiando il Totem delle Diecimila Bestie, si diffuse un’altra notizia sensazionale nella Divina Città di Tai Ah.

La Divina Maestra della Desolazione della famiglia reale di Tai Ah, la Granmaestra Yuehua, avrebbe preso residenza nella Divina Città in quanto nuova Anziana.

La Granmaestra Yuehua avrebbe iniziato lezioni pubbliche riguardo alla Divina Tecnica della Desolazione domani. Ogni mese ne avrebbe tenute tre.

Questa notizia si diffuse nelle cerchie dei coltivatori che si concentravano sulla Divina Tecnica della Desolazione.

Queste lezioni sarebbero state tenuta da una Divina Maestra della Desolazione al livello di un saggio!

Precedentemente, poche figure al livello di un saggio si sarebbero preoccupate dei giovani coltivatori della Divina Città di Tai Ah. Dopotutto le possibilità che uno di loro diventasse un saggio erano estremamente basse. E queste figure di alto livello davano priorità alla loro coltivazione.

Perciò come poteva la gente non entusiasmarsi sapendo che la Granmaestra Yuehua avrebbe istruito membri della giovane generazione allo stadio del Sangue Viola o delle fondamenta Yuan?

Inoltre la Granmaestra Yuehua era una delle migliori Divine Maestre della Desolazione nell’intero regno divino di Tai Ah!

La gente ne stava discutendo. In effetti non era una coincidenza che la Granmaestra Yuehua fosse diventata un’Anziana della città in questo periodo.

Il motivo principale era stato il record di Luo Huo’er di qualche giorno fa.

Il record che aveva battuto era durato per 30.000 anni.

Cosa significava? Un normale saggio normalmente viveva per 10.000 anni. Solo potenti individui che arrivavano agli stadi intermedi o avanzati sarebbero vissuti per 30.000 anni.

Non sarebbe stato sorprendente che Luo Huo’er diventasse la migliore Divina Maestra della Desolazione nel Regno di Tai Ah. Se Luo Huo’er fosse diventata una saggia, la sua divina tecnica della desolazione avrebbe raggiunto un livello estremo. Forse sarebbe diventata la migliore Divina Maestra della Desolazione che il Regno Divino di Tai Ah avesse mai visto negli ultimi 100.000 anni!

Per questo, l’intero regno stava prestando molta attenzione a Luo Huo’er. Tutte le potenti fazioni avrebbero dato a Luo Huo’er ogni sorta di beneficio per tentare di farsela amica, anche se sapevano che era impossibile attirarla dalla loro parte.

Questa era anche un segnale dato dalla famiglia reale di Tai Ah.

La Divina Maestra della Desolazione Yuehua della famiglia reale era venuta personalmente nella Divina Città di Tai Ah per diventare un’Anziana e tenere lezioni.

Tutti sapevano che era venuta qui solo per istruire una persona. E quella persona sarebbe stata Luo Huo’er! Era solo per convenienza che avrebbe accettato altri apprendisti.

Anche se gli altri coltivatori che si concentravano sulla Divina Tecnica della Desolazione sapevano di essere personaggi secondari, erano comunque pieni di gioia. Avevano ottenuto qualcosa di grandioso tutto grazie a Luo Huo’er.

Ma quando furono rilasciati dettagli riguardo alle lezioni della Granmaestra Yuehua, molti rimasero sbigottiti.

Ogni lezione sarebbe costata 3000 rune scaglie di drago!

Le lezioni dovevano essere pagate mensilmente e questo significava che avrebbero dovuto pagare 9000 rune scaglie di drago al mese!

Era troppo costoso!

Molti apprendisti non potevano permettersi di spendere così tanto. Solo chi era in cima alla classifica dell’Uomo sarebbe riuscito a stento a permettersi le lezioni della granmaestra Yuehua.

Anche se molti erano delusi, sapevano perché era così costoso.

Molti coltivatori sarebbero venuti a frotte solo per la fama della Granmaestra Yuehua. Anche coltivatori che non erano mai entrati in contatto con la Divina Tecnica della Desolazione si sarebbero uniti alla lezione per divertirsi. Anche se non avessero potuto capire nulla, sarebbe stato positivo anche solo vedere la Granmaestra Yuehua per loro.

Quando fosse accaduto, come avrebbe potuto insegnare con l’aula così piena?

Così le 9000 rune scaglie di drago erano state usate come barriera all’entrata.

Chi poteva pagare 9000 rune scaglie di drago sarebbe stato qualcuno già informato sulla Divina Tecnica della Desolazione. Chi voleva solo vedere la Granmaestra Yuehua non avrebbe partecipato perché nessuno avrebbe pagato 9000 rune scaglie di drago solo per unirsi alla festa.

Anche se la tassa scolastica era costosa, c’era stato un provvedimento aggiuntivo. Questo riempì di aspettative molti apprendisti della Divina Tecnica della Desolazione. Era una borsa di studio.

Chi partecipava alle lezioni della Granmaestra Yuehua e avesse ottenuto risultati sbalorditi e il riconoscimento della Granmaestra, avrebbe ricevuto una borsa di studio.

Questa borsa di studio sarebbe stata creata usando le tasse scolastiche degli altri.

Se qualcuno avesse potuto battere un qualunque record riguardante la Divina Tecnica della Desolazione, avrebbe dovuto pagare solo la metà delle tasse scolastiche. Inoltre avrebbe ricevuto 8000 rune scaglie di drago in materiali per la Divina Tecnica della Desolazione ogni mese.

Queste concessioni potevano essere accumulate. Battere un record avrebbe potuto dimezzare le tasse scolastiche e avrebbe fatto ottenere un introito mensile di 8000 rune scaglie di drago.

Battendo due record, non si sarebbe più dovuto pagare la tassa scolastica e, con un doppio introito, si potevano ottenere 25.000 rune scaglie di drago al mese!

Questo provvedimento tentò molti.

Ma perfino uno sciocco sapeva che quest’ultimo provvedimento era stato creato apposta per Luo Huo’er!

Questo sistema scolastico poteva essere perfino considerato un modo per ricompensare e conquistare il favore di Luo Huo’er da parte della famiglia reale del Divino Regno di Tai Ah. A parte Luo Huo’er, chi altri poteva battere un record riguardante la Divina Tecnica della Desolazione?

Apprendere la Divina Tecnica della Desolazione avrebbe consumato moltissime risorse. E i materiali usati erano una grande proporzione dei pesanti costi. Molti Divini Maestri della Desolazione potevano essere tra i primi posti della classifica dell’Uomo e avere molte rune scaglie di drago, ma ci avrebbero pensato due volte prima di spenderle. Vivevano le loro vite con un budget limitato.

Con il sistema della borsa di studio stabilito dalla Granmaestra Yuehua, se Luo Huo’er avesse battuto un altro record, non si sarebbe più dovuta preoccupare di ottenere i materiali necessari per allenare la sua Divina Tecnica della Desolazione.

Molti apprendisti poterono solo sospirare pensando a questo. Luo Huo’er era un genio e li aveva seminati.

L’intento originario della Divina Città di Tai Ah era di radunare risorse per crescere geni. Era una competizione giusta. Chi non poteva ottenere risorse poteva solo biasimare sé stesso.

…..

La registrazione per le lezioni dell’Anziana Yuehua iniziò.

Anche se le tasse scolastiche erano costose, molti comunque si registrarono. Anche se i coltivatori tra i primi posti nella classifica dell’Uomo che si concentravano sulla Divina Tecnica della Desolazione si sentirono con l'acqua alla gola pagando 9000 rune scaglie di drago, potevano comunque permetterselo.

Una volta pagate le 9000 rune, ogni persona avrebbe ricevuto un piccolo gettone.

Molto presto furono consegnate poche decine di gettoni, ma la coda era ancora lunga. Era naturale che si presentassero molti partecipanti alla prima lezione dell’Anziana Yuehua.

Quando furono consegnati quasi tutti i gettoni, molti iniziarono ad andarsene. In quel momento, Yi Yun bighellonò nell’ufficio dell’amministrazione con l’intenzione di ottenere un gettone per la lezione.

L’addetto che gestiva la distribuzioni di gettoni riconobbe Yi Yun. Vedendolo chiedere un gettone, la sua espressione divenne strana. Gli ricordò: “Questa è una lezione per gli apprendisti della Divina Tecnica della Desolazione.”

Temeva che Yi Yun avesse fatto un errore. Dopotutto Yi Yun avrebbe dovuto partecipare a lezioni che insegnavano leggi, tecniche di coltivazione o Totem.

“Ah, lo so.” Disse Yi Yun e consegnò il suo gettone d’identità con l’intenzione di pagare 9000 rune scaglie di drago.

Vedendo le rune volare, l’addetto si irrigidì per un momento per poi chiedere: “Conosci la Divina Tecnica della Desolazione?”

L’addetto era ben consapevole delle origini di Yi Yun. Era povero. E per apprendere la Divina Tecnica della Desolazione aveva bisogno del supporto di molte risorse. Considerato che il talento delle arti marziali di Yi Yun era così mostruoso, era improbabile che avesse anche appreso la Divina Tecnica della Desolazione…

“Non la conosco.” Yi Yun scosse la testa e poi disse in modo pratico: “Partecipo proprio perché non la conosco.”

“Eh…”

Sentendo queste parole, l’addetto quasi soffocò.

Partecipo proprio perché non la conosco?

Queste parole, che sembravano completamente logiche, rese senza parole l’addetto.

Un novellino che non conosceva nulla della Divina Tecnica della Desolazione voleva partecipare alla lezione della Granmaestra Yuehua? Era un corso di tre lezioni che costava 9000 rune scaglie di drago!

Sapeva che Yi Yun diventato estremamente ricco dopo la competizione tra nuovi arrivati. Poteva solo sospirare vedendo come si poteva essere così capricciosi quando si era ricchi. Non importava quanto costassero le tasse scolastiche, poteva imparare se fosse stato interessato!

…..

In quel momento, nella divina torre centrale, Luo Huo’er era stesa confortevolmente a letto. Stava giocherellando con un piccolo gettone.

Non era andata a prendere il gettone perché qualcuno glielo aveva mandato direttamente.

Luo Huo’er ne era estremamente soddisfatta.

Non era questione di fare commissioni o di tasse scolastiche, ma di reputazione.

In quanto genio della Divina Città di Tai Ah, come poteva non ricevere un trattamento speciale?

“Signorina, in futuro otterremo un introito mensile di 8000 rune scaglie di drago! Questa Granmaestra Yuehua di sicuro è una brava persona.”

La domestica Dong’er stava guardando Luo Huo’er. Non aveva mangiato da due giorni. Anche se aveva inghiottito la reliquia del digiuno e non era affamata, sentiva ancora la bocca e lo stomaco vuoti.

Sperava che Luo Huo’er la assolvesse dalla sua punizione visto che era di buon umore.

Luo Huo’er roteò gli occhi e disse: “Cosa sono 8000 rune scaglie di drago di introito? È lontano dall’essere sufficiente per me. Aspetta finché non batterò un altro record e riceverò 25.000 rune scaglie di drago al mese. Potrei perfino battere un terzo record e ricevere 42.000 rune scaglie di drago al mese. Quando accadrà, potrò allenare la Divina Tecnica della Desolazione quando desidero.”

“Sì, sì. La signorina è la migliore!” Dong’er iniziò a leccarle i piedi. Allo stesso tempo, la stava guardando con i suoi occhioni.

Luo Huo’er sbuffò: “So cosa stai pensando. Ti assolverò dagli ultimi due giorni di punizione. Seguimi in classe domani!”

Naturalmente Dong’er non poteva entrare nell’aula. Poteva solo aspettare fuori.

…

Così, pieni di aspettative, gli studenti iniziarono il corso della Granmaestra Yuehua.

L’aula era nei piani sotterranei della divina torre centrale. Era una grande sala ampia mille metri quadrati.

Al suo interno c’era ogni sorta di formazione della desolazione, calderoni e file di tavoli di pietra. Ogni sorta di materiale prezioso era stato posato sui tavoli.

Solo la disposizione e i materiali davano la sensazione che una tassa scolastica di 9000 rune scaglie di drago non fosse così costosa dopotutto. Praticare la Divina Tecnica della Desolazione costava molte risorse, ma in questa lezione avrebbero fornito gratuitamente i materiali.

Molti coltivatori erano arrivati nell’aula un’ora prima. Erano pieni di aspettative mentre aspettavano che arrivasse la Granmaestra Yuehua.

C’era un totale di 106 coltivatori nella stanza. Quando Luo Huo’er entrò, c’erano già quasi cento persone presenti.

Naturalmente la comparsa di Luo Huo’er causò del trambusto.

“È Luo Huo’er!”

Quando qualcuno fece questa esclamazione, gli occhi di tutti si girarono verso l’entrata della classe.

Luo Huo’er indossava un abito viola da Divina Maestra della Desolazione. Era una persona diversa in pubblico. Camminò lentamente, ogni sua azione era elegante ed emanava l’aura di una persona che proveniva da una famiglia di alta classe.


