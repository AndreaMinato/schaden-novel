---
title: Capitolo 267 - Estrazione del Potere della Desolazione
pubDate: 2024-05-21T11:46:59.444Z
tags:
    - tmw
---


“Cosa stai facendo?”

Yuehua arrivò di fronte a Yi Yun. Era alta 1,75, insieme alla sua potente aura, dava un senso di oppressione.

“Mi dispiace maestra Yuehua. Non so come raffinare una reliquia.” Yi Yun alzò le spalle.

“Non lo sai?” Yuehua ne fu sorpresa. Non si sarebbe mai aspettata che ci sarebbe stato uno studente del genere. “Se non sai come raffinare una reliquia, dovresti almeno sapere come creare sigilli. Prima puoi raffinare ossa della desolazione. Non importa se non puoi formare una reliquia…”

Yuehua aveva notato l’età di Yi Yun, doveva avere tredici anni. I veri geni che iniziavano ad apprendere la Divina Tecnica della Desolazione avrebbero iniziato a raffinare reliquie d’osso a questa età. Se non avessero potuto raffinarne una, allora si poteva dire che non era adatto ad apprendere la Divina Tecnica della Desolazione.

Yi Yun scosse comunque la testa: “Non so nemmeno come formare sigilli.”

“Oh?” Yuehua alzò le sopracciglia. <em>Cosa stai facendo qui se non sai nulla?</em>

Non fece questa domanda ad alta voce, ma era chiaro cosa stesse pensando dalla sua espressione.

Yi Yun spiegò: “Sono un principiante. In passato ho letto qualcosa riguardo la Divina Tecnica della Desolazione e sono molto interessato ad apprenderla, così sono venuto a partecipare alla lezione della maestra Yuehua per imparare.”

Un principiante?

Quando Yuehua sentì queste parole, rimase lievemente sbalordita. Aveva speso 9000 rune scaglie di drago per un suo interesse?

Questo giovane era piuttosto interessante!

Yuehua non pensò che Yi Yun fosse pazzo. In effetti apprezzava il suo coraggio per aver preso questa decisione.

Inoltre questo giovane aveva tirato fuori 9000 rune scaglie di drago senza battere ciglio solo per un suo interesse personale. Significava che eccelleva in altri campi.

Ma nonostante questo apprezzamento, Yuehua non credeva che sarebbe riuscito ad apprendere la Divina Tecnica della Desolazione. Le sue lezioni erano fatte per studenti che avevano delle basi e sarebbero state veloci. Come poteva Yi Yun, un principiante, tenere il passo con loro?

Yuehua disse: “È positivo avere coraggio, ma devi comunque riconoscere le tue capacità. Non rallenterò il ritmo delle mie lezioni per te. Ci potrebbero essere molte cose che non sarai in grado di capire completamente. Puoi ascoltare in disparte questa lezione. Se a fine lezione penserai che la mia lezione è inutile, posso mandare qualcuno a farti restituire la tassa scolastica.”

Yuehua aveva la sensazione che Yi Yun fosse un giovane inesperto e impavido. Non capiva i suoi limiti, ma anche così apprezzò un giovane audace. Per questo si era offerta di restituirgli la tassa scolastica.

Sentendo questo, Yi Yun ebbe un’impressione positiva di questa Divina Maestra della Desolazione splendida. Disse: “La ringrazio maestra Yuehua, proverò comunque.”

“Va bene, fai come desideri.”

Yuehua non si preoccupò più di Yi Yun e camminò verso Luo Huo’er.

Luo Huo’er era la persona a cui teneva di più.

Yuehua rimase accanto a Luo Huo’er per molto tempo, guardando con attenzione ogni sigillo che faceva. C’era un evidente apprezzamento nel suo sguardo.

Era venuta nella Divina Città di Tai Ah specialmente per Luo Huo’er. Questa ragazza era un genio che poteva capitare solo una volta ogni diverse decine di millenni nel Regno Divino di Tai Ah.

…

Due ore passarono velocemente.

Solo circa la metà degli apprendisti riuscì a completare la raffinazione delle reliquie. Gli altri avevano fallito o non l’avevano finita in tempo.

La maggior parte delle reliquie completate erano per guerrieri dal Sangue Viola.

Solo poche di esse erano per esperti allo stadio delle fondamenta Yuan.

Ad esempio, la reliquia del Totem dei Sette Tesori di Yang Yuefeng era fatta apposta per i guerrieri negli stadi iniziali delle fondamenta Yuan, per aiutarli a condensare un Totem.

Ma in confronto alla reliquia di Luo Huo’er, non era nulla.

Luo Huo’er posò il disco della formazione all’ultimo momento. Una reliquia viola rotolò allegramente nel disco della formazione.

Vedendo la reliquia, gli apprendisti attorno non seppero cosa dire.

Luo Huo’er aveva raffinato la reliquia della Polvere Viola dell’Imperturbabilità. Poteva essere usata dai guerrieri al picco delle fondamenta Yuan per avanzare di stadio.

<em>Nota traduzione: letteralmente Polvere Viola dell’Imperturbabilità sarebbe 紫心忘尘 “polvere viola del dimenticare il cuore”.</em>

Era ad un livello completamente diverso in confronto alle altre reliquie.

Una Divina Maestra della Desolazione al livello di Luo Huo’er sarebbe potuta diventare un’importante ospite in un grande clan.

Tutte le reliquie furono esaminate da Yuehua.

Anche i prodotti falliti furono esaminati. Occasionalmente Yuehua avrebbe dato qualche indicazione, spiegando loro i motivi del loro fallimento. Questo lusingò molti di quelli a cui erano state date indicazioni.

Queste erano le indicazioni di una Divina Maestra della Desolazione al livello di un saggio! Tutti impressero nella mente ogni sua parola.

Solo Yi Yun non ricevette indicazioni perché non aveva nemmeno un prodotto fallito.

Nelle ultime due ore, Yi Yun non aveva fatto nulla. Molti degli apprendisti si imbarazzarono vedendolo fermo come un palo di legno.

Pensavano tutti che se fossero stati al posto di Yi Yun, avrebbero avuto la sensazione di essere seduti su un letto di chiodi.

“Tsk, di sicuro è resistente. Non si sente in imbarazzo a rimanere lì impalato come uno sciocco?”

“Giusto, perfino io mi sento male per lui. Non appartiene proprio al nostro stesso gruppo. Che utilità c’è nel rimanere con testardaggine? Probabilmente non può nemmeno capire le indicazioni della Granmaestra Yuehua. È davvero dura per lui.”

Yi Yun non faceva davvero parte del gruppo di apprendisti.

Era simile ad un vecchio agricoltore che si era intromesso in una discussione tra geni riguardo alla poesia e alle arti e che non poteva dire nulla. Poteva solo dire quanto grano avrebbe potuto radunare nella sua fattoria o la quantità di uova deposte dalle sue galline.

Che utilità c’era nel cercare imbarazzo?

Tutti i giovani presenti andavano dai 14 ai 17 anni d’età. Avevano una grande autostima e desideravano esprimersi con convinzione. Se fossero stati al posto di Yi Yun, non sarebbero riusciti a resistere un secondo, se ne sarebbero andati via da tempo.

“Questo idiota…”

Yang Yuefeng guardò con disprezzo Yi Yun. Non ci avrebbe più badato. A questo punto, Yi Yun era rimasto con testardaggine, spendendo 9000 rune per rimanere in questa situazione imbarazzante. Non era segno di follia? Era impossibile vincere contro un pazzo perché bisognava avere la stessa mentalità di un pazzo.

Proprio mentre Yang Yuefeng si stava dando arie, la Granmaestra Yuehua si avvicinò.

Yang Yuefeng si inchinò e passò il suo prodotto con anticipazione.

Yuehua lo esaminò per un po’ per poi dargli indicazioni. Anche se non erano ovvi complimenti, queste parole di conferma fecero sentire onorato Yang Yuefeng.

Guardò di nascosto Luo Huo’er, sperando che l’avrebbe notato, ma… ne fu deluso.

Yang Yuefeng però non perse coraggio. Sapeva che era estremamente difficile corteggiare Luo Huo’er. Non aveva molte speranze. Anche se non avesse potuto conquistare il suo cuore, sperava almeno di formare un rapporto cordiale con lei. Sarebbe stato di grandissimo beneficio in futuro.

“Ora capisco il livello generale della Divina Tecnica della Desolazione della classe. Inizierò ad insegnare e partirò dalla parte più elementare, l’estrazione d’energia.”

Yuehua tornò sul palco dopo aver ispezionato le reliquie degli studenti.

Il primo passo nel raffinare una reliquia era estrarre l’energia da un osso della desolazione.

Il primo passo era estremamente importante. Se l’estrazione dell’energia non fosse stata fatta bene, allora sarebbe stato uno spreco, non importava quanto fossero buoni i materiali usati. I passi successivi nel controllare l’energia, purificarla, attivarla e così via poi sarebbero diventati impossibili.

Yuehua continuò: “Ci sono circa dieci metodi di estrazione dell’energia comuni e basilari. Hanno tutti i loro vantaggi. A parte questo, diverse scuole hanno le loro tecniche mistiche. Queste tecniche mistiche aumentano l’efficacia dell’estrazione dell’energia.”

“Inoltre ci sono molti metodi d’estrazione personali. Se raggiungerete un livello ancora superiore, potrete combinare diversi metodi elementari per creare la vostra tecnica. Naturalmente è molto difficile… Molti Granmaestri famosi hanno difficoltà nel farlo…”

“Potrebbe essere difficile, ma nella storia del Divino Regno di Tai Ah ci sono stati molti Divini Maestri della Desolazione della vostra età che sono riusciti a creare le loro tecniche d’estrazione. Questo tipo di tecnica d’estrazione è adatta solo a sé stessi. Si può dire che possa essere solo capita e non insegnata…”

Mentre finiva di parlare, la Granmaestra Yuehua guardò Luo Huo’er.

Era chiaro cosa intendeva. Desiderava che Luo Huo’er creasse un miracolo sviluppando la sua tecnica d’estrazione.

Solo Luo Huo’er aveva la capacità di farlo tra i presenti.

Luo Huo’er capì e strinse i suoi piccoli pugni. C’erano tre passi importanti nella Divina Tecnica della Desolazione.

Primo passo, l’estrazione del Potere della Desolazione.

Secondo passo, controllare il sigillo del Potere della Desolazione.

Terzo passo, formare la reliquia.

La parte più basilare era il primo passo. Era determinata a scoprire la sua tecnica d’estrazione. Era una parte importante della sua carriera come Divina Maestra della Desolazione.

Vedendo lo sguardo ambizioso e determinato di Luo Huo’er, la Granmaestra Yuehua annuì con fare soddisfatto. Poi disse: “Nella lezione di oggi, parlerò solo dell’estrazione d’energia. Alla fine della lezione ci sarà una piccola prova.”

“In futuro, terrò una prova alla fine di ogni lezione. I vostri punteggi saranno registrati da me per il vostro voto finale. Chi otterrà un voto finale sbalorditivo sarà ricompensato da me!”

Una prova?

Alcuni divennero nervosi, mentre altri si entusiasmarono. Per quanto riguardava Luo Huo’er e Yang Yuefeng, indubbiamente appartenevano alla seconda categoria.

Una prova? È quello che preferisco!


