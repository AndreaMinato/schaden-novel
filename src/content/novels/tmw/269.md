---
title: Capitolo 269 - Riconciliazione
pubDate: 2024-05-21T13:46:59.445Z
tags:
    - tmw
---


Estrarre energia era estremamente semplice per Yi Yun. Tuttavia iniettare energia nella runa dorata richiedeva un po’ di conoscenze riguardo alla Divina Tecnica della Desolazione.

Doveva capire il ragionamento dietro la runa dorata.

Ma grazie all’aiuto del Cristallo Viola nemmeno questo sarebbe stato un grande problema per Yi Yun.

Quando Yi Yun aveva coltivato la Tecnica Sacra di Tai Ah, il processo di formazione del sole usando qi del puro Yang era stato cento volte più complicato rispetto ad infondere energia in questa runa dorata. Anche così, Yi Yun era riuscito a completarlo.

Era facile per Yi Yun limitarsi a copiare il processo meccanicamente.

Ma non si sarebbe accontentato di fare solo questo. Mentre seguiva la runa dorata, si assicurò di capire perché era disegnata in questo modo. Doveva capire il ragionamento dietro la runa dorata, altrimenti non sarebbe mai diventato un Divino Maestro della Desolazione.

Yi Yun fu molto veloce, la trazione del Cristallo Viola sull’energia dell’osso della desolazione era silenziosa, né emetteva luce. Non si potevano nemmeno sentire fluttuazioni d’energia.

Questo era il potere del Cristallo Viola. Fino ad ora, ogni azione del Cristallo Viola non era stata notata da nessun altro. Jian Ge non aveva percepito la presenza dell’artefatto divino durante le due volte in cui aveva esaminato il corpo di Yi Yun.

Molti attorno sembravano pieni di amarezza o molto concentrati. Tutti erano assorbiti da questa prova intensa.

Per quanto riguardava la Granmaestra Yuehua, era concentrata solo su Luo Huo’er.

Vedendo i suoi metodi, l’evidente apprezzamento nello sguardo di Yuehua indicava che stava trattando tutti gli altri apprendisti come suoi studenti, ma Luo Huo’er come la sua discepola!

Luo Huo’er era molto veloce ad estrarre energia dalle ossa della desolazione, ma Yi Yun era più veloce. Se avesse voluto, avrebbe potuto finire la prova in circa venti secondi.

Tuttavia, per capire le teorie nella runa dorata, Yi Yun aveva rallentato deliberatamente il ritmo.

Anche così, impiegò circa solo sette minuti per estrarre l’energia dall’osso della desolazione che aveva scelto. Mancava ancora molto tempo e, dato che la sua comprensione della runa dorata si stava approfondendo, poteva già assorbire il Potere della Desolazione di altre due ossa per riempire la runa dorata.

Se Yi Yun avesse rinunciato a comprendere le teorie della Divina Tecnica della Desolazione, avrebbe potuto perfino riempire tutta la runa di energia. Ma dopo averci pensato, decise di non farlo. Sarebbe stato troppo scioccante.

Dopo aver riflettuto, Yi Yun scelse un altro osso di qualità inferiore e ne estrasse l’energia, iniettandola nella runa dorata.

In totale trascorse dieci minuti a farlo, così mancavano ancora 5 minuti alla fine della prova.

Tutti gli altri stavano praticamente lottando per ogni secondo prima che finisse la prova, inclusa Luo Huo’er.

Dopotutto la runa dorata di Yuehua aveva una capienza enorme. Non la si poteva riempire nemmeno avendo un’ora a disposizione, figuriamoci in quindici minuti.

Luo Huo’er rilasciò un lungo sospiro e si massaggiò i polsi doloranti. Era molto soddisfatta del suo manoscritto.

Alzando la testa, vide lo sguardo d’approvazione di Yuehua.

Yuehua annuì gentilmente verso di lei. Luo Huo’er sorrise dolcemente in risposta visto che aveva un’impressione favorevole di questa insegnante.

Non solo era amichevole e gentile, era anche bella.

“Non male, continua a fare pratica con i tuoi metodi. Con il tempo dovresti poter sviluppare una tecnica mistica d’estrazione personale.”

Yuehua espresse una rara lode che mostrava il suo grande apprezzamento.

Quando i coltivatori attorno la sentirono, divennero estremamente invidiosi.

Mentre stavano ancora lavorando sodo per seguire i percorsi delle rune dorate, Luo Huo’er era già sul punto di sviluppare una tecnica d’estrazione personalizzata.

Era un confronto davvero esasperante.

La lode di Yuehua rese molto contenta Luo Huo’er. Mentre stava arrotolando la sua pergamena, all’improvviso si ricordò qualcosa e gettò un’occhiata di nascosto verso Yi Yun.

<em>’Questa canaglia, dev’essere stata dura per lui… Non so perché è così ossessionato con la Divina Tecnica della Desolazione, ma vedendo la sua diligenza, spero che apprenda qualcosa…’</em>

Luo Huo’er smise di preoccuparsi di Yi Yun. Sia i metodi d’estrazione dell’energia che le rune dorate ai suoi occhi erano troppo difficili da comprendere per lui.

“Consegnate le vostre pergamene!”

Disse con semplicità Yuehua e così tutti i coltivatori arrotolarono le loro pergamene e le consegnarono all’insegnante.

“Domani saranno pubblicati i risultati nella società dei Divini Maestri della Desolazione della città. La lezione è finita.”

Dopo aver detto questo, Yuehua se ne andò immediatamente.

“Non mi è venuto bene…”

Qualcuno si lamentò.

“Sì, è proprio difficile…” Un’altra persona scosse la testa, “Devo dire che il fratello Yuefeng deve avere ottenuto risultati eccellenti!”

In quanto capo della giovane generazione della residenza reale Chu, Yang Yuefeng aveva un grosso cerchio di conoscenze nella Divina Città di Tai Ah. Molti erano contenti di socializzare con lui.

In quel momento, vedendo che Yang Yuefeng sembrava orgoglioso del suo successo, tutti si complimentarono con lui.

“Ahah! Non dovete lusingarmi. Questa prova non è stata facile e le mie risposte possono essere considerate solo accettabili.”

“Va bene anche che siano accettabili, il fratello Yuefeng deve comunque festeggiare offrendoci un pranzo!”

Molti scherzarono. Era comune per la cerchia di signorini radunarsi e complimentarsi l’un l’altro.

“State scherzando, ma dato che siamo radunati tutti qui, andiamo al ristorante della Luna Divina a divertirci!”

Se fosse stato Yang Yuefeng ad offrire, l’avrebbe fatto al ristorante della Luna Divina. Questo aveva a che fare con la sua reputazione. C’erano diversi criteri di spesa nel ristorante della Luna Divina. Un tipico banchetto offerto da Yang Yuefeng sarebbe costato diverse centinaia di rune scaglie di drago.

“Il fratello Yuefeng è proprio gentile!”

“Non torneremo a casa finché non saremo tutti ubriachi!”

Il gruppo rise mentre si radunava, dirigendosi verso il ristorante della Luna Divina.

Vedendo questo gruppo scomparire, Yi Yun raccolse con tranquillità le sue cose e lasciò l’aula.

Aveva ancora molte faccende di cui occuparsi.

Doveva studiare il Totem delle Diecimila Bestie e la Verità delle Leggi. Yi Yun era a corto di tempo.

Inoltre tra un po’ di tempo sarebbe andato a caccia di bestie della desolazione per condensare il suo Totem. Era il modo più pericoloso per coltivare nella Divina Città di Tai Ah.

Molti membri d’élite sarebbero morti lungo il percorso.

“Ehi!”

Proprio mentre Yi Yun stava iniziando a camminare, sentì qualcuno chiamarlo. Si girò e vide una ragazza vestita di rosso di fronte a lui. Era proprio Luo Huo’er.

“Signorina Luo…” Yi Yun tossì. Ogni volta che la vedeva, non poteva che ripensare a quella scena…

“In futuro, se vuoi usare il campo di allenamento, dimmelo in anticipo. Non mi piace condividere il campo di allenamento con gli altri.”

Luo Huo’er arricciò le labbra mentre parlava.

Voleva coltivare il Libro Infinito del Sacro Fuoco e non era qualcosa che gli altri avrebbero dovuto vedere.

Yi Yun si toccò il naso. Anche se sembrava avesse stabilito un limite, questo significava anche che Luo Huo’er l’aveva accettato come vicino. Se non altro ora Yi Yun non doveva più preoccuparsi che una la ragazza si precipitasse su di lui con una spada in mano mentre stava nella divina torre centrale.

“Va bene. Probabilmente non userò il campo di allenamento così spesso.”


