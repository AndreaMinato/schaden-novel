---
title: Capitolo 270 - La prova di Yi Yun
pubDate: 2024-05-21T14:46:59.445Z
tags:
    - tmw
---


Quando Yi Yun lasciò l’aula della divina torre centrale, non tornò immediatamente nel suo appartamento, ma decise di dirigersi verso la Pagoda dei Diecimila.

Praticare la Divina Tecnica della Desolazione richiedeva una grande quantità di materiali. Solo allora uno avrebbe potuto allenarla.

Un gran numero di coltivatori della Divina Città di Tai Ah andava a cacciare bestie della desolazione ogni giorno. Alcuni puntavano a condensare o a rafforzare i loro Totem, mentre altri volevano semplicemente affinare le loro tecniche di combattimento.

Le ossa della desolazione e altri materiali delle bestie della desolazione morte sarebbero state poi messe in vendita nella Pagoda dei Diecimila.

Non sarebbero stati solo gli apprendisti della Divina Tecnica della Desolazione a comprare questi oggetti, anche altre fazioni del regno di Tai Ah a volte avrebbero fatto acquisti in massa.

“Ossa di coccodrillo dei cinque elementi, zanne del serpente dei quattro simboli, artigli dell’aquila dal dorso metallico, il corno del rinoceronte corazzato…”

Yi Yun creò una lista di acquisti adatta alla sua comprensione della Divina Tecnica della Desolazione.

Il costo di questi materiali partiva da dieci fino ad arrivare a cento rune scaglie di drago.

Comprando tutto in grande quantità, Yi Yun aveva speso 20.000 rune scaglie di drago.

Questi materiali furono sufficienti a riempire fino all’orlo due dei suoi anelli interspaziali.

“Allenare la Divina Tecnica della Desolazione è davvero costoso. Grazie al mio guadagno inatteso, posso sperperare denaro così. Qualsiasi normale coltivatore dovrebbe pensarci bene prima di spendere. È quasi impossibile apprendere la Divina Tecnica della Desolazione in questa città. Possono solo usare le risorse dei loro clan mentre sono ancora nelle loro famiglie, apprendendo fin da giovani prima di venire nella Divina Città di Tai Ah per poi usare la Divina Tecnica della Desolazione per diventare autosufficienti.”

Molti apprendisti avrebbero comprato materiali e ci avrebbero fatto pratica. Allo stesso tempo, li avrebbero usati per produrre reliquie da usare per ottenere un certo introito. Solo allora sarebbero riusciti a mantenersi a stento.

<em>’Non solo voglio allenare la Divina Tecnica della Desolazione, ho anche bisogno di trovare il tempo di andare nella Divina Sala delle Lande Selvagge per allenare il Totem delle Diecimila Bestie. Anche se non mi mancano rune scaglie di drago, sono a corto di tempo…’</em>

Pensando a questo, si diresse verso il suo appartamento nella divina torre centrale.

In quel momento, al 98esimo piano della torre, Yuehua era appena tornata nel suo alloggio. Era una stanza ampia 300 metri quadrati. Il mobilio era semplice, pittoresco ed estremamente elegante.

Il 98esimo piano della torre aveva quattro stanze. Ognuna di esse era equipaggiata con una stanza per coltivare, un laboratorio alchemico e una stanza delle reliquie. L’area comprendeva più di mille metri quadrati. Il 98esimo piano della torre conteneva un qi vitale molto denso, abbastanza denso da permettere a quattro saggi di coltivare. Erano ottime condizioni. Se ci fossero stati altri saggi, la concentrazione di qi vitale sarebbe diventata insufficiente. Così non importava quanto fossero grandi le stanze, non era uno spreco.

Yuehua entrò nella sua camera e si tolse il lungo abito. Poi tirò fuori le prove degli studenti dal suo anello interspaziale e le posò su un tavolo.

Raccolse una sola trascrizione dalla pila. Era la pergamena di Luo Huo’er.

C’erano anche altre due ragazze sulla ventina presenti. Si avvicinarono con tranquillità e raccolsero il resto delle prove.

Una ragazza rise e disse: “Maestra, dato che ha adocchiato Luo Huo’er, perché non la accetta come discepola? Perché vuole istruirla usando lezioni pubbliche? Molti studenti che frequenteranno le sue lezioni saranno ordinari.”

Queste due ragazze erano discepole di Yuehua. Potevano sembrare ventenni, ma in realtà avevano diversi secoli d’età.

Yuehua scosse la testa: “Le origini di Luo Huo’er sono misteriose. La tecnica di coltivazione che pratica e i metodi della sua Divina Tecnica della Desolazione sono piuttosto diversi dalla normale eredità del Divino Regno di Tai Ah. Ci sono diversi aspetti dei suoi metodi che superano quelli del Divino Regno di Tai Ah.”

“Pochi giorni fa, molte grandi fazioni del paese hanno offerto ogni tipo di termine favorevole per attirarla dalla loro parte, o anche solo per farsela amica, ma si è mantenuta distante da loro. L’ha fatto anche con la famiglia reale del Divino Regno di Tai Ah. Chissà, la fazione da cui proviene potrebbe essere superiore perfino al Divino Regno di Tai Ah… In tal caso, molto probabilmente ha già un maestro.”

Yuehua ci aveva riflettuto sopra. Se Luo Huo’er fosse molto affezionata al suo maestro, molto probabilmente si sarebbe rifiutata di diventare anche sua discepola, e questo avrebbe reso imbarazzante la situazione.

Ma Yuehua voleva istruirla visto il suo talento. Aveva la sensazione che in futuro la ragazza l’avrebbe superata.

Stabilire un rapporto maestra-discepola con Luo Huo’er, specialmente date le sue potenti origini, sarebbe stato di grande beneficio, non solo per Yuehua, ma anche per la famiglia reale del Divino Regno di Tai Ah.

“Cercherò la prova di Luo Huo’er. Lascerò il resto a voi.”

Disse con noncuranza Yuehua. In realtà, visti i suoi potenti poteri mentali, sarebbe stato facile per lei valutare velocemente cento trascritti. Ma non l’avrebbe fatto perché queste persone non erano i suoi discepoli.

“Sì!”

Le due ragazze portarono via i trascritti e se ne andarono.

Avevano già valutato una prova simile e sapevano quali erano i criteri di valutazione di Yuehua.

Yuehua usava due criteri principali per valutare l’estrazione d’energia dei discepoli.

Uno era la quantità di energia estratta e l’altro era la precisione del controllo dell’energia.

Più energia veniva estratta, più forte sarebbe stata la reliquia raffinata.

E migliore era il controllo, maggiore sarebbe stato il tasso di successo nel raffinare una reliquia.

C’era un totale di 182 percorsi nella runa dorata di una pergamena.

Questi 182 fini percorsi mettevano alla prova le capacità di estrazione e controllo dell’energia degli apprendisti.

Solo l’estrazione perfetta di ogni filo di Potere della Desolazione, insieme ad un controllo perfetto, avrebbe permesso di seguire perfettamente i 182 percorsi.

E oltre ai 182 percorsi della runa dorata, c’erano anche altre tre riserve di energia.

Queste tre riserve di energia valutavano la quantità che un apprendista della Divina Tecnica della Desolazione poteva estrarre.

Più energia avesse avuto la riserva, più sarebbe stato difficile riempirla.

Agli stadi del Sangue Viola e delle Fondamenta Yuan, riempire tre riserve di energia era quasi impossibile.

Per quanto riguardava i punteggi, venivano stabiliti secondo questa metrica: per quanto riguardava il controllo d’energia dei 182 percorsi, riempire alla perfezione una linea faceva guadagnare due punti, un riempimento imperfetto avrebbe dato un punto.

C’era un totale di 364 punti.

Per quanto riguardava le riserve di energia, riempirne una valeva 110 punti, per un totale di 330 punti.

Il punteggio totale era di 694, ma arrotondando avrebbe superato il 700.

Secondo le esperienze precedenti, un tipico apprendista della Divina Tecnica della Desolazione avrebbe avuto un controllo d’energia da 140-150 punti e le sue riserve di energia sarebbero arrivate a circa 80-90 punti.

Un totale di 230-240 punti sarebbe stato accettabile.

Superare 300 era ottimo.

Un genio avrebbe raggiunto 350 punti!

Un punteggio al di sopra di 400 punti… era molto raro. Perfino i due discepoli di Yuehua erano riusciti ad ottenere un punteggio di 430-440 punti quando si erano sottoposte alla prova di Yuehua da adolescenti.

Questo risultato avrebbe soddisfatto Yuehua.

Ora Yuehua non vedeva l’ora di osservare la trascrizione di Luo Huo’er.

Voleva vedere quanti punti avrebbe ottenuto un genio così promettente.

Mentre spiegava lentamente la pergamena, già dargli un’occhiata la fece sorridere.

I risultati di Luo Huo’er probabilmente le avrebbero dato una sorpresa!

Guardando le tre riserve di energia, poteva capire con un’occhiata i risultati.

Quando immerse il suo potere mentale nelle tre riserve di energia, Yuehua vide che Luo Huo’er ne aveva riempito circa il 60%.

Era un numero piuttosto scioccante.

“Riempimento dell’energia, 198 punti.”

Dopo c’erano i 182 percorsi delle rune che riflettevano il controllo dell’energia.

Era più importante del riempimento dell’energia.

Mentre il livello di un Divino Maestro della Desolazione aumentava, la sua capacità di estrarre energia avrebbe fatto lo stesso. Ma il controllo era un modo di gran lunga migliore per misurare il talento.

Divini Maestri della Desolazione dello stesso livello avevano una precisione differente.

Vedendo la pergamena di Luo Huo’er, lo sguardo di Yuehua si accese. Era come leggere un antico compendio di un Divino Maestro della Desolazione. Le faceva venire voglia di esplorare l’ignoto e non vedeva l’ora di venire sorpresa.

“Perfetto, perfetto, perfetto…”

Data la forza mentale di Yuehua, analizzò velocemente i 182 percorsi delle rune in pochi secondi. Ma ora stava esaminando ogni tratto della runa per vedere se c’erano difetti.

“Perfetto, perfetto e un altro perfetto!”

Lo sguardo di Yuehua si accese sempre di più. Aveva controllato più di cento percorsi ormai e finora Luo Huo’er li aveva completati alla perfezione.

“Oh… Questa runa ha un difetto…”

Dopo aver esaminato 126 percorsi, notò un difetto. C’era un piccolo tratto che Luo Huo’er non aveva riempito.

Questo fece sospirare Yuehua. Anche se sapeva che la costanza di Luo Huo’er era meravigliosa, Yuehua sentì comunque rimpianto dopo che trovò un difetto.

“Questo percorso può guadagnare solo un punto.”

Yuehua scosse la testa. Sospirò tra sé e sé per essere stata troppo avida. Una ragazza che poteva ottenere un risultato del genere era già un mostro, cos’altro stava cercando…?

Anche il 127esimo percorso era perfetto.

In seguito le rune perfette e quelle difettose si alternavano.

Più si andava oltre, più la forza mentale dei candidati si sarebbe indebolita. Nemmeno Luo Huo’er faceva eccezione. Era impossibile che riempisse ogni tratto alla perfezione. Inoltre avevano avuto solo quindici minuti a disposizione per la prova.

Dopo il 160esimo percorso, molti tratti erano stati lasciati vuoti, senza energia.

Questa situazione sarebbe risultata in zero punti.

Sommandoli tutti, il controllo di Luo Huo’er aveva raggiunto un totale di 296 punti!

Questo era sicuramente un punteggio mostruoso!

296 punti, insieme agli altri 198, facevano un totale di 494!

Le mancavano solo 6 punti dall’arrivare a 500!

Yuehua fece un respiro profondo. Era estremamente raro ottenere più di 400 punti. 450 punti era praticamente impossibile, così la difficoltà nell’arrivare a 500 era ovvia.

“Il futuro di Luo Huo’er è inimmaginabile!”

Yuehua era impaziente. Una gemma così preziosa poteva essere trovata dopo un colpo di fortuna e non cercandola.

Yuehua tenne la trascrizione con attenzione. Poco dopo, le sue discepole entrarono frettolosamente nella stanza.

“Pa!”

La porta era stata spalancata.

“Oh? Cosa succede?” Yuehua era sorpresa. Le due discepole provenivano una dalla famiglia reale e l’altra da un clan recluso. Erano sempre educate ed eleganti. Raramente sarebbero sembrate così agitate.


