---
title: Capitolo 272 - Rilascio dei Risultati
pubDate: 2024-05-21T16:46:59.446Z
tags:
    - tmw
---


Non solo i coltivatori della Divina Città di Tai Ah formavano associazioni, ma anche società.

La più grande società era l’alleanza degli avventurieri delle Lande Selvagge. I suoi membri per lo più formavano dei gruppi per andare nelle Divine Lande Selvagge per ottenere esperienza e cacciare bestie della desolazione.

E la seconda società più grande era quella dei Divini Maestri della Desolazione.

La società dei Divini Maestri della Desolazione era localizzata nella torre centrale. Ogni mese, avrebbe organizzato vari tipi di attività, che ricevevano il supporto ufficiale della città.

Oggi non c’erano eventi particolari, ma la sala era comunque affollata!

C'erano 400-500 persone radunate qui. Erano tutti apprendisti della Divina Tecnica della Desolazione. Era venuto quasi l’80-90% degli apprendisti della Divina Città di Tai Ah.

Questo perché era il giorno in cui la Granmaestra Yuehua avrebbe pubblicato i risultati delle prove.

La classe di Yuehua in realtà comprendeva solo circa cento studenti. Molti apprendisti non potevano permettersi di pagare la tassa scolastica per partecipare alle lezioni, ma anche così, quando avevano sentito della valutazione della Granmaestra, molti di loro erano venuti a vedere i risultati dei geni.

Questa prova sarebbe stata critica per le tasse scolastiche e le concessioni. E molti credevano che, da un certo punto di vista, avrebbe indicato il livello degli apprendisti nella Divina Città di Tai Ah.

I punteggi potevano determinare chi era il migliore!

Non c’erano dubbi su chi sarebbe stata la prima persona in classifica. Luo Huo’er non doveva dimostrare il suo talento. Aveva messo in ombra tutti gli altri battendo un record pochi giorni fa!

Tutti volevano sapere chi avrebbe ottenuto il secondo posto.

Yang Yuefeng, Li Daohong e Zhou Shiguang erano tutti contendenti per il secondo posto!

Erano tra i primi dieci posti nella classifica dell’Uomo. Tuttavia, i primi dieci nella lista non consistevano solo in Divini Maestri della Desolazione apprendisti. Ad esempio, Qin Haotian, Li Xiao e gli altri avevano fatto lo stesso dando la caccia alle bestie della desolazione.

La prova di Yuehua era un modo completo per valutare tutti gli apprendisti nella Divina Città di Tai Ah. Il significato dietro questo esame era molto importante. Non erano solo gli apprendisti ad esserne preoccupati, perfino molte grandi fazioni avevano mandato i loro informatori per ottenre informazioni di prima mano.

Anche le persone dal secondo al decimo posto avrebbero ottenuto molta attenzione da tutte queste grandi fazioni.

In quel momento, nel campo di allenamento al 69esimo piano, Luo Huo’er indossava un abito di allenamento bianco. Stava facendo la spaccata e stava piegando la schiena. Il suo corpo formava una curva perfetta e i suoi lunghi capelli setosi si erano sparsi sul tappeto.

Luo Huo’er stava allenando il sutra del cuore della sua famiglia.

All’improvviso Dong’er aprì la porta ed entrò furtivamente.

“Signorina, oggi è il giorno in cui saranno rilasciati i risultati. Ci sono molte persone radunate nella società dei Divini Maestri della Desolazione. Stanno tutti aspettando di vedere la classifica. Perché non ci va?”

Luo Huo’er non rispose mentre premette le mani a terra per sollevare il resto del corpo. Entrambe le sue gambe stavano ancora mantenendo un’angolazione di 180°. Sembrava un uccello che stava spiegando le ali.

A causa della posizione di Luo Huo’er, la sua tuta aderiva fermamente sul suo corpo, mostrando il suo posteriore e il suo seno perfetti.

Si concentrò sugli ultimi movimenti per poi spostarsi i capelli indietro e dire: “Finirò comunque prima. Non c’è molto da vedere. I livelli di queste persone sono così pessimi che posso usare metà sigillo della mano per batterli!”

Luo Huo’er arricciò la bocca per poi continuare ad allenarsi.

Dong’er ridacchiò: “La signorina ha ragione! La signorina non può che essere finita prima. Ma non vuole vedere i risultati che ha ottenuto?”

“La prova è stata difficile. Ho una vaga idea di quale sia il mio punteggio, così non ho proprio bisogno di vederlo. Inoltre ci sono così tante persone ammassate a guardare i risultati. Se andassi lì tra di loro, non sarebbe degradante per me?”

Luo Huo’er arricciò le labbra. In realtà questo era il motivo principale per cui non aveva intenzione di guardare i risultati. Come poteva farsi largo tra la folla, stando in punta di piedi per vedere la classifica? Una degradazione del genere non si addiceva al suo prestigio.

“La signorina ha ragione. Ci andrò io.” Dong’er si offrì volontaria e corse fuori dal campo di allenamento con le sue gambette.

Quando Dong’er raggiunse la sede della società, la trovò estremamente affollata. Mescolati tra la folla c’erano perfino alcuni ambasciatori di grande fazioni che non erano coltivatori della Divina Città di Tai Ah.

Prima di tutto erano qui per vedere i risultati e secondo, per instaurare buoni rapporti con le reclute più promettenti.

Tra la folla, i tre che ricevettero più attenzione furono Yang Yuefeng, Li Daohong e Zhou Shiguang. Visto che Luo Huo’er non c’era, risaltavano di più tra gli apprendisti.

“Fratello Daohong, fratello Shiguang, da quanto tempo!” Salutò Yang Yuefeng.

“Come stai fratello Yuefeng? Ho sentito che hai avuto molto successo in questa prova e hai già prenotato un banchetto nel ristorante della Luna Divina. Sembra che sarà il fratello Yuefeng ad ottenere il secondo posto!” Rispose con un sorriso Li Daohong.

“Avanti, avanti. I miei risultati possono essere considerati solo soddisfacenti. Potrebbero non essere superiori a quelli del fratello Daohuo.” Rispose umilmente Yang Yuefeng.

Quando i signorini si radunavano insieme, spesso si sarebbero lusingati a vicenda, ma solo loro sapevano cosa stavano davvvero pensando.

Non solo c’era la loro reputazione in gioco, ma anche la generosa borsa di studio. Se avessi ottenuto l’apprezzamento della Granmaestra Yuehua, avresti potuto avere l’occasione di apprendere il Budda Lunare dalle Mille Mani!

Chi non voleva essere al secondo posto per una prova così importante?

Anche se i tre sembravano complimentarsi l’un l’altro apertamente, in realtà volevano tutti primeggiare!

“Ipocriti!” Dong’er vide i tre ambiziosi, ma che fingevano di lusingarsi l’un l’altro. Anche se era giovane, a volte capiva bene come funzionava il mondo.

In quel momento, la porta della società dei Divini Maestri della Desolazione si aprì. Due tutori dell’ordine dal mantello nero uscirono. Stavano tenendo una pergamena spessa come un secchio nelle loro mani.

Tutti diventarono immediatamente silenziosi. Avevano capito che i due tutori dell’ordine erano qui per comunicare i risultati. E la pergamena probabilmente era la classifica!

In effetti, quando i due tutori dell’ordine arrivarono al centro, uno di loro disse: “La Granmaestra Yuehua ci ha detto di comunicare i risultati. Prima parafraserò le parole della Granmaestra Yuehua. Ha detto che il primo e il secondo studente potranno apprendere il Budda Lunare dalle Mille Mani. Se saranno disposti ad accettarlo, la Granmaestra Yuehua li guiderebbe con tutto il suo cuore.”

Queste parole furono come una roccia che cadeva in un lago. Si scatenò subito del trambusto!

I primi due avrebbero appreso il Budda Lunare dalle Mille Mani!

Se avessero voluto, sarebbero stati istruiti da lei con tutto il suo cuore. In effetti era l’equivalente di accettarli come suoi discepoli personali!

Tutti sapevano che lo scopo della venuta della Granmaestra Yuehua era di accettare un discepolo. Avrebbe accettato solo Luo Huo’er, ma tutti gli altri speravano di attirare l’attenzione della Granmaestra. Sarebbero stati soddisfatti anche di diventare uno discepolo di nome.

E anche per diventare un discepolo di nome, bisognava superare diverse prove e ottenere risultati sbalorditivi.

Non si sarebbero mai aspettati che dopo la prima prova, la Granmaestra avrebbe deciso di accettare un altro discepolo a parte Luo Huo’er!

Questa era una grandissima opportunità!

Chi era così fortunato da aver ottenuto il secondo posto?

Un po’ di apprendisti della Divina Tecnica della Desolazione tra i primi posti si entusiasmarono.

“Fratello Daohuo, fratello Shiguang, non mi sarei mai aspettato che noi tre avremmo avuto un’occasione. Chissà, forse il fratello Daohuo o il fratello Shiguang hanno attirato l’attenzione della Granmaestra Yuehua!” Disse con tono falso il fratello Yuefeng. Gli tremava la voce. Al momento desiderava che Li Daohong e Zhou Shiguang morissero all’improvviso, lasciando solo a lui la possibilità di diventare discepolo della Granmaestra Yuehua.

“Ahah! Il fratello Yuefeng di sicuro è umile. Credo che molto probabilmente il secondo posto appartiene al fratello Yuefeng. Se sarà così, il fratello Yuefeng otterrà un enorme succeso. In futuro dovrà prendersi cura di noi.” Anche Zhou Shiguang mentì. Mentre parlava, il suo battito cardiaco accelerò mentre pensava ‘<em>Deve aver scelto me, deve aver scelto me!’</em>

In quel momento, Li Daohong, Zhou Shiguang e Yang Yuefeng erano i più nervosi. Era il momento in cui i loro fati sarebbero stati decisi. Nessuno di loro era assolutamente sicuro di poter battere gli altri due.

I due tutori dell’ordine dissero: “Ora affiggeremo i risultati. Un punteggio perfetto è di 700 punti.”

Uno dei tutori dell’ordine squarciò il sigillo della lista. Nessun altro aveva ancora visto il risultato.

La classifica era davvero lunga. Un tutore dell’ordine avrebbe tenuto un’estremità della pergamena, mentre l’altro avrebbe tirato l’altra parte della pergamena. L’avrebbero aperta orizzontalmente, come un’opera d’arte, mostrando lentamente i risultati.

A tutti si mozzò il fiato!

Dopo un po’ di spazio bianco, apparì un nome dopo l’altro.

Questi nomi apparivano dalla posizione più bassa a quella più alta. Il primo nome era in fondo, con un punteggio che superava a stento 200.

“Che punteggio basso!”

Alcuni ne furono segretamente inorriditi. In fondo alla lista, ottenere 200 punti sarebbe corrisposto a meno di un terzo del massimo, che era 700.

La lista fu rivelata lentamente. Apparì un nome dopo l’altro. Quando i giovani videro la loro posizione, mostrarono espressioni piene di emozioni contrastanti. Non era esattamente glorioso finire in fondo.

Lentamente, apparirono più di dieci nomi. Dopo quelli al centro, il punteggio aumentò lentamente, superando i 250 punti.

Poi arrivarono i 260, 270, 280 punti…

Continuarono ad aumentare mentre raggiungevano 300 punti.

Ora gli sguardi dei giovani che vedevano i loro nomi si accendevano. Anche se i loro punteggi non erano impressionanti, finire nella parte alta di un gruppo di membri d’élite li riempiva di orgoglio.

La lista si era aperta di circa tre quarti. Era arrivata ai primi venti nomi.

Il resto delle persone si tese.

Yang Yuefeng finse di mantenere la calma facendosi vento con il suo ventaglio di carta, ma i suoi palmi erano coperti di sudore e iniziò ad agitare il ventaglio sempre di più fino a rischiare di strapparlo.

Li Daohong sorrise, ma in modo forzato, come se fosse congelato sul suo viso.

Invece Zhou Shiguang non nascose le sue emozioni. Stava stringendo entrambe le mani mentre fissava senza battere ciglio i nomi che apparivano sulla lista.

Aveva paura di vedere apparire il suo nome.

Dopo un’altra decina di nomi, arrivarono ai primi dieci!

In quel momento, i nomi che apparivano erano tutti famosi. Erano Divini Maestri della Desolazione talentuosi che provenivano da grandi famiglie!

Anche così, i loro punteggi erano approssimativamente di 320-330 punti.

Il punteggio perfetto era di 700, eppure questi geni di grandi clan non erano riusciti nemmeno ad arrivare al 50%. Questo dimostrava quanto era difficile la prova!

Chi non era apparso nella lista era estremamente nervoso. Volevano essere l’altra persona fortunata oltre a Luo Huo’er.

Dopo che apparirono un po’ di altri nomi, mancava solo una piccola porzione della pergamena. Un po’ di persone rivelarono espressioni deluse.

In quel momento, i nomi della lista ora erano scritti un po’ più grandi. Ogni parola era tre volte più grossa. Per questo, il ritmo con cui veniva rivelata la classifica rallentò. Così sembrava che ogni nome ci mettesse più tempo ad apparire.

Yang Yuefeng e gli altri ebbero la sensazione che ogni secondo fosse lungo quanto un anno!

Tutti loro desideravano vedere i nomi degli altri, speravano di essere gli ultimi.

“Zhou Shiguang, 345 punti!”

Zhou Shiguang, che era sotto il palco, ebbe la sensazione di ricevere un colpo in testa. Le sue orecchie ronzavano mentre sentiva di stare per svenire…

Era stato eliminato…

Il suo nome era apparso prima di Li Daohong e Yang Yuefeng. Questo significava che aveva ottenuto il punteggio più basso tra i tre.

“Fratello Shiguang, che peccato…” Disse Yang Yuefeng mentre si faceva vento con il ventaglio. Era pieno di gioia, ma mostrò apposta uno sguardo di rimpianto.

Zhou Shiguang unì le mani e disse con un sorriso riluttante. “Non… non importa. Congratulazioni ai fratelli Yuefeng e Daohuo. Non posso competere con voi.” La sua espressione era ancora più contrita di un pianto.

In quel momento, Yang Yuefeng e Li Daohong non persero più tempo a parlare con Zhou Shiguang perché stava per comparire il prossimo nome. Questo era il momento più critico. Entrambi i loro cuori batterono come tamburi e le loro pupille si contrassero. Fissarono senza battere ciglio la lista dei risultati che si stava rivelando lentamente.

Se lo sguardo di una persona emanasse calore, probabilmente la pergamena sarebbe già bruciata.

Il prossimo era: “Li Daohong, 347 punti!”

Li Daohong tremò e sbiancò! Le sue dita tremarono, era incredulo.

Aveva perso… perso contro Yang Yuefeng!

In quel momento Yang Yuefeng si riempì di gioia!

“Fratello Daohuo, che peccato. Mancava solo un poco!” Il cuore di Yang Yuefeng stava battendo velocemente e il suo flusso sanguigno aumentò. Voleva sembrare rilassato, ma non poteva fingere. La sua voce tremò lievemente a causa dell’entusiasmo.

Tutti potevano vedere che era estatico.

Dopo Li Daohong, apparì il nome di Yang Yuefeng.

“Yang Yuefeng, 360 punti!”

Yang Yuefeng non sapeva se quel giorno aveva fatto una prova particolarmente eccezionale perché era stato posseduto da una creatura divina. Aveva ottenuto 13 punti in più rispetto a Li Daohong.

Il suo punteggio era davvero alto! Non c’era da meravigliarsi che fosse stato scelto insieme a Luo Huo’er.

Molti la pensavano allo stesso modo. Iniziarono a congratularsi con Yang Yuefeng.

“Congratulazioni fratello Yuefeng!”

“Il fratello Yuefeng deve offrirci da bere! Dobbiamo festeggiare nella stanza più lussuosa del ristorante della Luna Divina! E deve durare per tre giorni di fila.”

Molti sorrisero e si complimentarono con lui, ma c’era un po’ di amarezza dietro i loro sorrisi.

Solo persone imparentate con Yang Yuefeng o suoi seguaci della residenza reale Chu si entusiasmarono. Se il loro capo fosse stato forte, ne avrebbero tratto vantaggi. Molti erano contenti di essersi uniti alla residenza reale Chu prima.

Ora Yang Yuefeng era diventato rosso per l’entusiasmo. Il suo corpo sembrava una pentola a pressione che stava per scoppiare.

Ma mantenne comunque una certa compostezza. Non si fece trascinare dall’entusiasmo fino alla fine. Poteva apparire un’incognita all’improvviso.

“Non congratulatevi con me così presto. C’è ogni sorta di talento nascosto nella Divina Città di Tai Ah. Forse c’è qualcuno ancora più bravo dei fratelli Shiguang, Daohuo e di me.” Yang Yuefeng poteva sembrare umile e calmo, ma era già apparsa una vena nella sua fronte. Stava fissando senza battere ciglio la lista che si stava srotolando. Era concentrato sui nomi che erano già apparsi.

Mentre la lista veniva rivelata, Yang Yuefeng stava già contando tutti i suoi possibili rivali. Tutti i loro nomi erano già apparsi, così non c’era nessuno che potesse minacciare il suo secondo posto.

Era stato selezionato sicuramente come discepolo della Granmaestra Yuehua!

Aveva la sensazione di stare sognando!

“Il fratello Yuefeng è così modesto. Come può essere? Chi doveva apparire è già apparso.”

Mentre qualcuno stava dicendo questo, apparì un nome che fece tirare un sospiro di sollievo a Yang Yuefeng.

“Luo Huo’er, 494 punti!”

Questo nome era ancora più grosso del precedente, era stato perfino scritto orizzontalmente. Occupava sessanta centimetri della pergamena. Ogni parola non era scritta con inchiostro nero, ma condensata usando rune di energia. Questo rifletteva la differenza.

494 punti?!

Così alto?!

Vedendo questo punteggio terrificante, tutti spalancarono gli occhi.

Yang Yuefeng, che era al secondo posto, aveva guadagnato solo 360 punti.

Luo Huo’er l’aveva battuto di più di 130 punti. Era folle!

La gente non sapeva quanto era terrificante Luo Huo’er, ma solo vedendo il suo punteggio si erano resi conto di quanto era grosso il divario tra di loro.

Tra la folla, Dong’er vide il punteggio di Luo Huo’er e alzò i pugni al cielo. Sembrava che tutto l’onore fosse suo.

“Eheh, la signorina è così brava. Non solo ha ottenuto il primo posto, ma supera di netto il secondo posto. Quando le comunicherò la buona notizia, dubito che ne sarà contenta. Dirà sicuramente che è naturale.”

Dong’er aveva già previsto la reazione di Luo Huo’er.

I risultati di Luo Huo’er erano sbalorditivi, ma Yang Yuefeng non poteva più preoccuparsene. Aveva solo un pensiero in mente.

Dato che il nome di Luo Huo’er era già apparso, non poteva più sbagliarsi!

Era finito secondo. Questo perché Luo Huo’er era la prima e nessuno poteva avere un punteggio superiore al suo!

“Congratulazioni fratello Yuefeng!”

“Il fratello Yuefeng è un drago tra gli uomini!”

Un gruppo di persone andò a congratularsi con lui immediatamente. Che fossero sinceri o no, lo lodavano tutti.

Yang Yuefeng era stato scelto dalla Granmaestra Yuehua e avrebbe avuto delle prospettive illimitate in futuro. Ora che era di ottimo umore, era meglio renderselo amico.

“Ahah, siete troppo cortesi.” Yang Yuefeng si girò per accettare le congratulazioni di queste persone.

Si schiarì la gola e disse alla folla attorno: “In tutti questi anni, ho praticato con impegno la Divina Tecnica della Desolazione. Anche se sono poco talentuoso, ho comunque lavorato sodo e non mi sono mai rilassato. Sono spaventato ad aver ricevuto l’apprezzamento della Granmaestra Yuehua, temo che non potrò essere all’altezza delle sue aspettative. In futuro lavorerò ancora più sodo. Difenderò il Divino Regno di Tai Ah, lottando e proteggendo ogni forma di vita…”

Yang Yuefeng stava cavalcando l’onda del suo successo e la sua voce era un’ottava più alta. Stava toccando il cielo con un dito.

Si era impegnato duramente a mantenere la sua immagine imperturbabile, ma mentre stava dicendo queste parole, era tutto sorrisi.

Ma subito dopo aver finito il suo monologo appassionato, si irrigidì all’improvviso.

“Oh… cosa succede?”

C’era qualcosa di strano. Tutte le persone che erano venute a congratularsi con lui si erano irrigidite. Stavano tutte guardando qualcosa dietro di lui, come se ci fosse un fantasma.

C’era solo la lista dei risultati dietro Yang Yuefeng.

Yang Yuefeng ebbe un tuffo al cuore. Cosa stava succedendo?

C’era un problema con la lista?

Non osò voltarsi, ma in quel momento c’era uno strano silenzio nella sala. Tutti erano rimasti sul posto sbigottiti. Sembravano folgorati, in uno stato di trance.

Yang Yuefeng sentì una brezza fredda e gli venne la pelle d’oca sulla schiena. Aveva la sensazione di non trovarsi più nella società dei Divini Maestri della Desolazione, ma in un cimitero silenzioso.

Dopo un po’ un giovane indicò la lista e mormorò con un’espressione incredula: “Luo Huo’er… Luo Huo’er, lei… come può essere…”

Vedendo la sua reazione, Yang Yuefeng ebbe la sensazione che qualcuno l’avesse pugnalato al cuore.

Tutto attorno a lui rallentò.

Si era irrigidito. Sembrava che fosse diventato uno zombie strisciato fuori da una tomba. Si voltò con difficoltà mentre girava poco a poco la testa.

La classifica che gli aveva portato enorme gloria e anticipazione adesso era diventata una maledizione. Non osava guardarla.

Yang Yufeng si forzò a posarci lo sguardo. Sulla lista, in una posizione superiore a quella di Luo Huo’er, c’erano brillanti rune dorate condensate in parole. C’era scritto: “Yi Yun, 515 punti!”

Yang Yuefeng ebbe la sensazione che tutto il suo sangue fosse stato risucchiato fuori dal suo corpo. Perse ogni supporto e quasi cadde a terra.

515 punti?

515 punti?

Questa frase continuava a perseguitarlo come una maledizione. Queste parole dorate sembravano tinte di rosso, lo divoravano!

Yi Yun… è Yi Yun. Come può essere Yi Yun?!

C’era solo una persona di nome Yi Yun tra gli oltre cento apprendisti ed era la persona più improbabile!

“Noooo! Non posso accettarlo!” Gridò Yang Yuefeng.

La sua espressione fu sfigurata dalla rabbia. Vene apparirono sul suo collo e sulla sua faccia, come vermi che si contorcevano sotto la sua pelle. Lo fecero sembrare orribile!

“Dev’esserci stato un errore! Yi Yun non conosce la Divina Tecnica della Desolazione, come può essere finito prima di Luo Huo’er?! Come può essere finito prima di me?! Dev’esserci stato un errore! Sono secondo! Sono secondo!!”

Yang Yuefeng era già diventato incoerente.

Non poteva accettare la realtà. Dopo che le sue speranze erano arrivate ad un trionfante picco senza precedenti, gliele avevano rubate! Aveva la sensazione che qualcuno gli stesse squarciando il cuore con un coltello!


