---
title: Capitolo 273 - Invito di Yuehua
pubDate: 2024-05-21T17:46:59.446Z
tags:
    - tmw
---


“Fratello Yuefeng, fratello Yuefeng, calmati!”

Alcuni dei coltivatori che facevano parte della residenza reale Chu si precipitarono in avanti per tirarlo via.

A giudicare dal suo stato mentale, probabilmente avrebbe fatto a pezzi la lista se non lo avessero fermato.

In quel momento, molti degli apprendisti attorno a Yang Yuefeng sembravano completamente increduli.

Ricordavano ancora come Yi Yun era rimasto lì impalato come uno sciocco durante la lezione della Granmaestra Yuehua. Non sapeva nemmeno come raffinare una semplice reliquia d’osso, eppure aveva superato Luo Huo’er?

C’era stato davvero un errore?

“Vorrei vedere la Granmaestra Yuehua!” Yang Yuefeng era stato tirato indietro dagli altri, ma continuò ad urlare.

Vedendo Yang Yuefeng in queste condizioni, molti Divini Maestri della Desolazione lo guardarono con compassione e anche con fare gongolante.

La situazione era molto chiara. Indipendentemente dal fatto che ci fosse stato un errore o no, una cosa era certa. La Granmaestra Yuehua non aveva intenzione di accettare Yang Yuefeng come discepolo.

Il risultato di Yang Yuefeng era solo di 360 punti e il discutibile punteggio di Yi Yun aveva i requisiti per attirare l’attenzione della Granmaestra Yuehua.

Ora più in alto era arrivato Yang Yuefeng, più sarebbe caduto!

Se non avesse avuto speranza di ascendere e non avesse fatto quel discorso appassionato in pubblico, non sarebbe finito in queste condizioni tragiche.

“Vuoi incontrare la Granmaestra Yuehua?” I due tutori dell’ordine che avevano il compito di comunicare i risultati lo guardarono come se Yang Yuefeng fosse un ritardato mentale. “La Granmaestra Yuehua non è una persona che puoi incontrare così facilmente.”

I due non avevano visto i risultati, ma avevano ricevuto la pergamena dalla Granmaestra Yuehua in persona. Con le sue capacità mentali, la Granmaestra Yuehua poteva raffinare una reliquia d’osso della desolazione che richiedeva decine di migliaia di sigilli senza nessun problema, figuriamoci registrare un punteggio. Come avrebbe potuto fare un errore così semplice?

Sembra che Yi Yun abbia davvero ottenuto il primo posto…

I due tutori dell’ordine se ne andarono, lasciando storditi gli apprendisti. La classifica di oggi era troppo scioccante. Aveva stravolto ogni loro preconcezione.

Ma la piccola serva Dong’er tra la folla era rimasta completamente sbigottita.

“La signorina non è prima… la signorina non è finita prima?” Mormorò la piccola domestica più volte. Fissò la classifica affissa al muro con i suoi occhioni.

Ma non importava quanto la fissava, le parole grosse e appariscenti: “Yi Yun, 515 punti” rimanevano lì.

Non c’erano stati errori.

“Devo dirlo alla signorina…” Disse tra sé e sé Dong’er mentre correva verso la divina torre centrale con le sue gambette.

Dong’er raggiunse velocemente il 69esimo piano della torre.

“Peng!”

Dong’er aprì la porta del campo di allenamento. Luo Huo’er stava ancora praticando il sutra del cuore della sua famiglia. Vedendo l’entrata precipitosa di Dong’er, Luo Huo’er disse con rabbia: “Maledizione, che cos’è tutta questa fretta?!”

Luo Huo’er aveva bisogno di mantenere la calma mentre si allenava. Le entrate e le uscite di Dong’er avrebbero influenzato la sua coltivazione.

Dong’er ignorò il suo rimprovero ed esclamò: “Signorina, signorina… la prova… la prova…”

Dong’er era estremamente agitata, così stava balbettando.

“Hanno pubblicato i risultati? Va bene… Qual è il mio punteggio?” Chiese con noncuranza Luo Huo’er mentre continuava la sua coltivazione. Sembrava che la classifica non fosse così importante per lei.

Dong’er esitò e le si bloccarono le parole in gola.

“La signorina ha ricevuto 494 punti…” Disse lentamente Dong’er.

“494 punti? Qual è il punteggio perfetto? E quanti punti ha ottenuto il secondo posto?” Chiese di nuovo con tranquillità Luo Huo’er. Non conosceva i criteri di valutazione, ma sapeva a grandi linee cosa significavano 494 punti.

“Il punteggio perfetto è… 700 punti.” Dong’er deglutì e disse con nervosismo: “E… signorina, è lei la persona al secondo posto. Qualcun altro è arrivato al primo. Il suo punteggio è stato di 515 punti…”

<em>Oh?</em>

Luo Huo’er stava per girarsi per fare una rotazione completa, ma quando sentì le parole di Dong’er, si irrigidì, rischiando quasi di cadere a terra.

“Cos’hai detto?! Qualcuno ha ottenuto 515 punti, più di me?!” Luo Huo’er spalancò gli occhi. Ora il suo stato mentale era completamente turbato, aveva perso la calma in un solo respiro di tempo.

Dong’er sussultò per lo spavento. Continuò ad annuire con fervore.

Luo Huo’er guardò Dong’er con un’espressione sbigottita. Sapeva che Dong’er era una sempliciotta che non avrebbe fatto uno scherzo del genere.

Come poteva esserci qualcuno con un punteggio superiore?

Quella persona era qualcuno come quel Yang Yuefeng o chissà chi altro?

Solo ripensando alla faccia da rospo di Yang Yuefeng, Luo Huo’er aveva la sensazione che fosse impossibile. Se non avesse potuto battere quel rospo, tanto valeva morire.

“Chi ha ottenuto un punteggio più alto di me?” Luo Huo’er si alzò strisciando e afferrò Dong’er per le spalle. Era molto più alta di Dong’er, così ora impaurì la serva con la sua espressione spaventosa.

“Il nome… di quella persona è Yi Yun…”

Dong’er non sapeva della “storia” dietro Yi Yun e Luo Huo’er. Naturalmente non sapeva che impatto avrebbero avuto queste parole sulla sua signorina…

“Chi?!”

Dopo aver sentito quel nome, Luo Huo’er si sentì come se fosse stata colpita da un fulmine. Era completamente sbigottita!

Quella… quella canaglia? Com’era possibile?!

Luo Huo’er strabuzzò gli occhi e rimase a bocca aperta.

Solo menzionare Yi Yun le faceva ricordare le parole malvagie che aveva detto pochi giorni fa. Quello str***o aveva ottenuto un punteggio superiore al suo?

Inoltre era chiaro che non conoscesse la Divina Tecnica della Desolazione!

<em>’Toc toc toc!’</em>

Proprio mentre Luo Huo’er era ancora incredula, sentì bussare alla porta.

Dong’er corse alla porta e vide una ragazza vestita di bianco che sembrava avere vent’anni fuori.

“Signorina, come stai?” La ragazza vestita di bianco sorrise dolcemente.

“Bene…” Dong’er salutò con fare stordito.

“La signorina Luo Huo’er è qui?” Chiese piano la ragazza.

Luo Huo’er si avvicinò: “Lei è…”

“Sono la discepola personale della Granmaestra Yuehua. Può chiamarmi sorella Liang. La mia maestra vuole invitarla.” La ragazza vestita di bianco fece un sorriso sereno. Luo Huo’er stava per cercare la Granmaestra Yuehua. Voleva vedere la lista dei risultati con i suoi occhi. Voleva vedere come quella canaglia irritante l’aveva battuta.

“Andiamo.” Luo Huo’er si cambiò velocemente e seguì la ragazza nella stanza di Yuehua.

La ragazza vestita di bianco portò Luo Huo’er al 98esimo piano della divina torre centrale. Quando la porta fu aperta, tutto ciò che vide fu una sala spaziosa.

Accanto a Yuehua c’era un’altra ragazza che sembrava avere circa vent’anni. Questa ragazza aveva portato un giovane, la persona che aveva sconcertato Luo Huo’er, Yi Yun.

All’inizio Luo Huo’er aveva provato una lieve irritazione quando Yi Yun era riuscito a battere un record per primo.

Poi, nel campo di allenamento, quella situazione imbarazzante le aveva fatto venire voglia di mettere a tacere Yi Yun, distruggerlo e coprire ogni traccia.

Ora era avvenuta questa prova. Yi Yun l’aveva battuta con un punteggio di 515 punti.

Che sorta di persona era?! Perché aveva questa maledetta fortuna ogni volta che lo incontrava?

Luo Huo’er guardò Yi Yun, che la osservò a sua volta. Solo uno scambio di sguardi fece sentire a disagio Luo Huo’er. Continuava ad avere una sensazione di fastidio.

“La studentessa Luo Huo’er porge i suoi rispetti alla maestra Yuehua.” Luo Huo’er si inchinò rispettosamente.

“Mmh…” Yuehua annuì con un sorriso. “Huo’er, in futuro ti chiamerò così. Hai qualche dubbio?”

Il tono di Yuehua era amichevole. Chiunque avrebbe pensato che fosse strano.

Un ragazzino che non aveva mai avuto contatti con la Divina Tecnica della Desolazione aveva battuto un gruppo di talenti. Com’era possibile?

“Sì!” Luo Huo’er annuì. Disse con indignazione: “Maestra, penso che questa persona non conosca la Divina Tecnica della Desolazione. Non posso credere che abbia ottenuto un punteggio superiore al mio! Potrei… potrei dare un’occhiata alla prova?”

Luo Huo’er stava sospettando che lo scritto di Yi Yun fosse diverso da quello che aveva fatto lei.

Yuehua sorrise gentilmente e disse: “Te lo mostrerò tra un po’ se vuoi. In realtà… me lo stavo chiedendo anche io, come ha fatto Yi Yun ad ottenere un punteggio superiore al tuo? Anche Yi Yun è appena arrivato e non ho avuto l’occasione di chiederglielo…”

Mentre lo diceva, Yuehua posò lo sguardo su Yi Yun. Il suo sguardo era penetrante, come se potesse vedere attraverso Yi Yun.

Il giovane trattenne il fiato. Sapeva che era di nuovo il momento di spiegarsi.

Un conto era avere talento, ma non era sufficiente a spiegare la situazione!

“Yi Yun… il tuo controllo d’energia ha ricevuto un punteggio perfetto. Hai riempito i 182 tratti della runa alla perfezione. Come ci sei riuscito?”

Prima che Yi Yun potesse rispondere alla domanda di Yuehua, Luo Huo’er si coprì la bocca.

<em>Cosa? Un punteggio perfetto?!</em>

“Maestra! Abbiamo davvero fatto la stessa prova?” Chiese Luo Huo’er.

Sapeva quanto era difficile la prova che aveva fatto. Anche se avesse avuto altri 15 minuti a disposizione, non poteva garantire di poter completare tutti e 182 i percorsi della runa alla perfezione.

"Naturalmente, ce n’era un tipo solo!” Yuehua guardò con serietà Yi Yun. Il suo sguardo era brillante come le stelle notturne.

Quando sentì la conferma di Yuehua, Luo Huo’er lo trovò ridicolo. Aveva studiato la Divina Tecnica della Desolazione da quando era piccola, eppure era inferiore ad un novellino che aveva fatto una lezione?

Yi Yun notò la reazione di Luo Huo’er. Si toccò il naso e disse con imbarazzo: “Questo… quanti punti ha ottenuto la signorina Luo Huo’er nel controllo dell’energia?”

Era la prima volta che faceva una prova del genere. Non sapeva quali risultati avrebbero ottenuto gli altri apprendisti senza l’aiuto del Cristallo Viola. Vedendo Luo Huo’er, che era una ragazza estremamente orgogliosa, perdere il controllo sentendo del suo punteggio perfetto, Yi Yun si era reso conto di aver causato trambusto.

Ma anche così, non gli importava di rivelare la sua capacità nel controllare l’energia visto che era spiegabile.

Invece avrebbe destato sospetti se avesse ottenuto risultati sbalorditivi per quanto riguardava il riempimento dell’energia visto che richiedeva una buona esperienza.


