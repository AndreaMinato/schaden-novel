---
title: Capitolo 275 - Cistifellea Ossea Lin
pubDate: 2024-05-21T19:46:59.447Z
tags:
    - tmw
---


Le notizie di come Yuehua aveva accettato discepoli si diffusero rapidamente nella Divina Città di Tai Ah.

La gente pensava che aveva accettato discepoli personali e non sapeva che era una maestra in nome. Chissà come avrebbe reagito se l’avesse saputo.

Quando Yang Yuefeng aveva sentito che Yuehua aveva accettato sia Yi Yun che Luo Huo’er come discepoli, ricevette un altro colpo devastante!

In questi giorni, Yang Yuefeng era completamente apatico. Si era rinchiuso in casa per tutto il giorno e non riceveva nessuno.

Per una persona come Yang Yuefeng, uno dei capi della giovane generazione della residenza reale Chu a parte il principe ereditario Chu, ciò che era più importante nella sua cerchia era la reputazione.

Ma ora era diventato lo zimbello della Divina Città di Tai Ah.

Durante la prima lezione di Yuehua, Yang Yuefeng aveva ridicolizzato Yi Yun con fare altezzoso, ma il giorno dopo era stato battuto spietatamente da lui. La reputazione che apprezzava così tanto era stata fatta a pezzi!

Approfittandosi di questa opportunità, molte delle persone in brutti rapporti con Yang Yuefeng diffusero appositamente e abbellirono le azioni e il discorso “appassionato” che aveva detto di fronte alla folla. Presto Yang Yuefeng era diventato lo zimbello delle cerchie aristocratiche.

Quando pensava a questo incidente, Yang Yuefeng si sentiva impazzire. Aveva rotto già molti oggetti nella sua casa.

“Yi Yun! Me lo ricorderò!”

Yang Yuefeng non osava odiare Yuehua, poteva solo detestare Yi Yun. Dal suo fallimento nel recuperare la ‘Verità delle Leggi’ al diventare un pagliaccio nella Divina Città di Tai Ah, era stato tutto a causa di Yi Yun.

Era determinato a trovare un’opportunità per sistemare i conti.

…..

Ora, nella Divina Sala delle Lande Selvagge.

Yi Yun era nella sesta sala, era rimasto lì già per 16 ore.

La statua della specie primordiale di fronte a Yi Yun era un grosso uccello rosso.

L’uccello rosso aveva le ali spalancate. Le sue piume erano state immerse nell’oro del Grande Yan, facendole brillare come soli. Ardevano di fronte a Yi Yun.

Yi Yun era quasi di fronte all’uccello rosso, a poco meno di un metro. Il calore spaventoso diede a Yi Yun la sensazione di venire bruciato, il suo intero corpo era bollente.

Sudò e presto il suo sudore evaporò. Era una sensazione difficile da sopportare.

“Questa Piuma di Sangue Multicolore è spaventosa…”

Yi Yun sussultò. Era già venuto qui diverse volte.

La Piuma di Sangue Multicolore era stata scelta dal fondatore della Divina Città di Tai Ah. Era una specie primordiale che aveva una traccia della stirpe dell’antico Corvo Dorato a tre zampe. Quando Yi Yun aveva coltivato la Sacra Tecnica di Tai Ah, aveva scelto questa stanza per coltivare il qi del puro Yang. Aveva reso il processo molto più facile.

Fino ad ora, Yi Yun aveva trascorso solo 2-4 ore nella sesta sala. Non aveva mai passato 16 ore qui come aveva fatto oggi.

Era una grossa sfida per Yi Yun.

Continuò ad usare il Cristallo Viola per controllare il potere del puro Yang nella stanza. Allo stesso tempo usò il potere del puro Yang per riflettere sul Totem delle Diecimila Bestie!

Usare il Totem delle Diecimila Bestie per completare un totem era estremamente difficile. Non era solo una tecnica mistica preparata per i saggi, era anche il resto di una copia.

Perfino Yi Yun, con l’aiuto del Cristallo Viola, aveva molte difficoltà a capire il Totem delle Diecimila Bestie.

Yi Yun provò un po’ di rimpianto mentre sopportava l’alta temperatura straziante.

Per coltivare il Totem delle Diecimila Bestie era meglio condensare l’energia delle specie primordiali.

I guerrieri che coltivavano un totem dovevano assorbire l’energia delle bestie della desolazione che uccidevano, solo allora avrebbero potuto completarlo. La Piuma del Sangue Multicolore di fronte a lui era morta da molti anni. Così, anche con l’aiuto del Cristallo Viola, Yi Yun non aveva modo di legare queste energie per condensare un Totem.

<em>’Il Cristallo Viola può essere sconvolgente, ma seguirà anche certe regole.’</em> Pensò Yi Yun. Il Cristallo Viola aveva un controllo assoluto sull’energia, ma non era onnipotente. Ad esempio, non poteva assorbire l’energia controllata da un’altra creatura vivente.

Seguiva anche le regole dei totem.

“Sembra che dovrò usare le bestie della desolazione che ucciderò con le mie mani per condensare un Totem. Al mio attuale livello, è completamente impossibile per me dare la caccia ad una specie primordiale. Posso solo usare bestie della desolazione di basso livello, ma questo renderà molto più difficile padroneggiare il Totem delle Diecimila Bestie.”

Il percorso che Yi Yun aveva scelto era molto più arduo rispetto agli altri.

Non solo il Totem, anche le 32 parole delle verità della sciabola, la Tecnica Sacra di Tai Ah e il grande dao del puro Yang che aveva scelto erano estremamente difficili.

Era arduo comprenderlo e perfezionarlo era difficile. Tuttavia, una volta padroneggiato, sarebbe stato ovvio quanto sarebbe stato positivo per Yi Yun.

Gli altri comunque avevano dovuto cambiare tecniche mistiche a metà percorso, ma Yi Yun non aveva bisogno di farlo. I Grandi Dao che Yi Yun aveva scelto erano sufficienti per fargli raggiungere un livello estremamente alto.

Dopo la diciottesima ora, Yi Yun uscì dalla sesta sala.

Tutta la sua pelle era rossa. Queste diciotto ore erano state un tipo di tortura per lui.

Anche se l’energia della Piuma del Sangue Multicolore non poteva essere condensata in un totem, Yi Yun ne aveva comunque tratto benefici. Aveva usato il potere del puro Yang per comprendere il Totem delle Diecimila Bestie. Ora aveva una comprensione molto più approfondita riguardo alla tecnica.

Grazie a questo, quando Yi Yun fosse partito per le Divine Lande Selvagge a cacciare, avrebbe avuto molte meno difficoltà a condensare il totem.

Yi Yun si trascinò nel suo appartamento, lì fece un bagno confortevole e meditò per circa un’ora prima di riprendersi lentamente.

In quel momento sentì bussare alla porta.

Yi Yun aprì e vide la serva di Luo Huo’er alla porta.

Guardò Yi Yun e balbettò: “La maestra Yuehua ha organizzato una lezione per lei… Il lavoro… dev’essere consegnato alla maestra Yuehua… dopo che avrà finito.”

Disse la serva mentre passava una pergamena di giada a Yi Yun per poi girarsi e scappare.

Yi Yun rise. Iniettò la sua energia spirituale nella pergamena e la esaminò. Dentro c’erano metodi d’estrazione d’energia e sigilli elementari. Una volta che Yi Yun avesse finito di leggerla, l’avrebbe consegnata a Yuehua per segnalare le sue carenze.

“Non mi sarei mai aspettato che la Granmaestra Yuehua mi avrebbe guidato così scrupolosamente…”

Yi Yun fu lusingato da un metodo educativo così attento. Tenne la pergamena di giada e si diresse verso la società dei Divini Maestri della desolazione.

La società dei Divini Maestri della Desolazione avevano delle stanze adibite al raffinamento delle ossa. Inoltre Yuehua aveva preparato un’area riservata a Yi Yun e a Luo Huo’er. Questa zona riservata aveva le strutture migliori per la Divina Tecnica della Desolazione.

Yi Yun aprì la porta della stanza di raffinamento. Luo Huo’er era già presente.

A parte Luo Huo’er, c’era anche la serva Dong’er e altre sei giovani.

Queste ragazze chiaramente avevano ricevuto l’approvazione di Luo Huo’er per entrare. Anche loro erano apprendiste.

“Presidentessa, cosa ne pensa del mio metodo?”

Chiese una ragazza con i capelli legati a coda di cavallo dopo aver tirato fuori una pergamena su cui erano condensate rune d’energia.

Presidentessa?

Yi Yun ne fu stupito. Com’era diventata presidentessa?

Pensandoci, Yi Yun si ricordò che la ragazza aveva formato l’associazione Luohuo, un’organizzazione seconda solo a quella Linxiao.

E Luo Huo’er ne era la presidentessa.

<em>’Questa ragazza ha usato il suo nome per chiamare l’associazione. È proprio narcisista.’</em> Pensò Yi Yun. Non poté che ripensare alla prima volta che l’aveva incontrata e come lei aveva fatto quel discorso allo specchio.

“Sei arrivato?” Luo Huo’er gettò un’occhiata verso di lui. Lo aveva salutato tutta sorrisi. Indicò con noncuranza un posto e disse: “Puoi sederti lì. Xiaoling, fagli posto.”

“Sì presidentessa.”

La ragazza di nome Xiaoling passò ubbidientemente il posto a Yi Yun. Anche queste ragazze chiaramente provenivano dall’associazione Luohuo.

La stanza era piena di estrogeni a parte per quanto riguardava l’unico maschio, Yi Yun. Il giovane si accarezzò il mento. Perché Luo Huo’er era così gentile con lui oggi? Gli aveva perfino sorriso?

Yi Yun andò al suo posto e tirò fuori una pergamena di giada. Stava finendo il compito assegnatogli da Yuehua.

“È stato preparato tutto. La maestra ha mandato qualcuno a portare il materiale.” Disse Luo Huo’er indicando un tavolo di pietra di fronte a Yi Yun. C’era una pila di oggetti necessari per completare il compito.

“Va bene.” Yi Yun annuì. Notò che Luo Huo’er si stava guardando attorno mentre gli parlava. Non lo aveva mai guardato.

Yi Yun gettò un’occhiata verso i materiali. Erano uguali alla pila sul tavolo di Luo Huo’er. Yi Yun superava di netto Luo Huo’er in termini di estrazione d’energia, così il loro compito era uguale.

Yi Yun ripensò a ciò che aveva detto Yuehua a lezione. Sporse una mano per afferrare i materiali, ma quando li toccò, all’improvviso sentì qualcosa di strano…

<em>Oh?’</em>

Yi Yun ne fu lievemente sorpreso. Visto che aveva il Cristallo Viola, era estremamente sensibile alle fluttuazioni di energia.

<em>Questo materiale è strano…</em>

Yi Yun lo esaminò. Era Cistifellea Ossea Lin.

Era la cistifellea del serpente Lin. Il serpente Lin era davvero speciale. La superficie della cistifellea non era fatta di carne, ma da un guscio d’osso spesso due centimetri e mezzo.

Il guscio racchiudeva la bile, era una caratteristica unica del serpente Lin.

Una Cistifellea Ossea Lin era la parte più preziosa del corpo del serpente Lin. Non era facile estrarre la sua energia, si poteva fallire dopo un solo errore. Era anche il motivo per cui Yuehua aveva usato questo materiale per il compito.

Percependo qualcosa di strano, Yi Yun attivò la sua visuale d’energia.

Tutto ciò che vedeva ora era fatto di energia. Era scomparsa ogni forma.

Yi Yun alla fine vide che mistero stava nascondendo la Cistifellea Ossea Lin.

Dentro l’osso della desolazione c’era uno strano nodo di energia.

C’erano quattro tipi di Potere della Desolazione diversi mischiati in questo nodo. Queste energie erano legate insieme da un sigillo che manteneva un equilibrio delicato.

Annullavano l’uno l’effetto dell’altro ed erano ben nascosti. Se non fosse stato per la visuale d’energia di Yi Yun, sarebbe stato difficile notarne l’esistenza.

Yi Yun li analizzò poco a poco e capì che se avesse iniettato energia spirituale nell’osso della desolazione per estrarne l’energia, avrebbe rotto l’equilibrio tra il Potere della Desolazione. Così la Cistifellea Ossea Lin sarebbe esplosa!

Visto che non era un’energia forte, questa esplosione non avrebbe ferito Yi Yun, ma l’avrebbe ricoperto di bile amara.


