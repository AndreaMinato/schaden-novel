---
title: Capitolo 281 - Attraversare la Palude
pubDate: 2024-05-22T01:46:59.490Z
tags:
    - tmw
---


L’ombra nera era nascosta tra le nebbia, ma Yi Yun l’aveva vista usando la visuale d’energia del Cristallo Viola.

Con la visuale d’energia, l’ombra nera era chiaramente un enorme coccodrillo lungo più di dieci metri.

Questo coccodrillo aveva una pelle scura forte come la roccia e un corno sulla testa. Le sue palpebre spesse coprivano la maggior parte dei suoi occhi e il suo corpo era avvolto da fango tossico e putrido.

Era un Antico Coccodrillo Acquanera.

L’Antico Coccodrillo Acquanera viveva solo in questa palude corrosiva. Era molto forte e la sua pelle era estremamente resistente, rendendolo invulnerabile.

Aveva l’abitudine peculiare di mangiare cadaveri, specialmente quelli marchi.

Yi Yun era ancora vivo, ma non importava. Non gli sarebbe importato di mangiare qualcosa di fresco occasionalmente. Poteva anche uccidere Yi Yun e trascinarlo nel fango per usarlo come riserva di cibo.

Vedendo il coccodrillo, a Yi Yun venne in mente un’idea e sorrise.

L’Antico Coccodrillo Acquanera ondeggiò la coda mentre nuotava lentamente verso Yi Yun. Il fango veniva spinto via dal suo corpo enorme.

Anche se l’Antico Coccodrillo Acquanera era grosso, era estremamente agile. Una volta che individuava una presa, si sarebbe avvicinato lentamente. Una volta che la preda fosse fuggita, sarebbe scattato velocemente, attaccando veloce come un fulmine!

L’Antico Coccodrillo Acquanera trovò strana una preda come Yi Yun, che sembrava debole e piccolo, ma che non aveva intenzione di fuggire. I suoi occhi color ambra fissavano ogni sua mossa.

Yi Yun estrasse silenziosamente l’arco Tai Cang, con la sua visuale d’energia, il coccodrillo non aveva modo di nascondersi.

L’Antico Coccodrillo Acquanera si arrabbiò vedendo come Yi Yun estraeva la sua arma.

Ruggì e con una velocità fulminea caricò!

Yi Yun si ritirò velocemente e, con un fragoroso schiocco, risuonò un sibilo freddo e una freccia colpì la pancia dell’Antico Coccodrillo Acquanera!

<em>Boom!</em>

Il qi vitale contenuto nella punta della freccia esplose, facendo schizzare fango ovunque!

L’Antico Coccodrillo Acquanera sentì dolore. Anche se la sua pancia era coperta di scaglie, iniziò comunque a sanguinare per via dell’esplosione violenta!

<em>Whoosh! Whoosh! Whoosh!</em>

Yi Yun continuò a sparare frecce. L’Antico Coccodrillo Acquanera si arrotolò, cercando di usare il suo carapace duro per resistere agli attacchi.

Il qi vitale esplose in continuazione e le frecce inseguitrici del vento sollevarono una tempesta di fango nella palude.

L’Antico Coccodrillo Acquanera si infuriò.

Non si sarebbe mai aspettato che la preda all’apparenza debole avrebbe potuto ridurlo in condizioni così patetiche.

Ringhiò e balzò fuori dalla palude. La sua lunga coda si abbatté su Yi Yun come una colonna di pietra.

Yi Yun dimostrò le grandi capacità della sua tecnica di movimento e si trasformò in una serie di immagini residue. E, con un balzo, arrivò a più di 30 metri di distanza.

La coda non riuscì a colpirlo, ma quando batté il terreno, causò un’enorme esplosione che fece schizzare via grandi quantità di fango!

Yi Yun usò la sciabola Esercito di Mille per resistere alla raffica di fango e poi fuggì. L’Antico Coccodrillo Acquanera ringhiò e lo inseguì. Il suo grande corpo lasciava scie di fango lungo il suo passaggio.

Seguì velocemente Yi Yun fuori dalla palude nelle lande selvagge.

L’Antico Coccodrillo Acquanera era veloce, ma solo nel fango. Una volta che avesse lasciato la palude, la sua velocità chiaramente sarebbe diminuita.

Dopo aver inseguito con rabbia Yi Yun per un po’, viaggiando per un po’ di chilometri, l’Antico Coccodrillo Acquanera cominciò a provare un senso di inquietudine.

Si sentì un po’ in pericolo e pensò di tornare indietro, ma in quel momento anche Yi Yun si fermò.

Il giovane sorrise. Non era stato facile attirare questo tipo qui, così come poteva lasciarlo fuggire?

Yi Yun prese il suo arco Tai Cang, prese una freccia dal suo anello interspaziale e la incoccò.

Vedendo che Yi Yun non aveva più intenzione di scappare e voleva anzi attaccarlo, l’Antico Coccodrillo Acquanera ringhiò di nuovo e caricò.

Yi Yun sorrise in modo perfido e lasciò la corda, scagliando frecce veloci come meteore!

<em>Sou!</em>

La freccia fischiò nell’aria!

L’Antico Coccodrillo Acquanera era consapevole delle sue forti difese, così non temeva la freccia di Yi Yun. La affrontò direttamente! Ma nel momento in cui fu colpito…

<em>Bang!</em>

Risuonò un’esplosione terrificante. La perla della formazione nascosta nella punta era scoppiata! Scie di increspature di energia che assomigliavano a ragnatele emisero un misterioso potere gelido.

Immediatamente, ovunque le increspature di energia andassero, avrebbero creato cristalli di ghiaccio bianchi.

Per questo viaggio, Yi Yun aveva preparato apposta molte punte di freccia vuote. Aveva poi postò diversi tipi di perle di formazioni al loro interno.

Yi Yun aveva preparato circa sei perle di questo tipo di formazione del ghiaccio.

La perla del ghiaccio non era considerata forte visto che non poteva uccidere una bestia della desolazione. Ma poteva limitare i movimenti del nemico. Avrebbe aiutato a catturare le bestie della desolazione.

<em>Crack!</em>

L’Antico Coccodrillo Acquanera era completamente coperto da cristalli dopo essere stato colpito dalla freccia inseguitrice del vento. L’Antico Coccodrillo Acquanera era un animale a sangue freddo, così aveva una bassissima resistenza contro l’energia del ghiaccio. A causa della perla dei Fili di Ghiaccio, era rallentato immediatamente di molto.

L’Antico Coccodrillo Acquanera si dimenò freneticamente mentre frantumava i cristalli di ghiaccio usando la sua forza spaventosa. Anche se stava per scappare, questo breve periodo di tempo fu sufficiente per Yi Yun.

<em>Sou!</em>

Yi Yun scattò come un ghepardo e balzò sulla testa dell’Antico Coccodrillo Acquanera. Il suo corpo emise una serie di crepitii!

Tirò fuori un’arma simile ad un mattone dal suo anello interspaziale.

Questo era stato preparato apposta da Yi Yun prima di partire per le Divine Lande Selvagge. Era facile versare sangue nel momento in cui avesse brandito la sciabola Esercito di Mille, ma nella maggior parte dei casi, Yi Yun non aveva necessariamente bisogno di uccidere il suo avversario.

Durante la competizione tra reclute, Yi Yun aveva trovato molto pratico usare il mattone, così ne aveva preparato uno per questa esperienza di allenamento.

Un mattone su cui non era incisa una formazione che aveva solo un vantaggio. Era abbastanza pesante e duro!”

Yi Yun irrigidì la vita come un drago acquatico. Energia divampò nelle sue braccia mentre abbatteva il mattone sul muso dell’Antico Coccodrillo Acquanera!

Secondo le note delle Divine Lande Selvagge, l’Antico Coccodrillo Acquanera era coperto da scaglie estremamente spesse. Il suo carapace ancora di più. Avrebbe tenuto la pancia vicina al terreno, così molti non lo avrebbero attaccato.

Ma aveva un punto debole. A metà del suo muso, c’era un punto che conteneva una grande quantità di nervi. Il corpo dell’Antico Coccodrillo Acquanera si sarebbe intorpidito una volta che fosse attaccato con forza in quel punto.

Generalmente, un Antico Coccodrillo Acquanera avrebbe sempre prestato attenzione per proteggere il suo punto debole. Avrebbe dovuto solo spostare la testa per schivare un attacco che mirava al suo muso. Ma questa tattica non sarebbe funzionata quando una persona l’avrebbe cavalcato e avrebbe colpito usando un mattone!

<em>Dang!</em>

Risuonò un clangore metallico. L’attacco di Yi Yun pesava un milione di chili!

L’Antico Coccodrillo Acquanera divenne disorientato. Anche con la sua mente originariamente meno agile, non si sarebbe mai aspettato che un umano che aveva inseguito si sarebbe aggrappato alla sua testa per colpirla!

L’Antico Coccodrillo Acquanera si infuriò. Ruggì e, proprio quando fu sul punto di tirare giù Yi Yun con un morso, il giovane usò il suo mattone una seconda volta!

<em>Dang!</em>

Dopo un altro clangore, il ruggito dell’Antico Coccodrillo Acquanera fu soffocato immediatamente.

Questo secondo attacco intontì la creatura. I suoi occhi ambrati stavano vedendo le stelle.

Lottò usando l’ultimo briciolo della sua energia, rotolando il suo corpo e sperando di districarsi da Yi Yun usando il terreno.

Ma le gambe di Yi Yun sembravano cinghie di ferro, erano fissate al collo dell’Antico Coccodrillo Acquanera. Non importava quanto si rotolasse e si girasse, non poteva fare nulla a Yi Yun.

Questo era anche il motivo per cui Yi Yun aveva scelto di attirarlo fuori dalla palude acquanera. Se si fosse rotolato nella palude, avrebbe messo in difficoltà il giovane perché lo avrebbe immerso nel fango tossico.

“Hai ancora la forza di rotolarti?” Yi Yun ridacchiò e lanciò il suo terzo colpo di mattone!

<em>Dong!</em>

Il muso dell’Antico Coccodrillo Acquanera si spaccò. Sangue iniziò a scorrere mentre il suo corpo fremeva!

Da quando il suo corpo era stato congelato da quella freccia, i suoi movimenti erano rallentati, permettendo a Yi Yun di attaccare facilmente il suo punto debole.

<em>Dong! Dong! Dong!</em>

Il quarto, il quinto e il sesto colpo. Yi Yun sembrava averci preso gusto.

Dopo il ruggito iniziale e il dimenarsi della creatura, fino al gemito finale, ormai si era rattrappito tremando.

Aveva visto coltivatori delle Divine Lande Selvagge in passato. Aveva mangiato i loro cadaveri e li aveva anche cacciati via.

Ma non aveva mai visto un umano così brutale da picchiarlo.

Sì, questa non era una battaglia, ma un pestaggio.

Sapeva anche di non poter competere con questo umano terrificante.

Vedendo le condizioni pietose dell’Antico Coccodrillo Acquanera, Yi Yun si fermò lentamente. Le sue gambe erano ancora fissate alla creatura. Il mattone dorato era ancora vicino al muso del coccodrillo. Per la bestia della desolazione, era una minaccia terrificante.

“Ehi!” Yi Yun disse: “Non so se puoi capire cosa sto dicendo, ma ora sarai la mia cavalcatura temporanea e mi traghetterai per la palude acquanera. Se ti verranno in mente brutte idee, come immergerti nella palude a metà strada, ti garantisco che ti picchierò subito il muso!”

Yi Yun teneva il mattone in una mano e la sciabola Esercito di Mille con l’altra. La fredda lama atterrò sul muso dell’Antico Coccodrillo Acquanera.

“Potrei dover consumare il mio qi vitale se cadessi nella palude, ma posso resistere facilmente per 2-4 ore. Sarebbe abbastanza tempo per ucciderti.”

Quando disse queste parole, la sciabola Esercito di Mille passò sul muso della creatura. Anche se non tagliò le sue scaglie, diede una sensazione di freddo che spaventò a morte l’Antico Coccodrillo Acquanera.

Le bestie della desolazione erano molto intelligenti. Ora, visto che era in pericolo ed era stato picchiato da Yi Yun, sembrò capire le intenzioni di Yi Yun.

Se non avesse resistito e avesse ubbidito a Yi Yun, non avrebbe corso il rischio di venire ucciso.

“Procedi!”

Yi Yun indicò una direzione con la sua sciabola Esercito di Mille. L’Antico Coccodrillo Acquanera rimase sbalordito per un po’ per poi capire a stento le intenzioni di Yi Yun. Poi cominciò a strisciare verso la direzione indicata.

Lentamente procedette più velocemente mentre caricava verso la palude.

Con il coccodrillo come cavalcatura, Yi Yun poteva evitare di entrare nella palude e sprecare grandi quantità di qi vitale. Così avrebbe dovuto solo usare qi vitale per disperdere il miasma.

In questo modo, avrebbe risparmiato energia e avrebbe attraversato velocemente la palude acquanera.


