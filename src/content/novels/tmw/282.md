---
title: Capitolo 282 - Abisso del Meteorite
pubDate: 2024-05-22T02:46:59.491Z
tags:
    - tmw
---


Con un mattone dorato in una mano e la sciabola Esercito di Mille nell’altra, Yi Yun tenne la punta della lama sul muso dell’Antico Coccodrillo Acquanera. La creatura temeva che l’avrebbe ucciso, così poteva solo seguire le istruzioni di Yi Yun e traghettarlo per la palude.

<em>Splash!</em>

L’Antico Coccodrillo Acquanera si addentrò nel fango corrosivo e cominciò ad inoltrarsi nelle profondità della palude.

Quando Yi Yun vide le parti più interne della palude, sospirò silenziosamente. Era proprio un posto pieno di morte.

Era pieno di piscine di fango nella palude e, se uno non fosse stato attento, ci si poteva cadere dentro.

C’erano pochissime bestie della desolazione dormienti qui, ma c’erano molte ossa. A tutte le bestie della desolazione era stata corrosa la carne, anche le ossa rimaste avevano perso una grande quantità di energia. Erano diventate nere a causa delle tossine.

Yi Yun vide anche le ossa di un pitone grosso quanto una catena montuosa mezze seppellite nella palude. Le costole che si estendevano per migliaia di metri sembravano lance che svettavano nel cielo blu.

Yi Yun trovò difficile credere che bestie della desolazione così forti sarebbero morte qui.

C’erano poche bestie della desolazione nella palude, ma molte piante tossiche. C’erano rampicanti pieni di tossine e alte diversi metri, e c’erano strani fiori colorati che potevano inghiottire cadaveri…

Yi Yun vide anche i resti di un’aeronave. Era naufragata nelle profondità della palude. Lo scafo era marcio e su di esso cresceva muschio rosso sangue.

Le aeronavi che potevano volare per le Divine Lande Selvagge di solito erano molto ampie. Contenevano ogni sorta di formazioni, armi e cannoni che avevano bisogno di più di dieci umani al livello di un Signore Umano per controllarli.

Anche Yi Yun era salito a bordo di un’aeronave simile quando era arrivato nella Divina Città di Tai Ah dalla divina capitale.

Un’aeronave piccola ordinaria poteva schiantarsi facilmente se fosse stata attaccata da bestie della desolazione volanti.

Quando un’aeronave si schiantava, i guerrieri dal Sangue Viola, che non potevano volare, avrebbero combattuto fino alla morte contro le bestie della desolazione volanti.

Così, quando i coltivatori andavano ad allenarsi, non avrebbero portato aeronavi. Non c’era modo di controllare un’aeronave grossa ed era costosa.

Invece quelle piccole non sarebbero state molto utili e, a causa del loro volume, non potevano essere riposte in un anello interspaziale.

L’aeronave di fronte a Yi Yun apparteneva alla categoria delle piccole navi che non potevano volare. Probabilmente era stata preparata apposta per attraversare la palude acquanera.

Ma dovevano aver avuto un incidente a metà strada o erano stati attaccati da bestie della desolazione come l’Antico Coccodrillo Acquanera, risultando nella distruzione della nave e rimanendo uccisi.

Una barca così piccola non aveva poteri difensivi. Inoltre, la palude acquanera non aveva molta acqua. Era per lo più melma tossica, così sarebbe stata molto lenta. Non sarebbe stata paragonabile all’Antico Coccodrillo Acquanera di Yi Yun.

Con un esempio del genere di fronte a lui, Yi Yun dissuase ulteriormente l’Antico Coccodrillo Acquanera dal causare problemi. Infilzò più nel profondo la sua sciabola Esercito di MIlle, facendo tremare l’Antico Coccodrillo Acquanera. I suoi quattro arti cominciarono a nuotare ancora più velocemente.

Il viaggio procedette finché non apparì la luna crescente. Finalmente Yi Yun vide la terra in lontananza.

Yi Yun tirò un sospiro di sollievo. Finalmente rilassò i suoi nervi tesi.

Rimosse la sciabola dal muso dell’Antico Coccodrillo Acquanera e balzò a riva.

L’Antico Coccodrillo Acquanera fissò Yi Yun con uno sguardo preoccupato.

Yi Yun sorrise: “Grazie!”

Yi Yun si girò e scappò. L’Antico Coccodrillo Acquanera ebbe la sensazione di essersi liberato di un enorme peso sulle spalle e ondeggiò velocemente la coda per rientrare nel fango e fuggire via.

…

Dopo aver attraversato la palude acquanera, l’Abisso del Meteorite si stava già avvicinando.

Yi Yun poteva sentire sempre più qi del puro Yang nell’aria. Trovò un posto sicuro e meditò per ore, tornando al picco delle sue capacità.

La vera battaglia sarebbe iniziata il giorno dopo.

La notte era calma. Non apparì nessuna bestia della desolazione che non temeva feci di bestia di livello sovrano come il baco da seta nero mille piedi.

Il mattino dopo al sorgere del sole, Yi Yun salì su una collina e guardò lontano. Davanti a lui c’erano le sconfinate terre della desolazione. Il terreno era pieno di frammenti di roccia rossastri e ghiaia fine.

Lungo i confini delle terre della desolazione, dov’era l’orizzonte, c’era una gola profonda che sembrava tagliare la cresta di una montagna. Le colline seghettate erano ben ripartite, come se qualcuno avesse tagliato la terra.

Guardandolo dall’alto di un’aeronave, si poteva pensare che l’abisso profondo fosse un’enorme ferita scavata da un dio con la sua spada.

Al centro dell’Abisso del Meteorite, brillava un leggere fuoco Yang. Il calore aveva colorato di rosso tutto quanto nel raggio di decine di migliaia di chilometri, facendo evaporare perfino le nuvole nel cielo!

Più ci si avvicinava all’Abisso del Meteorite, più diventava secca la terra. Non c’erano nuvole, figuriamoci pioggia.

Sotto la superficie dell’abisso, c’era una coltre fumosa che avvolgeva strati di fiamme, oscurando tutto quello che succedeva all’interno.

Qui l’aria era chiaramente più calda.

Tra i vortici di calore, la luce si distorceva come se fosse sott’acqua.

Finalmente era arrivato!

Ora che era giunto a destinazione, Yi Yun provò entusiasmo. Aumentò il passo.

Camminando per la sabbia bollente,Yi Yun arrivò veloce come il vento al confine dell’Abisso del Meteorite. Venti caldi soffiavano dall’abisso profondo. Respirare quest’aria scaldava le narici.

Guardando giù dalla rupe, tutto ciò che vedeva era una vasta distesa di enormi crateri. Sotto di essi c’erano delle gole nascoste e fessure profonde.

Tutto questo era nascosto da grandi quantità di fumo rosso, rendendo difficile vedere.

Ma in questo fumo, c’erano alberi enormi strani, ma misteriosi che crescevano da centinaia di metri sotto nell’abisso. Era davvero uno spettacolo!

Un posto in cui non pioveva mai ospitava alberi del genere!

“È davvero un posto incredibile…”

Yi yun era pieno di emozione. Trovava difficile immaginare che sorta di meteorite avrebbe creato un paesaggio del genere dopo il suo atterraggio.

“Oh?” Yi Yun sentì dei deboli ringhi. Attivò subito la visuale d’energia del Cristallo Viola.

Nella superficie dell’abisso vasta e sconfinata, Yi Yun poté percepire lentamente molti puntini di energia e tracce di vita usando il Cristallo Viola.

Non poté che riempirsi di entusiasmo.

Aveva trovato molti dettagli riguardo al perimetro esterno dell’Abisso del Meteorite.

Ma, nel profondo dell’Abisso del Meteorite, c’era una “Porta della Stella Caduta”. Nella Divina Città c’erano poche informazioni al riguardo, solo una frase:


“Dentro la Porta della Stella Caduta, le fiamme Yang sono bruciate per decine di milioni di anni. L’ambiente all’interno è immutabile ed è estremamente pericoloso. Non entrare!”

Anche se Yi Yun era molto curioso di sapere cosa c’era dentro la Porta della Stella Caduta, sapeva quali erano i suoi limiti. Era improbabile che potesse sopravvivere in un posto del genere con la sua coltivazione al Sangue Viola. Era meglio se avesse evitato questo posto.

Dopotutto, più pericoloso era l’ambiente, più densa sarebbe stata l’energia di puro Yang, che avrebbe fatto nascere bestie della desolazione ancora più forti.

Anche se non fosse entrato nella Porta della Stella Caduta, il perimetro dell’Abisso del Meteorite era già pieno di pericoli.

Nelle decine di milioni di anni di storia della Divina Città di Tai Ah erano morti chissà quanti coltivatori nell’Abisso del Meteorite, diventando cibo per le bestie della desolazione potenti.

Con questi esempi passati, Yi Yun fu estremamente attento.

Dopo aver calmato la mente, la luce nei suoi occhi diventò più brillante. Facendo un respiro profondo, scelse una direzione e balzò nell’abisso rosso scuro come un enorme uccello.

Il perimetro dell’Abisso del Meteorite non era alto più di 300 metri. Quando atterrò, Yi Yun si aggrappò ad una rupe e usò la sciabola Esercito di Mille per attaccarsi alla parete, facendo schizzare rocce e rallentando la sua discesa.

<em>Peng!</em>

Yi Yun atterrò pesantemente a terra, sollevando una polvere color rosso scuro.

Alzando lo sguardo, vide che il cielo era oscurato da smog cremisi scuro.

Yi Yun era sotto un enorme macigno. Il masso spoglio sembrava una piccola montagna cosparsa da alberi secchi.

Questi alberi erano rosso scuro ed emettevano un bagliore metallico. In alcuni dei loro rami c’erano germogli dorati, dimostrando la loro forte forza vitale.

Yi Yun mantenne attiva la sua visuale d’energia nell’Abisso del Meteorite.

<em>Splash!</em>

Yi Yun sentì il rumore d'acqua che scrosciava. Questo suono lo sorprese. Non pioveva nell’Abisso del Meteorite e, date le sue alte temperature, come poteva esserci un fiume?

Yi Yun seguì il rumore e vide un fiume che avvolgeva una collina a decine di metri da lui.

Quando si avvicinò, rimase sorpreso. Il corso d’acqua emetteva freddo. Solo toccarlo gentilmente lo gelò fino all’osso. Era sicuramente al di sotto dello zero!

Yi Yun era scioccato. Cos’era questo fiume?

L’acqua del fiume era limpida, permettendogli di vedere il fondo. Dentro c’erano dei pesci trasparenti delle dimensioni di un palmo che nuotavano.

Mentre Yi Yun si stava meravigliando, cambiò qualcosa nella sua visuale d’energia.

Soffiò un vento improvviso. Qualcosa si stava avvicinando rapidamente sfrecciando nell’aria.

Yi Yun non alzò lo sguardo perché sapeva già cos’era.

Era uno strano animale con la testa di una mucca, ma il corpo di capra. Aveva artigli affilati e ali dietro la schiena.

Quando spiegava le ali, arrivava a più di nove metri di lunghezza. Proiettò un’enorme ombra sulla testa di Yi Yun.

“Bue Demoniaco Alato.”

Yi Yun si accovacciò mentre il vento soffiava oltre la sua testa. Il Bue Demoniaco Alato menò delle artigliate. L’avrebbe decapitato se l’avesse colpito.

Yi Yun mantenne il corpo vicino al terreno e si allontanò. L’arco Tai Cang apparì velocemente nelle sue mani e sparò subito una freccia assassina verso la testa della bestia della desolazione.

Con la visuale del Cristallo Viola, Yi Yun poteva vedere chiaramente la creatura. Questo dardo mirava al punto debole del Bue Demoniaco Alato!

Il Bue Demoniaco Alato era molto più debole dell’Antico Coccodrillo Acquanera. Le sue ali erano forti come l’acciaio nero, ma la sua pancia era estremamente morbida, che era il suo punto debole.

Il Bue Demoniaco Alato era nel bel mezzo di un attacco veloce. Anche se si sentì in pericolo, era troppo tardi per schivare.

<em>Cha!</em>

Le frecce inseguitrici del vento avevano trafitto la sua pancia!

<em>Boom!</em>

Il Bue Demoniaco Alato si schiantò pesantemente contro le rocce. Emetteva energia del puro Yang dalla sua pancia.

Nel perimetro più lontano dall’abisso, le bestie della desolazione erano piuttosto deboli, così era molto facile per Yi Yun gestire questa creatura.

Proprio quando Yi Yun fu sul punto di assorbire il marchio spirituale del Bue Demoniaco Alato, sentì un grido.

All’improvviso dei raggi taglienti si levarono al cielo.

Yi Yun rimase un po’ sbalordito quando guardò in direzione del suono. <em>Oh? C’erano altre persone qui?’</em>


