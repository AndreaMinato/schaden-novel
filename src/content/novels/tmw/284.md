---
title: Capitolo 284 - Incontro
pubDate: 2024-05-22T04:46:59.491Z
tags:
    - tmw
---


Dopo che Yi Yun aveva ucciso la formica metallica del fuoco, le tagliò le pinze con un fendente. Nel momento in cui era morta, il suo qi vitale interno aveva iniziato a diminuire, così aveva potuto rimuovere facilmente le pinze.

“Potrei sapere il tuo nome fratello?” Risuonò la voce di un giovane da dietro Yi Yun.

Yi Yun si girò e il giovane che era stato inseguito dalla formica metallica del fuoco porse i suoi saluti: “Sono Chu Shan e questa è la mia sorella minore Chu Luo. Siamo coltivatori del secondo anno della Divina Città di Tai Ah.”

Dopo che il giovane si presentò, continuò: “Se non fosse stato per te, avremmo dovuto sprecare un amuleto con una formazione salvavita oggi. Se fosse accaduto, avremmo dovuto lasciare l’Abisso del Meteorite.”

Molti coltivatori avrebbero speso una grande quantità di rune scaglie di drago per comprare un disco salvavita prima di iniziare una spedizione, sarebbe stata usata come ultima risorsa per proteggersi la vita. Una volta usata la formazione, avrebbero dovuto considerare di ritornare in città. Sennò le loro possibilità di rimanere feriti o anche di morire sarebbero state estremamente alte.

Prima che Yi Yun potesse ottenere una risposta, riecheggiò un sibilo. Una ragazza che brandiva una spada e un uomo robusto si precipitarono rapidamente verso di loro.

“Chu Shan, Chu Luo, state bene?!”

La donna con la spada sembrava un’ombra e arrivò in un lampo di fronte a Chu Shan e Chu Luo. Vedendo chi era appena arrivato, Yi Yun rimase scioccato.

Erano Chu Xiaoran e Qiuniu.

Sapeva che i due erano andati fuori ad allenarsi, ma non si sarebbe mai aspettato che fossero nell’Abisso del meteorite.

Vedendo Chu Xiaoran, Yi Yun si rese conto che nei pochi mesi in cui l’aveva visto, il suo qi vitale interno doveva essere diventato più puro. Probabilmente aveva già radunato energia per prepararsi a raggiungere lo stadio delle fondamenta Yuan.

<em>’Il suo livello è già arrivato al picco del Sangue Viola…’</em> Pensò Yi Yun. Anche se aveva formato la palla dell’occhio celeste, non poteva ancora determinare il livello esatto della coltivazione di Chu Xiaoran con un’occhiata.

“Sorella, sei arrivata così velocemente!”

Chu Luo prese per mano Chu Xiaoran con fare contento.

Solo allora Yi Yun notò che condividevano tutti lo stesso cognome. Probabilmente anche loro provenivano dalla famiglia del Duca della Difesa. Chu Luo e Chu Shan potevano essere più grandi, ma chiaramente non potevano competere con Chu Xiaoran.

“Sì, ho ricevuto il vostro segnale e ci siamo precipitati quaggiù! E… Yi Yun! Non mi aspettavo di vederti qui. Che coincidenza!”

Chu Xiaoran aveva notato Yi Yun prima. Ammirava davvero Yi Yun dal profondo del cuore.

“Così sei Yi Yun! Non c’è da meravigliarsi che sei forte ad una così giovane età!”

Chu Luo e Chu Shan naturalmente avevano sentito parlare di Yi Yun, ma non lo avevano mai visto di persona. Sapevano anche che la loro sorella minore talentuosa era stata sconfitta da Yi Yun.

“È davvero una coincidenza. In realtà è piuttosto normale per me essere nell’Abisso del Meteorite, ma la signorina Chu allena le leggi del ghiaccio, perché sei nell’Abisso del Meteorite?”

Chu Xiaoran sorrise e disse: “L’Abisso nel Meteorite risucchia tutto il qi del puro Yang attorno. Nelle profondità dell’Abisso del Meteorite c’è un posto con dello Yin estremo. C’è un fiume di ghiaccio che scorre fuori dalla terra di estremo Yin. Mi sono allenata lì negli ultimi giorni.”

“Oh? C’è una cosa del genere?” Yi Yun aveva solo letto informazioni sulle terre del puro Yang, così non sapeva dell’esistenza della terra di puro Yin nell’Abisso del Meteorite.

In effetti prima aveva visto un piccolo fiume, che aveva temperatura al di sotto dello zero. Molto probabilmente era uno dei rami del fiume di ghiaccio.

Probabilmente era dovuto al principio degli opposti.

“Ahah, fratello Yi Yun, ci siamo incontrati qui.” Qiuniu aveva un’ottima impressione di Yi Yun. Dopotutto l’amicizia cresceva solo dopo essersi confrontati.

Diede una pacca sulle spalle di Yi Yun e disse: “Fratello Yi Yun, devi aver fatto le tue ricerche sull’Abisso del Meteorito, ma le informazioni sono solo informazioni. Non possono competere con mappe viventi come noi. Io, Qiuniu, ho trascorso diversi mesi qui nell’Abisso del Meteorite! Posso descriverti che sorta di bestie della desolazione ci sono in ogni posto e che tipo si addice di più a te. Se rimarremo insieme, potremo prenderci cura l’uno dell’altro!”

Le parole di Qiuniu fece esitare un po’ Yi Yun. In effetti l’Abisso del Meteorite era un posto davvero pericoloso. Era davvero stancante gestire tutto da solo.

Specialmente di notte, doveva stare in allerta mentre riposava. Era estremamente stancante.

Ma c’erano anche dei vantaggi nel rimanere da soli…

Mentre Yi Yun era colto da un dilemma, Qiuniu disse: “Fratello Yi, hai ucciso tu questa formica metallica del fuoco. Presto, prova a condensare il tuo totem. Anche se è molto difficile condensare un totem prima dello stadio delle fondamenta Yuan, con il tuo talento hai ancora una possibilità!”

Tutti guardarono Yi Yun, in attesa che condensasse un marchio.

Volevano vedere che sorta di marchio della bestia avrebbe creato un genio come Yi Yun, che era riuscito a coltivare sia le verità della sciabola che la Tecnica Sacra di Tai Ah.

Tipicamente i guerrieri negli stadi avanzati del Sangue Viola avrebbero avuto difficoltà nel condensare un marchio della bestia, al punto da non poterne nemmeno condensare uno.

Ad esempio, Qiuniu non poteva condensare un marchio della bestia. Era venuto nell’Abisso del Meteorite solo per allenarsi e guadagnare rune scaglie di drago.

“Eh…”

Vedendo che il gruppo lo stava guardando come dei bambini curiosi, Yi Yun si esasperò. Il beneficio nello stare da soli era poter condensare il marchio di una bestia senza nessuna riserva, senza venire osservato.

Yi Yun non sapeva qual era la differenza tra un marchio della bestia condensato usando il Cristallo Viola in confronto agli altri. Non sembrerà troppo strano, vero…?

“Come sembrano i vostri marchi della bestia?” Chiese con noncuranza Yi Yun. Se fossero sembrati troppo diversi, non sarebbe rimasto con questo gruppo.

“Sembra l’immagine sfocata di una piccola bestia…” Dopo essere sopravvissuta ad una situazione pericolosa, chiaramente Chu Luo era molto entusiasta e rispose subito.

Doveva ancora raggiungere lo stadio delle fondamenta Yuan, ma in rare occasioni, poteva condensare un marchio della bestia. Tuttavia era ancora lontana dal condensare un Totem.

“Yi Yun, non hai provato a condensare un marchio della bestia prima?” Chiese Chu Luo.

“Ci ho provato…” Rispose Yi Yun. Mentre interfacciava la sua energia spirituale con il Cristallo Viola, ridusse apposta il controllo del Cristallo Viola. Dato che il marchio della bestia condensato era una piccola bestia dai contorni sfocati, probabilmente non sarebbe stato troppo oltraggioso…

Al massimo avrebbe avuto più energia?

Pensando a questo, il dantian di Yi Yun creò un vortice.

L’energia di puro Yang che era sfuggita dalla formica metallica del fuoco fu trascinata dal vortice e si condensò rapidamente. Piccole perle di luce che sembravano lucciole si condensarono nell’immagine di una formica dorata nel cielo.

La formica sembrava dotata di vita propria.

Con un pensiero, volò verso Yi Yun.

Chu Luo, Chu Shan e gli altri attorno a Yi Yun impallidirono quando videro il marchio. Sembrava che avessero appena visto un fantasma.

Era stato troppo veloce e facile!

Il talento di Yi Yun era sbalorditivo. Così non era strano che potesse condensare un marchio, ma era troppo assurdo.

Il marchio della bestia volò nel dantian di Yi Yun e svanì.

Yi Yun sentì la forma embrionica del suo Totem migliorare di un po’, ma era ancora ben lontano dal condensarla.

Si girò e vide le espressioni esterrefatte di Chu Luo, Chu Shan e gli altri.

“Uh… il mio marchio della bestia è strano?”

Yi Yun aveva già indebolito lievemente il controllo dell’energia del Cristallo Viola, visto che le bestie della desolazione normali non avrebbero contribuito molto a migliorare il suo Totem delle Diecimila Bestie.

“Strano?” Il cuore di Chu Luo palpitò. “È più che strano… il marchio della bestia che hai condensato, in confronto al nostro… è…”

Chu Luo non sapeva come metterlo a parole. Non voleva più stare con Yi Yun perché la scioccava troppo.

Considerava di avere un po’ di talento nella condensazione di un Totem, almeno aveva potuto condensare un marchio della bestia allo stadio del Sangue Viola. Al confronto, persone come Qiuniu non potevano nemmeno crearne uno.

Ma non poteva competere con Yi Yun.

Chu Xiaoran disse: “Yi Yun, sai cosa penserebbero gli istruttori della Divina Città di Tai Ah se vedessero come condensi un marchio della bestia?”

“Quando condensiamo un marchio della bestia, è delle dimensioni di una nocciolina. È circa un decimo delle dimensioni del tuo marchio. Inoltre…”

Chu Xiaoran sospirò: “Il marchio che hai condensato sembrava pieno di vita. I nostri marchi sono solo vaghe immagini sfocate. La differenza di qualità è enorme. Solo un signore umano che vuole evolvere il suo totem probabilmente condenserebbe un marchio della bestia uguale al tuo.”

Chu Xiaoran non sapeva proprio come valutare Yi Yun. Era praticamente un mostro. Paragonarsi a lui feriva il suo orgoglio.

Era orgogliosa di due cose, del suo Totem e della sua comprensione delle leggi.

Ora, visto che Yi Yun l’aveva superata completamente sotto il primo punto di vista, sarebbe riuscita a mantenere il primato sotto il secondo aspetto?

“Circa come un signore umano…”

Yi Yun non lo trovò troppo assurdo. Se fosse stato uguale ad un saggio, chissà quanto trambusto avrebbe causato.

“Fratello Yi, è troppo esagerato…” Qiuniu batté Yi Yun sulle spalle e fece una smorfia. In confronto a Yi Yun, il suo talento nel condensare Totem era spazzatura. “Caro fratello, che tecnica mistica stai coltivando? Di questo passo probabilmente formerai un totem in meno di un Totem.”

Chiese Qiuniu con un po’ di invidia.

“Uh… Che tecnica totemica sto coltivando?”

Yi Yun aggrottò le sopracciglia. Fu colto da un dilemma. Qiuniu era come un bambino curioso. La tecnica mistica che stava apprendendo sarebbe stata piuttosto scioccante. No, se l’avesse menzionato, la gente avrebbe pensato che fosse pazzo.

Ma non sembrava che avrebbe potuto tenerlo nascosto…

“Perché? Mantieni ancora segreti? Ahah. Quando padroneggerai il tuo totem, tutti potranno capire qual è una volta che lo userai!”

Non c’era modo di tenere segreto una tecnica totemica. Era diversa da una tecnica di combattimento.

“La tecnica mistica che ho scelto è un po’ difficile da apprendere…” Disse vagamente Yi Yun.

“Difficile da apprendere? Naturalmente! Con il talento di Yi Yun, come puoi non sceglierne una un po’ più difficile? Dev’essere di alta qualità!”

Yi Yun non si sarebbe mai immaginato che Qiuniu che sembrava così impassibile sarebbe diventato così loquace una volta che fossero diventati familiari.

Vedendo che tutti lo stavano guardando, come se fossero curiosi, Yi Yun tossì e disse: “Ho scelto il Totem delle Diecimila Bestie…”

“Il Totem delle Diecimila Bestie?!”

Quando il nome della tecnica fu annunciato, i quattro reagirono in modo completamente diverso. Chu Luo e Chu Shan erano confusi come se non sapessero cos’era.

Qiuniu e Chu Xiaoran ne furono sbigottiti.

Avevano visto le risorse più preziose della Divina Città di Tai Ah, così naturalmente sapevano anche cos’era il Totem delle Diecimila Bestie…

“Cos’hai detto?! Hai scelto il Totem delle Diecimila Bestie che nemmeno i saggi possono padroneggiare?!”

Qiuniu afferrò Yi Yun per il braccio con agitazione. Era troppo assurdo!


