---
title: Capitolo 286 - Usare gli altri per scappare
pubDate: 2024-05-22T06:46:59.492Z
tags:
    - tmw
---


“Perché non ve ne state andando?”

Gridarono da lontano i tirapiedi di Yang Haoran.

Yi Yun gridò in risposta: “Non ruberemo le vostre bestie della desolazione. Non importa se rimaniamo qui a guardare, vero?!”

“Stai cercando di rubare la tecnica di condensazione del marchio del signorino Haotian?” I seguaci, pensando di aver capito le intenzioni di Yi Yun, sorrisero con sdegno. “E anche se vi lasciassimo guardare? Credete di poter capire come condensare un marchio della bestia solo guardando?”

“Lasciateli stare.” Disse Yang Haoran. Non gli importava che rimanessero a guardare. Inoltre Chu Xiaoran e Chu Luo erano entrambe giovani ragazze. Non era male avere splendide donne come pubblico.

“Il totem del signorino Haoran presto dovrebbe avanzare di livello, vero…?” Chiese un tirapiedi.

“Sì… se tutto va bene oggi, probabilmente sarà completato oggi.” Yang Haoran era molto sicuro di sé visto che aveva un talento considerevole con i totem. Anche se non era riuscito a condensare un Totem pre Yuan, ogni marchio che aveva formato era di alta qualità. Così, anche se era partito dalle fondamenta Yuan, la coltivazione della sua tecnica mistica stava procedendo rapidamente.

“Il signorino Haotian di sicuro è formidabile. Sta per condensare un totem d’élite negli stadi intermedi delle fondamenta Yuan. In futuro, avrà un totem al livello di un generale al picco delle fondamenta Yuan. Quando diventerà un signore, arriverà al livello sovrano. E al picco dello stadio del signore humano, potrebbe perfino raggiungere il grado di una specie primordiale!”

I livelli dei totem erano uguali a quelle delle bestie della desolazione.

Tipicamente, solo i saggi potevano condensare un totem al livello delle specie primordiali.

Per quanto riguardava le possibilità di diventare un saggio per Yang Haoran, erano praticamente zero. Sarebbe stato estremamente difficile perfino per lui diventare un signore di massimo livello, figuriamoci possedere un totem al livello di una specie primordiale.

“Ma quanto leccano il culo!”

Qiuniu grugnì freddamente accanto a Yi Yun. Aveva abbassato apposta il tono della voce per impedire che i tirapiedi lo sentissero ed evitare un altro litigio.

“Tirate fuori i vostri dischi e registrate. Dobbiamo registrare il processo evolutivo del totem del signorino Haoran. In futuro questo video sarà prezioso.”

Dissero un po’ di seguaci mentre tiravano fuori un disco per registrare il processo di condensazione del marchio della bestia di Yang Haoran.

Un po’ di giorni fa, avevano iniziato a registrarlo ogni singola volta. Erano segni della storia brillante di Yang Haoran e avrebbero destato ammirazione e rispetto.

Yang Haoran cominciò a condensare il marchio della bestia mentre Yi Yun e gli altri rimanevano a guardare. Anche se a Yang Haoran non mancavano donne, voleva comunque vantarsi di fronte a membri del sesso opposto. Voleva mostrare un bello spettacolo a questi novellini.

Mentre entrava in contatto con il corpo del Bue d’Oro Nero usando la sua energia spirituale, Yang Haotian seguì la sua tecnica mistica e controllò l’energia Yang che si stava dissipando per farla condensare lentamente.

Se un guerriero allo stadio delle fondamenta Yuan non fosse riuscito a condensare un marchio della bestia, sarebbe stato proprio umiliante.

Mentre l’energia del puro Yang aumentava, apparì una sfera di luce delle dimensioni di una noce.

Chu Luo prima aveva detto che il marchio della bestia che aveva condensato era delle dimensioni di una nocciolina e solo in rare occasioni sarebbe riuscita a farlo. Ora Yang Haoran poteva formare una sfera di luce delle dimensioni di una noce con un tentativo noncurante. Questa era la differenza tra le fondamenta Yuan e il Sangue Viola.

“Il signorino Haoran è davvero talentuoso!” Un po’ di tirapiedi lo lodarono. Non erano solo parole di lusinga, ci credevano davvero. Questo perché il 99% dei coltivatori allo stadio delle fondamenta Yuan della Divina Città di Tai Ah non avrebbero potuto condensare un marchio così facilmente.

Perfino Qiuniu, che era indignato, doveva ammettere che Yang Haoran aveva il diritto di essere orgoglioso.

Mentre la sfera delle dimensioni di una noce stava per condensarsi in un marchio della bestia, Yi Yun interfacciò la sua energia spirituale con il Cristallo Viola e fece apparire silenziosamente un turbine viola…

Il Cristallo Viola poteva controllare l’energia libera. Quando il Bue d’Oro Nero era morto, l’energia che aveva lasciato era rimasta senza padrone.

Yi Yun poteva usare questa energia per praticare la Divina Tecnica della Desolazione o poteva assorbirla direttamente senza problemi.

Ma se avesse voluto usarla per condensare un totem, avrebbe dovuto usare una tecnica mistica. E la tecnica mistica doveva entrare in risonanza con il qi assassino prima di poter essere utilizzata. Dato che il Bue d’Oro Nero non era stato ucciso da Yi Yun, sarebbe stato impossibile.

Ma sarebbe stato molto più facile causare guai.

Con un solo pensiero, l’energia di puro Yang divenne subito caotica.

In quel momento, il marchio che Yang Haoran stava controllando era a metà del processo. Era di fronte a lui e lui si stava preparando ad assorbirla.

L’improvviso tumulto nell’energia colse alla sprovvista Yang Haoran. Non ebbe quasi tempo per reagire.

“Boom!”

Le pupille di Yi Yun si rimpicciolirono e l’energia spirituale che stava controllando sembrò diventare la freccia di un arco!

“Boom!”

La sfera di energia esplose a meno di trenta centimetri dalla faccia di Yang Haoran!

“Uh?!”

Yang Haoran ne fu scioccato. Ritrasse bruscamente la testa indietro, ma le onde d’urto lo raggiunsero comunque.

I suoi capelli furono scompigliati dallo scoppio!

“...”

Anche i lacchè attorno stavano per gridare lodi e lusingare Yang Haoran furono travolti dall’onda d’urto, lasciandoli in condizioni pietose. Rimasero sbigottiti vedendo Yang Haoran e la sua espressione incupita.

<em>Cosa diavolo… era successo?</em>

Vedendo l’energia residua nel cielo, le immagini dell’energia esplosiva erano ancora impresse nei loro occhi. C’era davvero stata un’esplosione, non era stata un’illusione.

Un po’ di seguaci erano ancora esterrefatti. Il marchio condensato dal signorino Haoran era davvero esploso?

Tipicamente i guerrieri negli stadi intermedi delle fondamenta Yuan avrebbero avuto diversi tipi di qualità al massimo e pochissimi sarebbero esplosi a metà del processo di condensazione.

Anche Chu Luo e Chu Xiaoran rimasero scioccate. Yang Haoran aveva davvero fallito?

In quel momento Qiuniu scoppiò a ridere.

Si batté la coscia e disse con fare spudorato: “Ahahahah! Sto morendo dalle risate. Chi aveva detto che stavamo provando ad imparare di nascosto la tecnica del signorino Haoran? E ha detto che non avremmo potuto apprenderla? Ehi, non possiamo davvero in effetti. Ahahahah!”

Naturalmente gli occhi di Yang Haoran si iniettarono di sangue mentre fissava Qiuniu con intento omicida. Qiuniu mostrò un’espressione sfacciata: “Cosa? Vuoi picchiarci? A meno che non mi uccidi, registrerò comunque come hai condensato un marchio oggi. Poi annuncerò a tutta la Divina Città di Tai Ah che il signorino Haoran non è riuscito a condensare un marchio e poi ha picchiato della gente per l’imbarazzo.”

Qiuniu era completamente impenetrabile. Non temeva che Yang Haoran lo attaccasse.

Yang Haoran sogghignò: “Un gruppo di passeri che non sanno quanto è alto il cielo. Solo perché ogni tanto vedete un cigno volare basso, credete di poter volare più in alto di un cigno. Ridicolo!”

“Yichi, usa un’erba attira bestie!” Disse Yang Haoran al suo lacchè senza girare la testa. Il suo tono era tagliente come una lama.

“Un’erba… Attira Bestie…” Il lacchè di nome Yichi chiaramente era sbigottito. L’erba attira bestie avrebbe emanato un odore speciale che avrebbe attirato bestie della desolazione. Tipicamente venivano usate altrove nelle Divine Lande Selvagge e non nell’Abisso del Meteorite, visto che c’erano molte creature potenti.

Avrebbero sofferto se avessero finito con l’attirare una bestia della desolazione troppo potente.

“Cosa? Credi che non potrò gestirlo?”

Il tono di Yang Haoran era pieno di intento omicida.

Yichi deglutì e non osò disubbidire. Posò l’erba attira bestie e la accese usando delle sostanze chimiche.

Così si diffuse un odore strano.

Gli effetti dell’erba attira bestie furono immediati. In meno di otto minuti risuonò un ruggito. La testa di un’enorme bestia nera era apparsa da dietro un macigno. I suoi occhi erano rossi mentre fissava con avidità l’erba attira bestie.

“La scimmia Sangue Blu!”

Vedendo l’improvvisa comparsa della bestia della desolazione, lo sguardo di Yang Haoran si riempì di sete di sangue. Lanciò il primo attacco e con uno scatto apparì di fronte alla scimmia Sangue Blu per poi lanciare un fendente.

Yang Haoran non mostrò pietà mentre lanciava attacchi letali. In circa dieci secondi uccise la scimmia Sangue Blu!

La scimmia Sangue Blu fu decapitata. Yang Haoran guardò Qiuniu e gli altri. Stava ancora colando sangue dalla spada viola, come se stesse mostrando le sue capacità. “Vedi, questo è il divario che c’è tra me e voi!”

“Umpf!” Qiuniu sbuffò freddamente. Non aveva paura di Yang Haoran, ma sapeva che probabilmente prima c’era stato un incidente. Se Yang Haoran avesse fatto sul serio, non sarebbe stato affatto da sottovalutare.

In quel momento Yi Yun si avvicinò furtivamente e trasmise la sua voce a Qiuniu: “Fratello niu, non hai detto che volevi registrare un video?”

Qiuniu scosse la testa e rispose: “Non c’è niente di bello da registrare. Probabilmente Yang ci riuscirà stavolta. Vuoi che lo registri mentre si pavoneggia?”

“Se ci riuscirà, allora potrai cancellarlo. Nel raro caso in cui fallisca…” Disse con noncuranza Yi Yun.

“Buona osservazione!” Qiuniu tirò fuori il disco di una formazione. Dopotutto non aveva niente da perdere.

Vedendo la reazione di Qiuniu, Yang Haoran rise.

<em>Questo ritardato! È davvero tutto muscoli e niente cervello. Il mio errore di prima è un evento che può accadere una volta in un secolo. Crede davvero che commetterò due volte lo stesso errore?’</em>

Yang Haoran immerse qi nel suo dantian ed estrasse facilmente l’energia della scimmia Sangue Blu per formare una sfera di energia delle dimensioni di una noce.

Yang Haoran aveva anche allineato apposta l’energia per permettere a Qiuniu di registrare il video dall’angolazione migliore.

L’energia del sangue pulsò lentamente mentre fluttuava verso Yang Haoran. Quasi l’80% era nella forma di un marchio della bestia.

Vedendo questa scena, Yang Haoran divenne estremamente soddisfatto. La sua occhiata verso Qiuniu era una dimostrazione di forza. Il marchio della bestia delle dimensioni di una noce aveva una forma chiara. Era un risultato di gran lunga superiore a quello dei guerrieri del Sangue Viola.

“Vuoi registrare un video? Allora registra questo!”

Yang Haoran rise con sdegno. Aprì la bocca e risucchiò il marchio della bestia.

Poi cambiò espressione mentre impallidiva.

“Boom!”

Senza alcun preavviso, il marchio della bestia della scimmia Sangue Blu esplose a sette centimetri da Yang Horan.

Non importava quanto fossero veloci i suoi tempi di reazione, era troppo tardi. Si ritirò indietro, ma era rimasto ferito alla bocca dall’esplosione. Gli erano quasi caduti i denti.

“Bang!”

Mentre si ritirava, Yang Haoran inciampò su una roccia e quasi cadde a terra.

Usò la spada viola per sostenersi e ritrovare l’equilibrio. In quel momento i suoi capelli erano scompigliati, era mortalmente pallido e aveva un’espressione truce.

<em>Cosa diavolo… era successo?</em>


