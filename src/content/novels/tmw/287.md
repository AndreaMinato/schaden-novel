---
title: Capitolo 287 - Attirare guai
pubDate: 2024-05-22T07:46:59.492Z
tags:
    - tmw
---


“Ahahah! Sto morendo dalle risate! Sto morendo dalle risate!” Qiuniu si piegò dalle risate. “Non ho mai visto uno spettacolo così bello in tutta la mia vita!”

“Fratello Yi, sei proprio profetico! Fortunatamente l’ho registrato!” Qiuniu diede una forte pacca sulle spalle di Yi Yun. Ondeggiò il disco della formazione con soddisfazione. Yang Haoran era un completo ritardato.

Yi Yun rise e disse: “L’ho detto solo per precauzione, non mi aspettavo che accadesse davvero. Ho fatto l’uccello del malaugurio?”

<em>Nota traduzione: “fare l’uccello del malaugurio” (乌鸦嘴) letteralmente sarebbe “becco di corvo”.</em>

“Ahahah! Che uccello del malaugurio? È la bocca di budda. Accade qualunque cosa dici! Solo una cosa, perché non è esploso nella bocca di quella canaglia?” Disse con un po’ di rimpianto Qiuniu.

Yi Yun rabbrividì sentendo queste parole. Questo Qiuniu di sicuro era perfido.

Ma era impossibile manipolare l’energia per farla esplodere nella bocca di Yang Haotian, una distanza di sette centimetri era il limite di Yi Yun. Quando il marchio della bestia si formava, la connessione tra il marchio e il dantian di Yang Haoran sarebbe diventata più forte e l’energia si sarebbe trasferita a lui. Una volta che fosse accaduto, il Cristallo Viola non avrebbe più potuto controllarla.

Vedendo il disco della formazione nelle mani di Qiuniu, Yang Haoran strinse i pugni scavando la carne con le unghie.

<em>Cosa stava succedendo oggi? Perché era successo?</em>

“Signo… signorino… è stato solo un incidente, vero…?” Ipotizzò il lacchè quando notò l’espressione scontenta di Yang Haoran.

“Sta zitto!” Yang Haoran ringhiò. Il tirapiedi si ammutolì immediatamente e non osò dire un’altra parola.

Che un incidente del genere possa accadere due volte?

Qual era il motivo dietro a questo fallimento?

Yang Haoran si stava proprio infuriando. Non sapeva qual era il problema. Sospettava perfino che ci fosse un problema nel suo spirito. Perché non riusciva più a condensare marchi delle bestie?

Non importava quale fosse il motivo, pensò che sarebbe stato inutile coltivare ulteriormente oggi.

Ignorando i suoi ripetuti fallimenti, non poteva nemmeno calmare il suo attuale stato mentale. Coltivare un totem richiedeva uno stato mentale tranquillo.

Si sentiva un pagliaccio ora che un gruppo di persone avevano assistito al suo fallimento.

Anche se voleva tentare di condensare un altro marchio della bestia, per qualche motivo aveva il presentimento che anche il suo terzo tentativo sarebbe fallito.

Fece un po’ di respiri profondi prima di riuscire a tranquillizzarsi.

Con la sua spada viola in mano, si diresse verso Qiuniu.

“Cosa vuoi? Vuoi combattere?” Qiuniu non era sicuro di poter battere Yang Haoran. Dopotutto era una persona tra i primi cento posti nella classifica della terra della Divina Città di Tai Ah. Nemmeno Yi Yun poteva competere con lui.

“Datemi il disco della formazione. Vi lascerò questo posto!”

Dato che non poteva coltivare per il momento, Yang Haoran aveva intenzione di andarsene. Così naturalmente avrebbe lasciato questo posto a Qiuniu e agli altri, ma non voleva che rimanesse un disco dei suoi patetici fallimenti.

Data la personalità di Qiuniu, molto probabilmente avrebbe diffuso il video in giro. Questo era qualcosa che avrebbe riempito di disgusto Yang Haoran.

“Eheh!” Qiuniu sbuffò. Voleva usare il disco per rimproverare Yang Haoran e aggiungere il danno alla beffa.

Ma prima che potesse aprire bocca, Yi Yun disse: “Daglielo.”

“Fratello Yi…” Qiuniu gettò un’occhiata verso Yi Yun.

Trovava irritante Yang Haoran e pensava che non insultarlo sarebbe stato un peccato. Ma dato che Yi Yun gli aveva detto di farlo, Qiuniu decise di lasciar perdere.

Yi Yun disse: “Controllati. Non c’è bisogno di offenderlo troppo apertamente. Yang Haoran ha un certo limite di sopportazione. Se vuole davvero combattere contro di noi, non potremo competere con lui.”

“Al signorino Haoran probabilmente è capitato un incidente stavolta.”

Le prime frasi le aveva comunicate a Qiuniu tramite una trasmissione, l’ultima era stata detta apertamente. Yang Haoran grugnì per poi prendere il disco e andarsene senza voltarsi.

Vedendo che Yang Haoran se ne stava andando, Qiuniu schioccò la lingua insoddisfatto: “Che peccato. Ci sono molte ragazze che ammirano Yang Haoran. Volevo proprio sapere che espressioni avrebbero fatto se avessi mostrato loro il disco della formazione. Due fallimenti consecutivi nel condensare il marchio di una bestia negli stadi intermedi delle fondamenta Yuan. Ahah! Mi chiedo cosa gli sia successo.”

Qiuniu era di buon umore. Era estremamente soddisfatto oggi. Aveva provato rancore a causa di Yang Haoran, ma ora era riuscito a trovare sollievo. Si sentiva alla grande!

Qiuniu non poteva smettere di pensarci e chiese a Yi Yun: “Devo dire che sei troppo gentile fratello Yi. Come hai potuto dargli così facilmente il disco della formazione?”

Yi Yun rise e disse: “Non devi superare il limite. Inoltre non abbiamo perso nulla.”

Chu Shan espresse il ssuo accordo: “Il fratello Yi ha ragione. Non c’è bisogno di entrare in completa ostilità con lui.”

Chu Luo aggiunse: “Il fratello Yi Yun è così talentuoso, eppure è così umile. È gentile e ha un gran cuore. È qualcosa di raro.”

Il gruppo iniziò a chiacchierare mentre Yi Yun ridacchiava. Queste persone di sicuro avevano una buona capacità di osservazione. <em>La mia personalità è sempre stata buona e sono sempre stato di gran cuore.’</em>

Yi Yun accettò con calma le lodi. Mentre stava sorridendo, notò lo sguardo di Chu Xiaoran. La ragazza lo stava osservando con significato.

Yi Yun sentì un tuffo al cuore. Che questa ragazza avesse capito qualcosa?

Ma anche se Chu Xiaoran avesse pensato che ci fosse qualcosa di strano, era solo un’ipotesi. Non aveva nessuna prova.

Nessuno avrebbe creduto che Yi Yun, un guerriero allo stadio del Sangue Viola, avesse la capacità di influenzare la condensazione del marchio di Yang Haoran.

“A proposito, non hanno portato via l’erba attira bestie!” Yi Yun notò l’erba a terra e cambiò frettolosamente argomento. Voleva impedire a Chu Xiaoran di pensare troppo.

Con uno scatto, si avvicinò all’erba attira bestie e la raccolse.

Chu Luo disse: “Non ha molto effetto ormai quell’erba. Una volta che viene riscaldata, i suoi effetti possono durare solo due, quattro ore. E nell’Abisso del Meteorite è troppo pericolosa. Potresti attirare una bestia della desolazione forte che non puoi gestire.”

Anche se Chu Luo aveva detto questo, Yi Yun decise comunque di tenerla.

Nel suo anello interspaziale, l’odore dell’erba attira bestie sarebbe stato isolato, così non avrebbe avuto da temere.

Ora che occupavano la migliore gola nel perimetro dell’Abisso del Meteorite, avrebbero risparmiato molto tempo allenandosi qui viste le bestie della desolazione dall’abbondante energia del puro Yang.

Si divisero e si aiutarono l’un l’altro mentre procedevano per la gola.

…

<em>Peng!</em>

Un grosso uccello rosso fu abbattuto da una freccia dell’arco Tai Cang. Aveva cercato di fare un agguato a Yi Yun.

Era un Falco del Fuoco e gli piaceva divorare i cuori e i fegati umani. Le leggende si diceva che alcune tribù avessero delle tradizioni di sepoltura di cui Yi Yun aveva sentito parlare anche in passato nella sua vita precedente. Avrebbero dato in pasto i cadaveri ai Falchi del Fuoco come metodo di sepoltura, permettendo alle loro anime di ascendere al paradiso.

La freccia inseguitrice del vento aveva trafitto l’addome della creatura. Prima di morire, i suoi artigli taglienti erano calati su Yi Yun.

Ma Yi Yun era ben preparato. Menò un fendente con la sciabola Esercito di Mille e fece a pezzi il Falco del Fuoco in un solo attacco!

“Belle tecniche di tiro con l’arco fratello Yi!” Apprezzò Qiuniu. Non stava lodando la sua precisione, ma la sua forza. Poter trafiggere un Falco del Fuoco significava che la forza della freccia doveva essere stata terrificante!

Yi Yun non disse nulla e interfacciò la sua energia con il Cristallo Viola. Mentre la luce viola vorticava, il puro qi yuan nel Falco del Fuoco si condensò in un marchio della bestia.

Fino ad ora, Yi Yun aveva ucciso due Orsi e un Falco del Fuoco in questa gola.

Ma quando aveva assorbito i marchi delle bestie nel suo corpo, aveva avuto la sensazione che era ancora ben lontano dal formare un totem delle Diecimila bestie…

<em>’Sembra che non possa continuare questa spedizione. Devo tornare nella Divina Città di Tai Ah per ottenere un’altra tecnica mistica.’</em>

Mentre ci pensava, Yi Yun sentì all’improvviso un grido da dietro la gola. Poi risuonò il ruggito feroce di una bestia!

“Oh? Cosa succede?”

Yi yun ne fu allarmato. Accanto a lui, Qiuniu e Chu Xiaoran strinsero con forza le loro armi.

All’improvviso sentirono intento omicida!

Yi Yun aprì la sua visuale del Cristallo Viola e vide la scena dietro. Scorse una brillante energia del fuoco che lo fece sussultare. Era una bestia della desolazione terrificante, quasi al livello di un sovrano e stava caricando verso di loro!

E di fronte ad essa stava correndo Yang Haoran!

“Ah!”

Dopo un altro grido, il lacchè di Yang Haoran fu inchiodato a terra dalla bestia della desolazione. Il suo intero torso fu trapassato e i suoi organi furono distrutti. Sanguinava da ogni orifizio!

Yi Yun era completamente sbalordito. Anche se aveva sentito di come moltissimi erano morti nelle Divine Lande Selvagge per milioni di anni e che c’era il 20% di possibilità di morire per i coltivatori della Divina Città di Tai Ah, questa era la prima volta che vedeva un coltivatore perire durante una spedizione nelle Divine Lande Selvagge.

Una persona viva, anche se aveva una presenza debole, era comunque una vita. Ed era stata ridotta in poltiglia in un istante!

Il mondo era crudele! Le Divine Lande Selvagge erano crudeli!

“Signorino, aiuto!”

Dietro Yang Haoran risuonò un grido straziante, ma il giovane lo ignorò. Odiava solo il fatto di non essersi portato dietro abbastanza tirapiedi stavolta. Più seguaci avesse avuto, più avrebbe potuto guadagnare tempo. Anche trattenere l’enorme mostro per metà secondo sarebbe stato positivo.

Ma non importava. Yang Haoran sapeva che Yi Yun, Chu Xiaoran e gli altri erano entrati in questa gola.


Yi Yun, Chu Xiaoran e gli altri erano più forti dei suoi tirapiedi. Con loro dietro, le sue possibilità di sopravvivere sarebbero state di gran lunga superiori.

Pensando a questo, Yang Haoran stava accelerando verso Yi Yun e gli altri.

Tutto questo accadde in un attimo di secondo. Yi Yun gridò: “Scappate!”

Dicendo questo, Yi Yun si girò e iniziò a correre!

<em>Oh?!</em>

Chu Xiaoran e Qiuniu non avevano la visuale d’energia di Yi Yun e non avevano capito cos’era successo. Tuttavia avevano sentito il grido e, vedendo la reazione di Yi Yun, non esitarono e seguirono subito Yi Yun!

Nemmeno Chu Shan e Chu Luo osarono tardare. Erano i più deboli nel gruppo. Vedendo una persona come Yi Yun impallidire, sapevano che doveva essere apparsa una bestia terribile.

Sarebbero stati uccisi in un secondo da una creatura del genere!

Esitarono lievemente per poi usare con riluttanza il loro asso nella manica protettivo che non avevano usato con la formica metallica del fuoco, la formazione dell’amuleto dell’Estrema Velocità. Era la sola cosa che avrebbe potuto aiutarli in quel momento.


