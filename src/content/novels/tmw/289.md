---
title: Capitolo 289 - Dalla padella alla brace
pubDate: 2024-05-22T09:46:59.492Z
tags:
    - tmw
---


Sentendo lo strano grido di Yang Haoran, Yi Yun divenne contento. Se quella canaglia fosse stata catturata dal ragno a tre occhi mutato, sarebbe stata un’occasione felice per tutti.

Aveva raccolto ciò che aveva seminato e Yang Haoran avrebbe potuto guadagnare tempo per loro.

Naturalmente, prima che Yi Yun potesse capire cosa fosse successo, sentì un’esplosione e un’ondata di energia che eruttava come un vulcano.

Yang Haoran aveva fatto detonare una formazione esplosiva di alto livello!

Questa formazione aveva ostacolato lievemente il ragno a tre occhi e dopo il corpo di Yang Haoran emise una debole aura dorata. La sua velocità aumentò all’istante mentre caricava verso Yi Yun e gli altri!

<em>’Questa canaglia proprio non molla!’</em> Imprecò mentalmente Yi Yun.

Ma era ragionevole. Perfino Chu Shan e Chu Luo avevano comprato una formazione speciale e amuleti come assi nella manica, così perché Yang Haoran non avrebbe fatto lo stesso?

Una persona come lui non sarebbe morta facilmente durante una spedizione.

Molti pensieri passarono per la testa di Yi Yun e in quel momento arrivarono alla pozza gelida!

Sotto la rupe ripida c’era una profonda pozza blu. Soffiava il vento sopra la gola, ma l’acqua rimaneva calma, senza nessuna increspatura od onda. La sua superficie era calma come un pezzo di giada fredda.

Una pozza gelida del genere dava proprio una sensazione inquietante.

“Eccola!” Disse Chu Xiaoran.

In quel momento il gruppo non aveva più tempo di capire cosa c’era dentro la pozza. Si tuffarono direttamente a gran velocità.

“Splash!”

L’acqua schizzò. Nel momento in cui entrò in acqua, Yi Yun sentì un gelo penetrante.

Era una temperatura che gelava fino al midollo. Era una sorpresa che quest’acqua non si fosse congelata ad una temperatura così bassa.

E non solo, Yi Yun sentì che l’acqua era pesante e appiccicosa. Aveva una grande resistenza ed era molto strana!

Yi Yun non ci pensò ulteriormente e fece circolare qi vitale del puro Yang, che rimosse all’istante il freddo. Nuotò nelle profondità della pozza come un pesce vivace.

Precedentemente Yi Yun aveva allenato il "Drago che danza nelle acque vaste" del pugno osso di tigre costola di drago, così aveva molta familiarità con i tuffi in profondità.

I cinque si aiutarono a vicenda. Chu Shan e Chu Luo erano i più deboli, ma usando tutto il loro qi vitale riuscirono ad affrontare le acque gelide.

“Splash!” Un altro oggetto pesante entrò in acqua. Yang Haoran li aveva raggiunti.

“Questa canaglia… Non c’è giustizia in questo mondo. Non è morto!” Qiuniu strinse i denti.

In quel momento non potevano nemmeno salvarsi la pelle, così ignorarono Yang Haoran. Usarono tutte le loro forze per nuotare ancora più in profondità.

Presto l’ambiente attorno diventò buio.

La pozza poteva respingere la luce. Solo ad una profondità di decine di metri già non si poteva nemmeno vedere le proprie dita davanti.

Anche se stavano usando tutte le loro forze per nuotare, non sentirono una sola onda sonica nell’acqua. C’era un silenzio inquietante.

La misteriosa pozza assomigliava alle enormi fauci di un demone che li aveva inghiottiti tutti.

In quel momento Yi Yun si rese conto perché Chu Xiaoran non era andata oltre. Questa pozza profonda gli dava un forte senso di inquietudine. Non avevano idea di cosa si nascondesse sotto.

L’acqua isolava il suono, la luce e la percezione. Sembrava che fossero stati intrappolati in un’eterna oscurità. Pareva una delle leggendarie porte demoniache e, se uno avesse nuotato ancora più in profondità, sarebbe arrivato all’inferno.

“Ci siete tutti?” La trasmissione di qi vitale di Chu Xiaoran risuonò nelle orecchie di Yi Yun.

Dopo aver raggiunto una profondità di circa 200 metri, c’erano solo circa dieci metri tra di loro, eppure avevano difficoltà a percepire l’uno la presenza dell’altro.

Anche se i guerrieri potevano vedere nell’oscurità, avevano comunque bisogno di un po’ di luce. In un ambiente privo di luce, un guerriero non sarebbe riuscito a vedere nulla.

Inoltre nella piscina c’era una forte fluttuazione di qi vitale. Perfino la trasmissione di Chu Xiaoran diventò intermittente a causa dello smorzamento.

“Ci sono!” Yi Yun trasmise la sua voce.

Aprì la sua visuale d’energia, ma nella pozza bizzarra, il suo raggio visivo era di gran lunga ridotto in confronto alla superficie. Tuttavia era comunque meglio rispetto a quello di Chu Xiaoran e degli altri.

Prima Yi Yun guardò in alto per vedere se il ragno a tre occhi mutato li stava ancora inseguendo.

Lo trovò appena sopra, nell’acqua!

Era più lento perché sembrava avere paura della pozza profonda. Non stava osando entrare troppo velocemente.

Molte bestie della desolazione avevano una percezione più acuta rispetto agli umani. Questa era solo una buona notizia.

Ma Yi Yun e gli altri dovevano ancora nuotare in profondità. Nessuno poteva garantire che il ragno a tre occhi mutato non sarebbe tornato ad inseguirli.

“Oh? Yang Haoran…” Yi Yun si accigliò lievemente. Vide Yang Haoran nella sua visuale d’energia. A causa dell’oscurità causata dall’acqua, Yang Haoran era più distante. C’erano circa cento metri di distanza tra loro.

“Questa canaglia…” Yi Yun era irritato.

Yang Haoran aveva occupato il luogo di allenamento fin dall’inizio. Dopo che Yi Yun l’aveva costretto ad andarsene con l’inganno, Yang Haoran era riuscito ad attirare un ragno a tre occhi mutato che li aveva quasi uccisi tutti.

Il colpevole era stato abbastanza fortunato da sopravvivere, mentre tutti i suoi seguaci ora erano morti.

Al momento Yi Yun non poteva competere con Yang Haoran. Non poteva sconfiggerlo anche se avesse voluto vendicarsi. Anche se avesse potuto, a causa delle regole della Divina Città di Tai Ah, non avrebbe potuto fargli nulla.

Yi Yun non pensò più a Yang Haoran. Si concentrò sul fondo e si preparò ad usare la sua visuale d’energia per scoprire una via d’uscita. Si sentì sulle spine pensandoci!

A circa cento metri più in profondità c’erano tre enormi caverne. Attorno c’era un rapido flusso d’acqua risucchiante che formava tre vortici neri!

Yi Yun non sapeva dove conducessero i mulinelli, ma provava un forte senso di inquietudine.

Una caverna del genere doveva essere incredibilmente profonda. Anche se un guerriero poteva rimanere nell’acqua per molto tempo, non poteva rimanerci indefinitamente. Se la caverna non fosse stata senza fondo e avesse condotto in un luogo segreto sconosciuto, probabilmente sarebbero morti affogati.

Il primo pensiero di Yi Yun fu di scegliere un’altra direzione per fuggire. Visto che la minaccia del ragno a tre occhi mutato era stata ridotta, non c’era motivo di rischiare la vita per dirigersi verso le caverne. Potevano esserci altre vie per andarsene.

Proprio mentre Yi Yun la stava cercando, si sentì percorso da un brivido. Il suo cuore sussultò e il suo flusso sanguigno si fermò!

Nelle profondità della pozza, a circa 50 metri da loro, c’era un banco di pesci strani che li avevano circondati!

Ognuno degli strani pesci era lungo circa trenta centimetri. Stavano nuotando silenziosamente, radunandosi con lentezza attorno a loro come spiriti subacquei.

Avevano occhi rotondi e ambrati dallo sguardo vuoto. Si stavano avvicinando furtivamente. Era una situazione allarmante!

“Siamo stati circondati!” Yi Yun trasmise la sua voce.

“Cosa?! Chu Xiaoran e gli altri non avevano individuato questi pesci strani.

“Sono dei tipi di bestie della desolazione acquatiche che sembrano dei pesci. Non ci sono dettagli su bestie del genere nel libro delle Divine Lande Selvagge. Ce ne sono almeno cento in questa pozza!”

Gli strani pesci potevano essere piccoli, ma Yi Yun non si sarebbe dimenticato dei piranha delle dimensioni di un palmo nella sua vita precedente. Se si fossero radunati in un grande gruppo, sarebbero stati un incubo assoluto.

“Bestie della desolazione acquatiche?” Chu Xiaoran e gli altri erano come ciechi nell’acqua, così non avevano potuto percepire gli strani pesci.

Non sapevano come Yi Yun fosse riuscito ad individuare le bestie. Ma dato che aveva detto così, non poteva essersi sbagliato.

“Dove?” Qiuniu si toccò l’anello interspaziale per estrarre la sua arma.

Yi Yun fece una smorfia. A porche centinaia sotto la superficie c’era un’immensa pressione e un freddo penetrante. Inoltre l’acqua era pesante e appiccicosa. Era anche un ambiente che limitava la percezione, riducendo il loro potere combattivo di circa il 10-20%.

Ad esempio, l’arma di Qiuniu era un enorme scudo a torre. Yi Yun non poteva immaginarsi cosa avrebbe potuto fare contro il banco di pesci.

E questi pesci erano assassini naturali sott’acqua. Potevano sfruttare al massimo il loro potere combattivo. Di questo passo le possibilità che ne uscissero vivi sarebbero state poche!

A Yi Yun vennero in mente diverse idee. In quel momento Chu Xiaoran, Qiuniu e gli altri videro i mostri acquatici, mentre gli occhi ambrati delle creature iniziarono a brillare di rosso.

Visto che c’erano più di cento strani pesci, sembrava che fossero stati circondati da fantasmi dagli occhi rosso brillante.

A Chu Xiaoran e gli altri si mozzò il fiato!

Erano davvero circondati.

Erano passati dalla padella alla brace!


