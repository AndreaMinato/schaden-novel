---
title: Capitolo 294 - Enorme Fiore Infernale
pubDate: 2024-05-22T14:46:59.493Z
tags:
    - tmw
---


C’era una rupe di pietra che si estendeva in lontananza di fronte a Yi Yun. Il posto indicato dal Cristallo Viola era in questo muro di pietra.

“Un muro di pietra…”

Yi Yun si accigliò lievemente. Non sembrava particolare, che nascondesse qualche meccanismo?

Yi Yun sporse una mano e lo toccò. La parete era bollente. Il calore era insopportabile anche con il Cristallo Viola a proteggere la sua mano.

Non trovò nulla, eppure il Cristallo Viola stava ancora puntando verso questo posto.

Doveva esserci qualcosa di strano nella parete. La temperatura dell’inferno bruciante era così alta, eppure non poteva sciogliere questo muro di pietra.

Yi Yun estrasse la sua sciabola Esercito di Mille e tagliò un pezzo di roccia.

Yi Yun esaminò più volte la roccia di colore rosso scuro, ma non trovò nulla di speciale.

Yi Yun usò la Tecnica Sacra di Tai Ah e iniettò qi vitale nella roccia.

“Peng!”

La roccia esplose, trasformandosi in polvere.

Questa polvere si sparse per l’inferno bruciante, ma non fu bruciata dalle fiamme di puro Yang.

Yi Yun fece un respiro profondo. Nelle ultime decine di milioni di anni, chissà quanti saggi avevano visitato la Porta della Stella Caduta, nel tentativo di scoprirne i segreti, e avevano fallito. Questo aveva fatto perdere interesse nei confronti della Porta della Stella Caduta da parte di molte potenti figure nell’ultimo milione di anni… I segreti della Porta della Stella Caduta erano ben nascosti. Non poteva svelarli nemmeno con il Cristallo Viola.

Quando giunse a questa conclusione, Yi Yun calmò la mente.

Yi Yun attivò la visuale del Cristallo Viola ed esplorò la superficie liscia.

La parete di roccia brillava in questa visuale. Scie di energia misteriosa si erano radunate insieme.

E questa energia non poteva eruttare fuori, sembrava bloccata in qualche modo.

Quando Yi Yun esaminò il muro, gli venne in mente una brillante idea. Alzò la sciabola Esercito di Mille e iniettò qi del Sole Radioso nell’arma per poi menare un fendente dov’era concentrata l’energia.

<em>Peng!</em>

Il qi del Sole Radioso esplose e questo fendente fu come una pesante roccia che entrava in una pozza d’acqua nella visuale d’energia di Yi Yun. Il vincolo sull’energia era stato distrutto e l’energia schizzò fuori, formando un misterioso ammasso di luce nera. Si sollevò lentamente dalla superficie della parete di pietra.

Sopra la sfera di luce scorreva energia che dava energia rinfrescante.

“Questo…”

Yi Yun sussultò. Finalmente aveva scoperto qualcosa di insolito.

Questo ammasso di luce nero poteva essere visto solo usando la visuale del Cristallo Viola, era invisibile ad occhio nudo.

Yi Yun esitò per un po’ per poi toccarlo con cautela. La sfera di luce non era calda al tocco, semplicemente emetteva un po’ di calore. Yi Yun ebbe la sensazione di toccare un pezzo di giada caldo.

Yi Yun tentò di muoverlo, nella speranza di trovare qualche meccanismo, ma fallì.

La sfera di luce era impervia alle forze esterne. La mano di Yi Yun ci passò attraverso.

Non sapeva cosa fare. Dopo che i suoi ripetuti tentativi erano falliti, cercò perfino di usare il Cristallo Viola per assorbire l’energia nell’ammasso di luce; ma si rese conto che questa forza era imprigionata da certe formazioni, impedendogli di assorbirla.

Il controllo del Cristallo Viola non era onnipotente. Quando Yi Yun era stato nella sala delle Divine Lande Selvagge, era stato estremamente difficile assorbire l’energia delle specie primordiali attraverso l’oro del grande Yan.

Passarono un po’ di ore mentre aveva fatto vari tentativi, ma l’ammasso di luce rimase immobile. Yi Yun non sapeva più cosa fare.

Aveva trovato un misterioso ammasso di luce usando il Cristallo Viola? Cos’era?

Il Cristallo Viola stava vibrando a causa di questa sfera?

Yi Yun aveva corso un enorme rischio e aveva scoperto i segreti di questo luogo, ma non riusciva a trovare una soluzione. Questo lo riempì di frustrazione.

Non poteva ritornare a mani vuote. Eppure allo stesso tempo non sapeva come risolvere questo problema.

“Oh?”

All’improvviso ebbe un’idea. Fece un po’ di passi a lato e, mentre camminava lentamente, si assicurò di concentrarsi sui cambiamenti del Cristallo Viola.

La guida del Cristallo Viola lo portò in un altro posto.

Questo posto…

Lo sguardo di Yi Yun brillò. C’era un altro punto focale di energia anche qui.

Yi Yun menò un fendente con la sciabola Esercito di Mille.

“Cha!”

L’equilibrio dell’energia fu infranto di nuovo e un altro globo si sollevò dalla superficie dalla parete di pietra.

Questa sfera era circa delle stesse dimensioni del primo ammasso di luce, ma il suo colore era diverso.

La prima sfera era nera, ma questo ammasso era di colore rosso scuro.

Non ce n’era solo una!

Yi Yun continuò a cercare e, guidato dal Cristallo Viola, trovò un’altra sfera dopo l’altra. La distanza tra di esse a volte era ampia e altre volte poca, sembravano messe in posizioni casuali.

Ma c’erano solo due tipi di colori, nero e rosso scuro.

“Ce ne sono troppe!”

Yi Yun impiegò un po’ di ore di tempo per scoprire più di cento ammassi di luce!

Tutte queste sfere erano disperse per il muro di pietra e parevano estremamente spettacolari!

<em>Che fosse un’enorme formazione?</em>

Questo fu il primo pensiero di Yi Yun quando le vide.

Probabilmente era una formazione creata da un esperto impareggiabile. Yi Yun sapeva poco sulle formazioni ed era inferiori ai maestri di formazione del Divino Regno di Tai Ah. Non poteva comprendere una formazione normale, figuriamoci una impareggiabile.

Ora non sapeva cosa fare con questi numerosi ammassi di luce!

“Questo enigma è troppo difficile!” Yi Yun si accigliò.

Nelle ultime decine di milioni di anni, molti saggi erano tornati a mani vuote dopo aver esplorato la Porta della Stella Caduta. Non erano nemmeno riusciti a trovare queste sfere di luce.

Senza la visuale d’energia del Cristallo Viola, anche se avessero tirato fuori gli ammassi di luce, non avrebbero nemmeno potuto vederli.

E ce n’erano così tanti. Sarebbe stato estremamente improbabile tirarli fuori tutti.

Ora Yi Yun aveva scoperto tutto il quadro con il Cristallo Viola, eppure non riusciva a capire…

Pensandoci, non sapeva se ridere o piangere. Era solo ad un passo dal successo! Avrebbe fallito dopo essersi impegnato e aver corso così tanti rischi?

“Oh? Aspetta!”

Yi Yun sussultò. Il Cristallo Viola aveva emesso un’altra vibrazione strana all’improvviso!

Una vaga sensazione fece trattenere il fiato a Yi Yun.

“Cosa c’è ora?”

Questa sensazione era completamente diversa rispetto alle piccole vibrazioni causate dalle sfere di luce. Questo fece accelerare il battito cardiaco di Yi Yun. Che fosse il punto chiave della formazione?

Yi Yun usò il Cristallo Viola per convergere tutta l’energia del suo corpo per poi avvicinarsi al punto individuato dall’artefatto divino…

Dopo aver superato una foresta di pietra, dove i sassi sembravano spade che puntavano verso l’alto, Yi Yun rimase scioccato.

Dietro la foresta di pietra c’era un’enorme vasca. Inaspettatamente al suo inferno cresceva un enorme fiore!

Il gambo del fiore era alto più di dieci metri, e circa quattro o cinque persone avrebbero dovuto abbracciarlo per circondarlo completamente. Le sue enormi foglie erano delle dimensioni di una casa.

Il fiore era sbocciato e aveva sette petali ognuno di colore diverso. I petali erano rotondi ed estremamente belli.

Era un fiore dai sette colori!

E questi sette colori corrispondevano a quelli della radiosità dai sette colori. Era scioccante!

“Incantevole!”

Era la prima volta che Yi Yun vedeva un fiore così grosso. Ciò che lo sorprese sopratutto era che questo fiore stava crescendo in questo inferno ardente!

La temperatura qui era estremamente elevata, così tanto che perfino le bestie elementali di puro Yang non osavano entrare. Eppure questo fiore misterioso stava sbocciando qui!

Questo mondo era pieno di forme di vita magnifiche. Era pieno di innumerevoli potenti bestie della desolazione ed esisteva perfino un fiore così misterioso.

Anche se il fiore misterioso era bello, era improbabile che fosse il punto focale della formazione. Probabilmente era una pianta interessante che era cresciuta in questo inferno.

“Oh? Quello è…”

All’improvviso Yi Yun trattenne il fiato. Aveva notato che una fiamma misteriosa stava bruciando proprio al centro dell’enorme fiore.

Anche questo fuoco era multicolore. Emetteva una debole aureola che gli diede l’impressione di essere in un sogno.

Yi Yun usò la visuale d’energia del Cristallo Viola per osservarlo. La fiamma dai sette colori sembrava un piccolo sole. Emetteva un bagliore infinito e calore. Riempì la visuale d’energia con sette splendidi colori!

“Che sia…”

Yi Yun trattenne il fiato. Ripensò alle informazioni che aveva letto riguardo al qi di puro Yang. C’erano anche delle note nella Tecnica Sacra di Tai Ah…

Probabilmente era un puro spirito Yang!

Quando il qi di puro Yang si addensava moltissimo, avrebbe fatto nascere uno spirito dopo molto tempo!

Uno spirito di puro Yang poteva trasformare una persona, dandole un fisico di puro Yang.

Allo stesso tempo, lo spirito avrebbe aiutato moltissimo i coltivatori della Tecnica Sacra di Tai Ah!

Se un guerriero avesse assorbito uno spirito di puro Yang e poi avesse coltivato la Tecnica Sacra di Tai Ah, la velocità della sua coltivazione sarebbe aumentata in modo terrificante.

Anche le mosse della Tecnica Sacra di Tai Ah alimentate dallo spirito di puro Yang sarebbero state estremamente potenti!

“Sono riuscito ad incontrare uno spirito di puro Yang!”

Il cuore di Yi Yun batteva come un tamburo. Era un’occasione fortuita incredibile!


