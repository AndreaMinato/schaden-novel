---
title: Capitolo 300 - Il Totem di Yi Yun
pubDate: 2024-05-22T20:46:59.507Z
tags:
    - tmw
---


In mezzo alla luce dorata, Yi Yun poteva sentire il denso qi di puro Yang, come se fosse avvolto dal sole stesso. Trattenendo il respiro, usò il Cristallo Viola per controllare il marchio della bestia per poi fonderlo lentamente nel suo corpo.

“Tss!”

L’energia di puro Yang bruciò e Yi Yun ebbe la sensazione di essere stato gettato in una fornace in cui bruciava un sole!

L’energia di puro Yang dai sette colori sembrava un’onda anomala, attraverso il corpo di Yi Yun, dandogli la sensazione che il fuoco stesse bruciando i suoi meridiani!

Il giovane sentì ogni meridiano e poro del suo corpo straripare con puro qi Yang.

<em>È troppo doloroso!</em>

Era un dolore indescrivibile venire bruciati in una fornace!

Yi Yun strinse i denti mentre resisteva. Visto il suo fisico e il suo livello di coltivazione, come poteva non soffrire sentendo l’energia del marchio della specie primordiale attraversare i suoi meridiani?

Yi Yun si sedette a gambe incrociate. Tutti i suoi muscoli stavano tremando e si stavano contorcendo. Dietro di lui, brillava un bagliore dai sette colori, che si condensò nell’immagine di un corvo dorato dalle piume color oro rossastro. Lentamente si fuse poco a poco con il giovane.

All’improvviso Yi Yun sentì dolore bruciante provenire dal sangue e dal midollo delle ossa.

Sembrava che il suo sangue fosse stato rimpiazzato da magma.

<em>Questo è…</em>

Nella sua visuale d’energia, Yi Yun poteva vedere chiaramente che proveniva dall’energia di puro Yang del corvo dorato. Veniva assorbita continuamente dal suo sangue e dal suo midollo.

Dopo che il sangue rosso violastro aveva assorbito una grande quantità dell’energia di puro Yang del corvo dorato, si tinse lentamente d’oro.

Anche il suo midollo cominciò ad emettere un bagliore dorato.

<em>Che sia…</em>

Yi Yun capì.

Un fisico di puro Yang!

Questo era il fisico di puro Yang di cui aveva parlato l’Anziano Cang Yan!

Lo spirito di puro Yang poteva permettere al fisico di una persona di trasformarsi in fisico di puro Yang.

E dopo che Yi Yun aveva inghiottito il marchio della specie del corvo dorato, stava iniziando ad ottenere la proprietà di un fisico di puro Yang.

Yi Yun si ricordò che, quando Cang Yang aveva parlato della Tecnica Sacra di Tai Ah, aveva menzionato l’Immortale del puro Yang. Anche se non aveva il Cristallo Viola, aveva impiegato solo venti giorni a padroneggiare la Tecnica Sacra di Tai Ah.

Questo solo perché aveva un fisico di puro Yang, che gli aveva permesso di imparare con facilità la Tecnica Sacra di Tai Ah.

Quella persona poi aveva creato il palazzo di puro Yang, diventando una delle figure più potenti nel Regno Divino di Tai Ah.

I fisici di puro Yang avevano gradi diversi. Più puro era il fisico, più alto sarebbe stato il talento della persona.

Yi Yun sapeva di essere agli stadi iniziali del fisico di puro Yang. Era ancora ben lontano dal competere con l’Immortale del puro Yang.

Tuttavia era sufficiente ad entusiasmarlo.

Era tutto difficile all’inizio. Ora che aveva ottenuto un fisico di puro Yang, finché il suo livello di coltivazione fosse aumentato e avesse potuto trovare altri tesori di puro Yang in futuro, allora avrebbe potuto purificare il suo corpo, raggiungendo il picco.

Il fisico di puro Yin di Lin Xintong ne era un esempio.

Yi Yun credeva che in futuro anche lui avrebbe raggiunto il picco, con un fisico di puro Yang.

E l’aspetto più importante era che, dopo aver ottenuto un fisico di puro Yang, il suo talento sarebbe cambiato lentamente.

Yi Yun era entrato in questo mondo ed era finito nel corpo di un giovane delle vaste lande selvagge, ma il suo fisico era fin troppo ordinario.

Con il Cristallo Viola ad aiutarlo, a Yi Yun non mancava energia. Tuttavia la sua costituzione era estremamente limitata. Nonostante avesse tutta questa energia disponibile, c’era un limite a quanto poteva assimilare. Ora che possedeva un fisico di puro Yang, il suo talento sarebbe migliorato lentamente.

Con il passare del tempo, il fisico di puro Yang riempì di gioia Yi Yun. Il dolore delle fiamme che bruciavano i suoi meridiani si era indebolito. Senza rendersene conto, l’energia di puro Yang nel suo dantian aveva raggiunto il picco della sua capacità.

“Pacha!”

Yi Yun sentì un lieve tonfo. Il suo dantian tremò all’improvviso, come se si fosse allargato in un istante. L’energia di puro Yang era diventata parte dell’energia originaria di Yi Yun.

Era passato agli stadi avanzati del Sangue Viola!

E non era finita qui. Yi Yun sentì l’energia divampare, fino al picco degli stadi avanzati del Sangue Viola, per poi perdere lentamente il suo slancio.

Si poteva dire che, grazie alle sue fondamenta, era rimasto negli stadi intermedi per troppo tempo, così era arrivato subito al picco del Sangue Viola.

Nel momento in cui il livello di coltivazione raggiunse il picco degli stadi avanzati, un’immagine confusa apparì dietro di lui. Era un corvo dorato. Diventò sempre più chiara mentre aumentava di dimensioni e il suo corpo arrivò ad una dimensione di più di dieci metri, con un’apertura alare di quasi trenta metri!

E questo corvo dorato aveva una terza zampa, la testa di un corvo e il becco di un falco. Era come il leggendario corvo dorato!

Questo era il totem di Yi Yun, l’antico corvo dorato a tre zampe!

Yi Yun si alzò. Visto che non aveva usato il Cristallo Viola per controllare l’energia, tutti i suoi abiti erano stati bruciati.

Adesso era nudo nella foresta morta e l’immagine del corvo dorato dietro di lui spalancò le ali mentre iniziava a volare!

Un totem così vivido sembrava un vero corvo dorato ed emanava un forte senso di oppressione!

Il corvo dorato rimase dietro Yi Yun mentre i suoi occhi brillavano. Il suo corpo era avvolto dalle fiamme. Era una scena indescrivibile!

In confronto, quando Chu Xiaoran aveva condensato il lupo delle nevi glaciale, era alto circa 4-5 metri e il suo corpo era molto meno nitido. Era un’immagine confusa, completamente diversa da una vera bestia della desolazione.

Al confronto, il lupo delle nevi glaciale sarebbe sembrato un topo dei campi di fronte ad un astore.

“Questo è il mio totem, formato dal totem delle diecimila bestie!”

Yi Yun guardò il corvo dorato a tre zampe e si riempì di orgoglio.

Con questo totem del corvo dorato, sarebbe potuto volare liberamente nel cielo!

“Il totem delle diecimila bestie è proprio una tecnica mistica di massimo livello. Ho solo ucciso una specie primordiale e ho potuto condensare un totem così potente. Naturalmente un effetto del genere ha molto a che fare con il Cristallo Viola. Inoltre sono anche riuscito ad assorbire molta essenza dallo spirito di puro Yang, è anche per questo.”

Probabilmente il totem delle diecimila bestie era il più forte tra le tre tecniche mistiche che Cang Yan gli aveva mostrato.

“Giusto, lo spirito di puro Yang!”

Yi Yun aveva appena formato il marchio della bestia. Anche se aveva assorbito una grande porzione dell’essenza dello spirito, Yi Yun non ne aveva assorbito il corpo.

Yi Yun aprì la sua visuale d’energia e si guardò attorno.

Scoprì velocemente lo spirito di puro Yang nascosto nel corpo del corvo dorato. Sembrava aver già perso la sua forza vitale.

Dopo essere stato nutrito dall’inferno ardente per decine di millenni e aver formato lentamente una coscienza, ora era quasi stato cancellato.

Yi Yun iniettò la sua energia spirituale nel Cristallo Viola, risucchiando lo spirito di puro Yang. Lentamente volò verso di lui.

In quel momento lo spirito di puro Yang aveva perso ogni capacità di resistere.

“Whew!”

Lo spirito di puro Yang entrò nel corpo di Yi Yun, andando dritto verso il Cristallo Viola, fu sigillato al suo interno.

“Oh? Questo è…”

Yi Yun rimase scioccato quando vide lo spirito di puro Yang volare verso il Cristallo Viola. Notò che sull’artefatto divino era apparso un marchio misterioso.

Era il marchio di un corvo dorato!

“Ho assorbito il marchio del corvo dorato e si è riflesso sul cristallo viola. Bizzarro…”

Yi Yun lo trovò interessante. Sembrava che il Cristallo Viola avesse ancora molti segreti da svelare.

Quando lo spirito di puro Yang fu assorbito dal cristallo viola, iniziò a venire nutrito dall’energia dell’artefatto, permettendogli di recuperare un po’ di qi vitale. Così lentamente tornò a bruciare.

Era una sensazione strana. Yi Yun ebbe la sensazione che fosse nata una fiamma nel suo corpo.

“Lo spirito di puro Yang è stato sigillato nel Cristallo Viola…” Yi Yun si riempì di gioia. Con lo spirito nel cristallo viola, avrebbe avuto una riserva di energia in più.

Inoltre il Cristallo Viola avrebbe nutrito lentamente lo spirito di puro Yang, permettendogli di diventare più potente.

Così aveva un altro asso nella manica.

Aveva condensato un totem del corvo dorato, era arrivato agli stadi avanzati del Sangue Viola e ora aveva l’energia aggiuntiva di uno spirito di puro Yang, questo viaggio gli aveva permesso di aumentare di molto la sua forza.

“Mi chiedo che posizione raggiungerei nella classifica della terra.”

Yi Yun non vedeva l’ora. Ma adesso non era il momento di tornare nella Divina Città di Tai Ah. Doveva ancora esplorare questo mondo misterioso.

Yi Yun si girò e guardò il picco della montagna torreggiante dove c’era il palazzo. La sua aura misteriosa gli diede l’impressione che contenesse verità celesti.


