---
title: Capitolo 301 - Palazzo della spada del Puro Yang
pubDate: 2024-05-22T21:46:59.507Z
tags:
    - tmw
---


Yi Yun tirò fuori dei vestiti dal suo anello interspaziale e dopo averli indossati rapidamente si diresse verso il palazzo.

Questa montagna simile ad una spada non sembrava alta, ma quando provò a scalarla, ebbe la sensazione che possedesse un qualche tipo di potere magico. La distanza sembrava essersi allungata. Scalò per due ore prima di raggiungere il picco.

Sulla vetta ululava il vento. Yi Yun guardò la terra dall’alto, ma ebbe la sensazione che tutto quello che vedeva fosse avvolto da una nebbia confusa, facendo sembrare tutto senza vita.

All’entrata del palazzo la grossa porta di bronzo era sigillata. Questo mondo era ulteriormente isolato.

Questo frammento sconosciuto di un mondo conteneva poteri di gran lunga superiori a quelli del Regno Divino di Tai Ah, ma la sola struttura intatta qui era questo palazzo. Tutto il resto era scomparso con il passare del tempo.

Yi Yun si girò e guardò il palazzo.

Il palazzo aveva la forma di una spada divina che svettava nel cielo.

Attorno al palazzo c’erano quattro colonne spesse con delle incisioni.

Yi Yun si avvicinò silenziosamente e guardò le immagini.

Le incisioni erano tutte connesse come un insieme, alcune scene sbalordirono Yi Yun.

Vide un drago divino, imprigionato da catene. Vide potenti Grandi Imperatori soppressi e un esperto impareggiabile distruggere un mondo.

Raffiguravano anche la scena di una grande guerra. Le due parti che combattevano chiaramente appartenevano a razze diverse. Una fazione era a cavallo di bestie della desolazione primordiali, mentre l’altra usava potenti armi magiche.

“Che la caduta di questo frammento di mondo abbia a che fare con la grande guerra di queste incisioni…?”

Yi Yun guardò ogni scena con attenzione, meravigliato. Era difficile immaginare quanto fosse ampio questo mondo.

Sentiva di aver visto solo una goccia di questo mare.

Perfino i saggi del Regno Divino di Tai Ah non erano riusciti ad esplorarlo.

Dopo aver superato gli enormi pilastri, Yi Yun arrivò di fronte al palazzo. Alzò la mano e vide che in cima alla struttura c’era una targa dorata. Le parole sulla targa sembravano essere state cancellate e rimanevano solo alcuni tratti intermittenti che emanavano un’aura aggressiva.

Quando si avvicinò al palazzo, Yi Yun sentì un indescrivibile senso di oppressione. Questa forza non influenzava solo la sua carne, ma anche le sue facoltà mentali.

Sembrava che questa forza invisibile stesse limitando la circolazione della sua energia e ogni sua attività vitale.

Il suo cuore, il suo respiro, il suo flusso sanguigno e perfino i suoi pensieri erano rallentati.

Una statua di ferro nero stava di fronte all’entrata a circa 300 metri. La scultura raffigurava un uomo di mezz’età ed era alta circa trenta metri. Il viso dell’uomo era coperto da un elmo rosso e nero e il suo sguardo sembrava profondo come un universo pieno di stelle. Aveva una spada appesa alla schiena.

Anche se era solo una statua, emanava un’aura antica e selvaggia simile a quella di un esperto impareggiabile. L’aura si diffondeva in ogni direzione, fino al cielo. Per qualche motivo, scosse particolarmente Yi Yun.

Dietro la statua c’era un pilastro di pietra nera frammentato. Le parole sul pilastro sembravano essere state incise usando una spada. Erano scritte con fare potente, come se l’energia trapelasse dalla colonna.

Quando lesse queste parole, Yi Yun ebbe la sensazione che l’immagine di una persona raffinata che brandiva una spada fosse apparsa di fronte a lui.

Questa colonna era stata incisa dall’uomo di mezz’età raffigurato dalla statua?

Yi Yun guardò le parole sulla colonna. Erano scritte in una lingua diversa, ma Yi Yun aveva letto antichi libri come la Tecnica Sacra di Tai Ah e il Totem delle Diecimila Bestie, così poteva capire quelle parole.

Sul pilastro di pietra c’era scritto: “Stabilendo la colonna delle sette uccisioni, annuncio la mia volontà! In futuro, quando il cielo collasserà, l’universo cesserà d’esistere, sarò io il mondo, controllerò la vita e la morte, distruggerò il ciclo della reincarnazione, otterrò tutte le anime, userò la mia spada per versare il mio sangue immortale, per annientare tutti i demoni malvagi! Uccidere! Uccidere! Uccidere! Uccidere! Uccidere! Uccidere! Uccidere!”

Uccidere era stato scritto sette volte, ogni parola era più scioccante dell’altra!

La colonna delle sette uccisioni!

Yi Yun fece un respiro profondo. Solo leggere queste frasi gli aveva fatto sperimentare un intento omicida mostruoso. Sembrava che questa persona serbasse un odio infinito che lo aveva spinto a distruggere ogni forma di vita.

“Che sorta di persona era questa? E pensare che ha scritto che avrebbe aspettato il giorno in cui sarebbe collassato il cielo, l’universo sarebbe cessato d’esistere e come sarebbe diventato lui stesso un mondo, controllando la vita e la morte… questo intento formidabile…”

Yi Yun ne fu inorridito. La persona che aveva creato questo pilastro era sconvolgente.

Yi Yun guardò in cima alla colonna. La colonna era spessa circa nove metri e la sua cima era stata tagliata da una spada, lasciando una superficie estremamente liscia.

Quando Yi Yun arrivò dietro il pilastro, rimase ancora più sconcertato. L’attacco che aveva tagliato la colonna continuava dietro. C’era un solco lungo e nero che diventava sempre più ampio mentre andava in profondità.

Mentre guardò giù per questo burrone, Yi Yun divenne ancora più scioccato.

L’attacco si era esteso nella parte posteriore di questa vetta a forma di spada fino ai piedi della montagna. Si era riversato sotto.

Una fessura aveva attraversato la montagna, alta migliaia di metri, fino a raggiungere il suolo. L’attacco di spada aveva creato una gola in questa terra senza vita. La gola era incredibilmente profonda e andava oltre l’orizzonte. A metà strada aveva tagliato anche un fiume e aveva attraversato una foresta.

Yi Yun rimase in silenzio per molto tempo dopo aver visto questa devastazione. Sembrava che questo mondo distrutto fosse stato diviso in due da questo attacco che era risultato in questa cicatrice di spada sbalorditiva?

In futuro, quando sarebbe diventato un mondo, per annientare tutti i demoni malvagi…

Chi erano i demoni malvagi? Era la persona che aveva lasciato questa cicatrice di spada ad essere stata sconfitta in quell’enorme guerra?

Guardando il fendente poteva intuire che, a parte contenere un terrificante intento omicida, conteneva anche un’aura tranquilla.

Yi Yun sentì dolore agli occhi dopo averla guardata troppo a lungo. Sentì perfino un dolore pungente alla pelle e i suoi muscoli si tesero involontariamente.

Più la osservava, più l’intento di spada nella cicatrice diventava ovvio. Questo impedì a Yi Yun di spostarsi dal suo posto. Il suo respiro divenne più pesante come se stesse affrontando un enorme nemico. Sembrava che questo attacco di spada stesse per trapassare lo spazio tempo per decapitarlo.

Era incredibile che esistesse ancora un intento di spada del genere nel fendente, anche dopo decine di milioni di anni!

Yi Yun evocò il suo qi di puro Yang per alleviare questa sensazione.

“Un potere del genere anche dopo così tanto tempo. Allora il potere di questo attacco probabilmente avrebbe distrutto le Divine Lande Selvagge…”

Yi Yun sospirò. Se fosse stato decine di milioni di anni fa, considerando quanto era stato difficile per lui sopportare l’intento di spada di adesso, il qi di spada residuo sarebbe stato sufficiente ad ucciderlo.

Yi Yun fece un respiro profondo. Era un livello che andava ben oltre la sua comprensione.

Si voltò e si allontanò dalla cicatrice di spada, dirigendosi verso l’entrata del palazzo.

L’antica grossa porta era priva di ornamenti. Quando Yi Yun si avvicinò, sentì qi di spada precipitarsi su di lui, come se stesse per farlo a pezzi.

Trattenne il respiro e si avvicinò con grande difficoltà.

Prima che Yi Yi Yun potesse sporgere la mano e aprire la porta, un bagliore brillante lo risucchiò dentro. Così si ritrovò già dentro il palazzo.

La sala era poco illuminata. Il terreno era coperto da rocce nere sconosciute. La prima cosa che notò Yi Yun fu una spada conficcata nel terreno!

Era una spada estremamente vecchia. La lama era coperta di ruggine e c’erano fessure nella spada.

“È rotta?”

Yi Yun sospirò. Era sicuramente una spada impareggiabile, ma sfortunatamente… nella lama c’erano delle fessure, facendole perdere una grande quantità della sua spiritualità. Dopo così tanto tempo, probabilmente era estremamente fragile.

Yi Yun si avvicinò silenziosamente e afferrò con lentezza l’impugnatura.

In quel momento Yi Yun vide un’ombra nera non lontana da lui. Sussultò e balzò all’indietro, brandendo la sciabola Esercito di Mille!

Concentrando lo sguardo, l’ombra nera rimase immobile. Non aveva un corpo, ma sembrava una fiamma ardente.

Era avvolta da un mantello nero e si potevano vedere solo i suoi due occhi brillanti. Sembravano gioielli nella notte.

“Sei…”

All’inizio Yi Yun pensò che fosse una qualche forma di vita sconosciuta, come i demoni malvagi menzionati nella colonna delle sette uccisioni.

Tuttavia si rese conto velocemente che l’ombra nera non aveva intenzione di ucciderlo.

Se avesse davvero avuto intento omicida, qualsiasi creatura in questo palazzo avrebbe potuto annientarlo facilmente con un pensiero.

“Quanto tempo è passato… è entrato qualcuno…”

Le parole cupe dell’ombra nera sembravano contenere un senso indescrivibile di solitudine.

“Signore, è il guardiano di questo palazzo?” Yi Yun fece un’ipotesi.

L’ombra nera disse: “Sono uno spirito della spada… ho accompagnato il mio padrone durante innumerevoli battaglie per chissà quanto tempo. Ora il mio corpo è stato distrutto, lasciando un’anima residua. Ho dormito nel palazzo della spada di Puro Yang. Facendo cos’, ho ritardato il momento in cui mi sarei dissipato completamente. Ora che sei entrato, mi sono ridestato. Ma un periodo di sonno così lungo mi ha fatto raggiungere il termine della mia vita…”

Il tono dell’ombra nera era molto debole. Yi Yun capì: “Signore, ha dormito per decine di milioni di anni?”

“Non ricordo… ho vagato nello spazio per troppo tempo prima di atterrare in questo mondo. All’inizio pensavo che nessuno sarebbe passato per quella porta. Eppure hai avuto un colpo di fortuna del genere…”

Vagare nello spazio?

Sì, le decine di milioni di anni era il periodo di tempo da quando questo mondo era caduto nelle divine lande selvagge. Prima il frammento era vagato nello spazio ancora più a lungo.

Yi Yun aveva molte domande in mente. L’ombra nera lo intuì e disse: “Non devi fare altre domande riguardo al passato. Considerando questo mondo, non sei male. Hai un fisico di puro Yang di basso livello. Non sarebbe facile diventare uno dei migliori in questo mondo, ma non è sufficiente. Ciò che vuoi chiedere sarà inutile. Non potrai entrare nei piani più profondi di questo palazzo a meno che tu non ottenga ispirazioni riguardo all’intento di spada lasciato nel palazzo dal mio padrone. Quando succederà, potresti raffinare il palazzo della spada e ottenere gli oggetti lasciati dal mio padrone. Tuttavia per te sarà troppo difficile farlo, troppo difficile…”

Yi Yun rimase in silenzio. Sapeva che, agli occhi dell’ombra nera, era solo un giovane ordinario molto fortunato in questo mondo desolato. A stento aveva i requisiti necessari.

Chiaramente lo spirito non sperava che ottenesse ispirazioni riguardo all’intento di spada nel palazzo.

Per imparare la via della spada, ci voleva un grandissimo talento. Chiaramente Yi Yun non aveva talento nella via della spada. Inoltre la sua arma era una sciabola.

Lo spirito della spada probabilmente non credeva di poter tramandare l’eredità del suo padrone.


