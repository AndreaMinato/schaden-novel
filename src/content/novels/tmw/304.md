---
title: Capitolo 304 - Il nuovo raccolto deve ancora rimpiazzare quello vecchio
pubDate: 2024-05-23T00:46:59.508Z
tags:
    - tmw
---


La competizione altamente attesa era terminata. Alla fine Lu Jie era entrato in lieve vantaggio e aveva sconfitto Wen Yu, diventando il campione tra i nuovi arrivati.

Mentre il pubblico si disperdeva, tutti discutevano della battaglia finale con grande entusiasmo.

L’arena era connessa a tutte le residenze più grandi, così era estremamente affollata.

Fu in quel momento che Yi Yun tornò nella Divina Città di Tai Ah. Lungo la strada di ritorno notò le folle e ne fu un po’ sbalordito: “Oh? Perché ci sono così tante persone?”

Mentre Yi Yun guardava le reclute con un’espressione sbigottita, anche gli altri rimasero sbalorditi vedendo Yi Yun.

Questo per via del suo abbigliamento.

La competizione tra i nuovi arrivati era un’occasione importante, così molte persone erano ben vestite. Al confronto, Yi Yun indossava cenci che ovviamente erano di una taglia troppo piccola. Non solo era trasandato, la sua sciabola era spezzata e tutto questo lo faceva sembrare un mendicante. Era proprio fuori posto nella Divina Città di Tai Ah.

Chi era questa persona?

Pensarono in molti. Se la Divina Città di Tai Ah non avesse proibito alle persone non autorizzate di entrare, forse alcuni avrebbero lanciato degli spiccioli a Yi Yun.

In quel momento, non molto lontano, un gruppo dove c’erano anche Wen Yu, Lu Jie, Qiuniu e Chu Xiaoran si stava avvicinando.

Il mondo dei guerrieri rispettava chi era forte, così i quattro venivano trattati come idoli dalla folla.

Chu Xiaoran e Qiuniu erano particolarmente rispettati. Non importava quanto fossero affollate le vie, tutti avrebbero fatto loro strada.

Vedendo Yi Yun comparire all’improvviso, Qiuniu e Chu Xiaoran divennero sbalorditi.

Questo perché, nell’arco di quasi un anno, Yi Yun era cambiato troppo. Non erano riusciti a riconoscerlo con una sola occhiata.

Dopo averlo fissato in faccia per molto tempo, Qiuniu e Chu Xiaoran si scambiarono un’occhiata incredula.

<em>È davvero lui!</em>

“Ahah! Yi Yun!” Qiuniu rise rumorosamente. Qiuniu e Yi Yun erano stati solo amici ordinari, ma si poteva dire che avessero sperimentato pericoli mortali nell’Abisso del Meteorite. Inoltre Yi Yun gli aveva anche salvato la vita.

La loro amicizia naturalmente non sarebbe stata più la stessa.

Qiuniu si fece largo tra la folla e avanzò velocemente verso Yi Yun, battendogli le spalle con forza.

“Sapevo che non saresti morto così facilmente. Ahah!”

Qiuniu era davvero contento che Yi Yun fosse tornato sano e salvo.

Yi Yun rise di cuore e disse: “Sono stato fortunato… ho sfiorato la morte.”

Dopo aver vissuto un anno di solitudine, Yi Yun fu sopraffatto dall’emozione dopo aver rivisto un volto familiare. In effetti era stato quasi ucciso durante l’inseguimento del corvo dorato.

“Yi Yun, finalmente sei tornato!” Anche Chu Xiaoran si avvicinò. Quando si erano dati addio dieci mesi fa, Chu Xiaoran era un po’ più alta di Yi Yun. Ora però doveva alzare un po’ la testa per guardarlo negli occhi.

“Yi Yun, sei rimasto fuori per così tanto tempo. Qual è il tuo livello?” Chiese con noncuranza Qiuniu.

“Picco del Sangue Viola!” Yi Yun non lo nascose.

“Ahah, allora sei più lento di noi. Xiaoran e io abbiamo già iniziato a condensare la forma iniziale delle fondamenta Yuan. Si può dire che sia come pare un passo attraverso la porta delle fondamenta Yuan. Tra due mesi avanzeremo sicuramente allo stadio delle fondamenta Yuan!”

Lo sguardo di Qiuniu si accese e non vedeva l’ora di parlare di livelli di coltivazione. In questi dieci mesi aveva fatto progressi significativi. L’enorme balzo dal picco del Sangue Viola alla prossimità delle fondamenta Yuan avevano fatto progredire di un altro livello della Forza Divina del Re dei Buoi.

In ogni livello della tecnica c’erano differenze significative.

Qiuniu adesso era sicuro di sé e voleva combattere contro chiunque vedeva.

“Fratello Yi, quando ci alleneremo nell’arena!?”

Qiuniu sapeva che Yi yun era molto forte, ma era comunque fiducioso. Non poteva trattenersi dopo aver visto Yi Yun, un forte coetaneo. Pensava che la differenza non poteva essere così vasta visto il divario tra di loro un anno fa.

I nuovi arrivati attorno rimasero sbigottiti vedendo Qiuniu e Chu Xiaoran parlare contenti con Yi Yun.

Non si sarebbero mai aspettati che questo mendicante fosse un buon amico di Qiuniu e di Chu Xiaoran.

“Yi Yun… non è il campione della competizione tra reclute dello scorso anno…?”

Una porzione delle reclute aveva sentito parlare di lui. Ricordavano appena questo nome che era stato quasi dimenticato dai coltivatori della Divina Città di Tai Ah.

“Dovrebbe essere lui, ma questa persona… ha davvero sconfitto Chu Xiaoran nella competizione dello scorso anno? Davvero?”

Tutti rimasero sbigottiti. Questo tipo era completamente diverso da ciò che si aspettavano!

Non aveva l’aria di essere un esperto, eppure era più forte di Chu Xiaoran e di Qiuniu?

Molti giovani guardarono Yi Yun con perplessità e dubbio. Avevano visto quanto erano potenti Chu Xiaoran e Qiuniu, ed era terrificante.

Tuttavia la persona di fronte a loro sembrava provenire da un campo di rifugiati, non sembrava così spaventosa. Avevano difficoltà a credere che fosse un grande esperto. Anche se un anno fa era davvero forte, era scomparso per troppo tempo e nessuno sapeva che esperienze aveva fatto durante questo periodo. Che fosse ancora più forte di Qiuniu e di Chu Xiaoran?

Molti non poterono trattenersi dal pensarla in questo modo.

In quel momento, Yi Yun decise di salutare Chu Xiaoran e Qiuniu.

“Fratello Yi, quando hai tempo vieni nell’arena! Informami quando lo farai!”

Qiuniu non si dimenticò di invitare di nuovo Yi Yun a fare un incontro. Dal suo punto di vista, Yi Yun avrebbe cercato di migliorare la sua posizione in classifica.

Yi Yun sorrise e disse: “Sicuro!”

“Ahah, non essere frettoloso con me. Puoi non saperlo ma Qin Haotian, Li Xiao e i fratelli Qiao se ne sono già andati dalla Divina Città di Tai Ah. Ora i primi posti nell’arena si sono aperti e tutti li stanno adocchiando! Alcuni dei coltivatori della generazione più grande stanno lottando per ottenere i primi posti. Specialmente per via dei festeggiamenti del compleanno del signore della città, le ricompense dell’arena sono aumentate di molto!”

Mentre parlava, Qiuniu indicò la folla dietro di lui. “L’arena era occupata per via della competizione tra i nuovi arrivati, sennò ci sarebbero state innumerevoli persone a combattere, più del solito!”

“Oh? Qin Haotian, Li Xiao e gli altri se ne sono andati?” Yi Yun rimase sbalordito. In effetti erano rimasti nella Divina Città di Tai Ah per sei anni ed era il momento che se ne andassero.

Un peccato!

Yi Yun aveva sentito parlare di Qin Haotian, Li Xiao e degli altri fin da quando era entrato nella Divina Città di Tai Ah.

Aveva sempre voluto combattere contro Qin Haotian.

Tuttavia ora era solo al picco del Sangue Viola e, vista la differenza di livello, non avrebbe potuto competere con Qin Haotian. Solo Yi Yun stesso era consapevole della differenza tra lui e Qin Haotian.

E ora se n’erano andati dalla Divina Città di Tai Ah, non avrebbe più avuto l’opportunità di sfidarli.

Poteva essere solo descritto come un peccato.

“Sì, con loro qui, sarebbe molto difficile per noi sfidare la classifica della terra.” Qiuniu rise. Non prestò attenzione ai pensieri di Yi Yun. Dal suo punto di vista, sarebbe stata una pia illusione voler sfidare Qin Haotian.

“Ora la forza generale dell’arena è diminuita. Molti del quinto anno sono molto più deboli di Qin Haotian. Forse tra uno o due anni potremo sfidare i primi cinque della classifica del cielo e della terra!”

Qiuniu era davvero entusiasta. Se fosse potuto arrivare tra i primi cinque posti al quarto anno, sarebbe stato un risultato glorioso di cui andare orgogliosi.

Yi Yun sospirò. In effetti non era detto che la Divina Città di Tai Ah crescesse membri d’élite talentuosi ogni anno. Al momento era un po’ carente.

A Yi Yun sarebbe comunque piaciuto combattere contro geni impareggiabili. Ora che Qin Haotian se n’era andato, rimaneva solo Luo Huo’er. Tuttavia lei appariva raramente nell’arena, né sfidava le classifiche del cielo e della terra. Nessuno sapeva quanto fosse forte.

“Fratello Yi, non sarà stato facile per te tornare. Andiamo al ristorante della Luna Divina a bere!”

Qiuniu lo invitò, ma Yi Yun scosse la testa. “Facciamolo un’altra volta. Sono sparito per troppo tempo. Ora che sono tornato, prima devo salutare la Granmaestra Yuehua e l’Anziano Cang Yan.”

Una era la sua maestra in nome e mentre l’altro non era un maestro, lo aveva istruito. Era solo giusto che andasse a salutarli.

…..

Circa un’ora dopo al 69esimo piano della divina torre centrale.

“Signorina! Signorina!” Dong’er entrò correndo nel campo di allenamento di Luo Huo’er con le sue gambette.

“Cosa succede stavolta?” Disse con impazienza Luo Huo’er. A questa sua serva piaceva proprio essere sorpresa dalle questioni più irrilevanti.

Dong’er ansimò pesantemente e disse frettolosamente: “Quella… quella persona che odi particolarmente, è tornato!”

Quando Luo Huo’er sentì queste parole, arricciò le labbra. Disse senza prestare attenzione: “Odio molte persone! Non posso nemmeno ricordarle tutte. Di quale insetto stai parlando?”

“È… è quel Yi Yun!” Dong’er usò le sue manine paffute per asciugarsi il sudore dalla fronte mentre ansimava.

“Yi Yun?”

Luo Huo’er ne fu sorpresa. Smise istintivamente di praticare i sutra del cuore della sua famiglia.

La sua espressione cambiò e rimase in silenzio per dieci secondi.

La canaglia che era scomparsa per quasi un anno era tornata.

Dopo aver riflettuto per un po’, Luo Huo’er grugnì: “Le persone buone muoiono giovani, ma i disastri lasciano un segno per mille anni. Sapevo che non sarebbe morto così facilmente!”

“Giusto, giusto!” Dong’er annuì con forza. “Signorina, vuole andare a salutarlo? Al momento sta porgendo i suoi rispetti alla Granmaestra Yuehua.”

La bocca di Luo Huo’er fremette: “Perché avrei bisogno di incontrarlo? Tra pochi giorni quel rospo si trasferirà di nuovo accanto a noi. Ci incontreremo frequentemente in futuro. Che rottura!”

Luo Huo’er riprese ad allenarsi.

Tuttavia non poté trattenersi dal pensarci. Mentre rifletteva, le sue labbra si arricciarono, rivelando un sorriso sinistro.

Anche se aveva sempre pensato che Yi Yun fosse una seccatura, non aveva mai voluto che morisse.

“Signorina, perché sta sorridendo?” Chiese con curiosità Dong’er.

“Sto sorridendo?” Luo Huo’er si fermò per un po’ e poi grugnì: “Sto sorridendo perché quella canaglia è tornata. Ho di nuovo qualcosa di divertente da fare. Vedrai come lo spingerò a rendersi ridicolo ora, kekeke!”

Luo Huo’er cominciò a ridere contenta. Dong’er abbassò la testa e provò a riflettere. <em>Sembra che… la signorina non sia mai riuscita a prenderlo in giro?</em>

Naturalmente non avrebbe mai osato dirlo ad alta voce.


