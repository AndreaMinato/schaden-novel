---
title: Capitolo 307b - Competere per i posti dell’assemblea
pubDate: 2024-05-23T03:46:59.509Z
tags:
    - tmw
---


Secondo il programma precedente, il banchetto di compleanno del signore della città sarebbe durato per sette giorni.

Le figure importanti delle varie fazioni avrebbero partecipato solo per i primi due giorni. Per i membri della giovane generazione, questi due giorni sarebbero stati di estrema importanza perché sarebbero stati un’occasione per dimostrare le loro tecniche.

I membri d’élite delle varie grandi fazioni erano tutti estremamente orgogliosi. Come potevano trattenersi dallo sfoggiare la loro forza ora che erano radunati tutti insieme?

In circostanze normali, le dimostrazioni durante il banchetto di compleanno erano superficiali e non ci sarebbero stati veri combattimenti sul palco. Bisognava solo mostrare le loro specialità sotto forma di esibizione per migliorare l’atmosfera del banchetto.

All’inizio molti dei membri della giovane generazione si erano preparati ad esibirsi con degli incontri, arti della scherma e altro ancora, impazienti di mettersi in azioni, sperando di brillare durante il banchetto e ottenere ricompense. Ma non si sarebbero mai aspettati che le potenti figure sarebbero entrate nella stanza delle trattative il primo giorno. Non erano usciti nemmeno dopo sei ore.

Cosa significava?

Molti giovani erano sbigottiti. Il cibo era già freddo, eppure non avevano visto una sola anima di quel gruppo.

Solo a mezzanotte la porta della camera laterale si aprì.

Le potenti figure delle varie grandi fazioni uscirono fuori dalla stanza in fila.

Davanti a fare strada c’era il signore della città. Indossava ancora il suo abito verde e aveva un’aria disinvolta con il suo lieve sorriso.

Ma le persone più acute capirono che c’era qualcosa di strano. Sembrava che ci fosse stato un confronto tra le figure importanti.

Ogni gruppo delle varie fazioni era seduto secondo la sua rispettiva posizione. L’atmosfera sembrava essere diventata fredda.

Lo scolaro di mezz’età si alzò e sollevò un bicchiere di vino: “È un onore per me che siate qui a partecipare al mio banchetto di compleanno. A causa di un’improvvisa svolta oggi, vi ho trascurato tutti. Per favore perdonatemi per essere stato un cattivo anfitrione. Vedendo che il sole è tramontato, sentitevi liberi di mangiare per favore. Il banchetto cesserà temporaneamente domani e sarà tenuto sette giorni dopo. Questa Splendida Stanza è un po’ troppo piccola, così si terrà nell’arena! È molto più spazioso lì!”

Il signore della città fece un semplice discorso di apertura, che sembrava fatto da convenevoli, ma tutti i giovani d’élite delle varie fazioni rimasero scioccati.

Il banchetto di compleanno si sarebbe tenuto sette giorni dopo? Poteva essere ancora rimandato?

E questa Splendida Stanza sarebbe stata piccola… Era ampia e poteva accomodare facilmente più di mille persone, come poteva essere piccola? E la decisione dell’uomo di mezz’età di tenere il banchetto nell’arena diede una strana sensazione a molti giovani presenti.

Le figure leggendarie delle varie fazioni non dissero una parola, ma chiaramente lo accettarono silenziosamente. L’atmosfera di questo banchetto era cupa mentre i giovani presenti sentivano l’atmosfera solenne.

Un giovane d’élite di una piccola fazione aveva preparato apposta una dimostrazione con la spada. Dopo che tutti mangiarono silenziosamente per quindici minuti, non riuscì più a trattenersi e si fece avanti, annunciando che avrebbe fornito un po’ di svago al banchetto di compleanno.

Le figure leggendarie delle varie grandi fazioni non erano interessate. Vedendo le espressioni cupe dei loro Anziani, nessuno dei membri della giovane generazione avevano l’umore di rallegrarsi o di farsi avanti a sfidare il giovane.

A causa dell’atmosfera imbarazzante, il giovane decise di interrompere la sua dimostrazione alla fine.

Di conseguenza, nessun altro giovane si fece avanti per venire ignorato.

Il primo giorno del banchetto di compleanno era finito con un’atmosfera così deprimente.

Dopo ci fu un incontro tra gli Anziani della Divina Città di Tai Ah.

Jian Ge, Cang Yan, la Granmaestra Yuehua e gli altri Anziani stavano guardando il signore della città.

“Com’è la situazione?”

Gli Anziani non erano entrati nella camera laterale per le trattative, così non sapevano cos’era accaduto. Avevano solo notato l’atmosfera pesante del banchetto di compleanno, così immaginavano che il risultato non fosse roseo.

“Non siamo riusciti a raggiungere un consenso. Il problema principale sono i diritti di comando…”

Lo scolaro di mezz’età scosse gentilmente la testa. Con così tanti paesi in un’alleanza, c’era naturalmente il bisogno che un comandante li unisse. Se non fossero stati uniti e avessero combattuto separatamente, la situazione in battaglia sarebbe stata terribile. Bisognava sapere che il ragazzo pastore avrebbe guidato l’orda di bestie, e l’orda non avrebbe temuto la morte.

Era ovvio come sarebbe finito un gruppo timido e disunito di fronte ad un’orda di bestie monolitica.

Sul campo di battaglia, inevitabilmente ci sarebbero stati conflitti in cui sarebbero sopravvissuti a stento, in altri sarebbero morti tutti i partecipanti. Così chi aveva il diritto di comando avrebbe potuto preservare le sue truppe fino ad un certo punto.

Nessuno voleva essere carne da cannone.

“Il capo della pagoda delle sette stelle vuole essere il capo dell’alleanza, ma ho rifiutato. I dieci paesi del sud volevano più benefici, naturalmente non ho accettato. La condizione finale stabilita dal capo della pagoda delle sette stelle è stata di creare un’associazione di anziani durante la guerra e, nella forma di un’assemblea legislativa, lottare per i diritti di comando. E la quantità dei posti che ogni fazione riceverà dipenderà dalla forza di ogni paese.”

“Forza?” Jian Ge si accigliò. La forza regnava sovrana, più una persona era potente, più sarebbe stata presa in considerazione. Non lo si poteva disputare, ma come avrebbero potuto fare una competizione?

“La nostra forza è pari a quella del Regno Divino del Drago delle Nuvole!” Disse Cang Yan.

“Sì, in termini di potere nazionale, siamo quasi uguali. Inoltre non c’è modo di confrontare il potere di entrambe le nazioni. Non possiamo radunare i saggi e i signori al picco del loro stadio di ogni paese per combattere. Perciò competeremo usando la forza dei nostri giovani. Le loro settantadue pagode non sono molto diverse dalla nostra Divina Città di Tai Ah. radunano anche loro i migliori membri della giovane generazione del paese.”

“Se le settantadue pagode del Drago delle Nuvole si confrontassero con la Divina Città di Tai Ah, in effetti potremmo vedere quali membri della giovane generazione sono più forti. Una generazione di giovani è il futuro di un Regno Divino. Questa forma di competizione non è irragionevole.”

“Le settantadue pagode del Drago delle Nuvole contro la Divina Città di Tai Ah? Signore della città, ha accettato?”

“Sì!” Lo scolaro di mezz’età annuì.

“Questo…” Cang Yan era preoccupato. “I geni della Divina Città di Tai Ah sono diversi ogni anno. L’ultimo gruppo che ha appena lasciato la città era pieno di esperti. Qin Haotian, Li Xiao e i fratelli Qiao avrebbero potuto affrontare dieci dei loro geni, ma adesso che se ne sono andati, il nuovo raccolto deve ancora rimpiazzare quello vecchio. Chi scegliamo?”

Questa regola chiaramente era svantaggiosa per il Regno Divino di Tai Ah. Cang Yan sapeva che il regno divino del Drago delle Nuvole era venuto preparato. Probabilmente il loro gruppo di giovani era molto più forte di quello degli anni precedenti.

Se avessero affrontato le settantadue pagode del Drago delle Nuvole nelle loro condizioni più deboli, il risultato sarebbe stato ovvio.

Lo scolaro di mezz’età disse: “Hai ragione. Il capo della pagoda delle sette stelle lo sapeva e ha fatto apposta questa richiesta. Chiaramente ha molta fiducia nei suoi giovani.”

“Per quanto riguarda i dieci paesi a sud, hanno accettato. Hanno aggiunto la condizione che avessero tre posti aggiuntivi. Sembrano molto orgogliosi della giovane generazione dei loro paesi.” Disse lo scolaro di mezz’età mentre gli altri Anziani si incupivano.

Sapevano che era una concessione necessaria.

Per quanto riguardava il ragazzo pastore apparso ai confini del Regno Divino di Tai Ah, i dieci paesi a sud e il Regno Divino del Drago delle Nuvole erano ancora lontani. Se ci fosse stata un’orda di bestie, il primo a soffrire sarebbe stato il Regno Divino di Tai Ah.

Potevano guardare in disparte mentre il Regno Divino di Tai Ah combatteva contro l’orda di bestie.

Perdendo le labbra, i denti sarebbero stati esposti al freddo, i dieci paesi a sud e il Regno Divino del Drago delle Nuvole avrebbero solo sentito “freddo”, mentre il Regno Divino di Tai Ah sarebbe stato “perso”. La differenza era grande.

“Quali sono le regole esattamente? Non possiamo combattere senza ricevere nulla in cambio?” Disse preoccupato un Anziano con un abito viola.

“No, se la giovane generazione farà un buon lavoro, anche noi conquisteremo dei posti, solo di meno.”

“E per rendere imparziale la competizione, se la differenza d’età è troppo grande, allora i più grandi dovranno limitare il livello della loro coltivazione. Anche così, i più grandi saranno comunque in vantaggio. È solo per fare scena perché le ispirazioni nelle leggi e i totem non verranno soppressi.”

“Il numero di posti alla fine sarà deciso secondo i risultati generali. Alla fine, solo finendo primi si potranno ottenere dieci posti in una volta.”

Lo scolaro di mezz’età spiegò con semplicità le regole. Cang Yan si irritò molto perché queste regole sarebbero state vantaggiose per il regno divino del Drago delle Nuvole.

All’attuale Divina Città di Tai Ah mancavano giovani forti.

Non erano a corto di esperti adolescenti.

Ma viste queste regole, era impossibile che un ragazzo di tredici-quattordici anni battesse un giovane adulto di diciassette-diciotto anni.

Così non avrebbero potuto ottenere il premio finale.

“Jian Ge, hai gestito tu la Divina Città di Tai Ah in questi giorni. Fai una lista di partecipanti.” Ordinò lo scolaro di mezz’età. “Dovresti sapere chi è più adatto a competere.”

La lista di partecipanti non doveva solo prendere in considerazione la classifica della terra, ma anche l’età. Perfino i coltivatori del sesto anno che erano tra i primi trenta posti della classifica della terra non potevano competere visto che erano troppo deboli.

Ma Wen Yu e Lu Jie, questi nuovi arrivati che erano rientrati solo tra i primi 3000-4000 posti nella classifica della terra potevano partecipare alla gara.

Jian Ge disse: “Yi Yun, Chu Xiaoran e Qiuniu sono tutti gli esperti migliori. Con loro, il gruppo dei quattordicenni sarà sicuramente in vantaggio. Ma mancano coltivatori del quinto e del sesto anno. C’è solo una ragazza di nome Luo Huo’er. Le sue origini sono un mistero e non ha mai partecipato alle competizioni della terra e del cielo, così non sappiamo quanto è forte!”

La forza di Luo Huo’er, la prima nella classifica dell’uomo, era sempre stata un mistero. Ora Jian Ge poteva solo sperare che Luo Huo’er gli avrebbe dato una piacevole sorpresa.


