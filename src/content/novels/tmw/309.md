---
title: Capitolo 309 - Serpente Velenoso
pubDate: 2024-05-23T05:46:59.509Z
tags:
    - tmw
---


L’abito bianco che Yi Yun aveva indossato prima di entrare nella tomba della spada adesso era lacero.

Non era sporco, ma sembrava essere stato tagliato da una spada. Un taglio dopo l’altro l’aveva fatto sembrare uno straccio.

I lunghi capelli di Yi Yun erano slegati e la sua espressione sembrava lievemente sorridente. I suoi occhi brillavano nella tomba della spada cupa, come stelle nel cielo, dando una strana sensazione.

Pareva che fosse cambiato di nuovo ora che era rimasto nella tomba della spada per nove giorni.

Questa differenza non era facile da descrivere. Pareva un cambiamento nella sua disposizione, come se qi della spada si fosse fuso proprio nelle sue ossa e fosse diventato una spada.

“Ragazzino, finalmente sei uscito fuori!” Disse Cang Yan con tono contrariato.

“Uh… ero troppo immerso e ho perso la cognizione del tempo. Per quanto sono rimasto qui?”

“Sono passati quasi nove giorni. Ragazzino, hai davvero intenzione di imparare ad usare la spada?”

Cang Yan lo guardò con fare curioso e si stava chiedendo quanto avesse compreso negli ultimi giorni. Dal suo punto di vista però sarebbe stato inutile anche se Yi Yun aveva ottenuto qualche ispirazione e tecniche di spada. Una sciabola poteva infliggere la stessa quantità di danni di una spada, così era inutile imparare ad usare entrambe. Era davvero un’impresa inutile.

Yi Yun non voleva continuare a parlarne e lo interruppe: “Signor Cang Yan, precedentemente ha detto che se entrerò tra i primi trecento posti nella classifica della terra, potrò continuare a coltivare la via della spada e il totem delle diecimila bestie?”

Yi Yun in effetti aveva intenzione di sfidare la classifica della terra. Chi era nella fascia alta della classifica avrebbe ricevuto mensilmente una ricompensa in rune scaglie di drago.

Cang Yan roteò gli occhi e sospirò: “Di sicuro hai molti da sfidare ora. Ahimè, non sai ancora che il nostro Divino Regno di Tai Ah è sull’orlo della distruzione…”

Cang Yan continuò a descrivere la situazione con il ragazzo pastore a Yi Yun.

Il giovane rimase sbalordito.

Il ragazzo pastore?

La descrizione di Cang Yan lo fece ripensare al giovane misterioso che aveva incontrato nella palude acquanera quando era andato ad allenarsi nelle divine lande selvagge.

Il giovane stava cavalcando una mucca e stava suonando un ottavino. Il suono dell’ottavino sembrava contenere un potere magico che avrebbe influenzato lo stato mentale.

Questo giovane misterioso aveva attraversato le divine lande selvagge e la palude, eppure tutte le bestie della desolazione sembravano averlo ignorato. Era una passeggiata per lui, come se stesse entrando e uscendo da un giardino di fiori.

Questo giovane che sembrava amichevole in realtà aveva causato una tempesta di sangue nelle regioni occidentali, uccidendo innumerevoli persone, e aveva quasi distrutto il potentissimo clan Shentu?

Yi Yun era scioccato. Dalle descrizioni di Cang Yan, la famiglia Shentu era più potente del Divino Regno di Tai Ah.

Un clan più potente del Divino Regno di Tai Ah…

Che sorta di famiglia era?

E dov’erano queste cosiddette regioni occidentali?

Yi Yun sospirò silenziosamente. Dopo essere entrato in questo mondo, aveva ottenuto qualche risultato, ma in confronto a quegli enormi giganti era ancora minuscolo.

Naturalmente non era qualcosa a cui avrebbe dovuto pensare adesso. Doveva riflettere sulla grande battaglia di domani.

Yi Yun era in debito con il Divino Regno di Tai Ah. Tutte le sue risorse e tecniche di coltivazione erano state procurate per lo più dal Divino Regno di Tai Ah.

Yi Yun non era un ingrato, così naturalmente avrebbe aiutato più che poteva il Divino Regno di Tai Ah nel momento del bisogno!

“Signor Cang Yan, la Divina Città di Tai Ah ha un’armeria? Vorrei scegliere una spada e una sciabola per la grande battaglia di domani.”

La sciabola Esercito di Mille non poteva essere più usata e la spada rotta del palazzo del puro Yang era di grande importanza, così non l’avrebbe usata a meno che la sua vita non fosse stata in pericolo. Era meglio scegliere una spada e una sciabola nella Divina Città di Tai Ah.

Le spade e le sciabole della Divina Città di Tai Ah sicuramente sarebbero state di qualità migliore rispetto a quelle dell’armeria delle truppe del Drago Brillante.

Cang Yan guardò il sorriso innocuo di Yi Yun e sussultò. Lo aggredì verbalmente: “Canaglia, stai cercando di nuovo di approfittarti di me. Puoi scegliere un po’ di armi, ma sarà solo un prestito. Se vincerai la grande battaglia di domani, le armi saranno tue. Se non vincerai, eheh, dovrai pagarle! Non cercare di prendere la mia roba solo perché ci sarà una grande battaglia.”

Yi Yun sogghignò: “Va bene!”

Quella notte, membri d’élite da ogni dove si radunarono nella Divina Città di Tai Ah. Stavano radunando le energie in preparazione della battaglia di domani.

Tuttavia, mentre tutti stavano cercando di prepararsi, in un angolo della Divina Città, un po’ di persone che si erano approfittate del buio si erano radunate in un piccolo cortile.

“È questa persona?”

Nonostante il buio, alcuni guerrieri potevano ancora vedere facilmente.

In quel momento, due uomini coperti da mantelli stavano tenendo un ritratto che raffigurava un giovane con un abito di lino che brandiva una sciabola.

Era Yi Yun.

“È lui…” La voce dell’uomo con il mantello era roca, impedendo agli altri di riconoscere la sua vera voce. “Distruggi i suoi meridiani. Sarebbe meglio se lo rendessi un invalido. Se potrai farlo, ti daremo grandi ricompense.”

Mentre parlava, l’uomo con il mantello mosse le mani e fece apparire una borsa nera. “Questo è l’anticipo.”

“Ah!” Un giovane con un serpente velenoso avvolto attorno al suo corpo prese la borsa nera.

Questo giovane era smilzo e i suoi occhi erano pieni di orecchini a forma di teschio. Il suo corpo era coperto di tatuaggi, facendolo sembrare estremamente strano.

Le pupille del giovane erano ambrate e ovali come quelle di un serpente. Quando sorrideva, denti taglienti sarebbero apparsi agli angoli della sua bocca, emanando un’aura gelida.

Accanto al giovane con il serpente, c’era un tipo grasso vestito di giallo. Si accarezzò il mento con interesse e si sporse per prendere la borsa nera.

Ne uscirono fuori oggetti brillanti. Erano come gemme che brillavano nella notte.

Erano tutte reliquie di bestie della desolazione!

“Reliquie di bestie della desolazione di massimo livello!”

Il tipo grasso si leccò le labbra: “Interessante. Sono molto curioso riguardo alla vostra identità. Non potete provenire dal nostro Regno Divino del Drago delle Nuvole. Che tu appartenga alla stessa fazione di questo Yi Yun? Tsk, di sicuro non è popolare, al punto che perfino persone della sua stessa fazione comprerebbero gente di un gruppo rivale per renderlo un invalido…”

“Non preoccuparti di noi.” Il tono dei due uomini con il mantello divenne gelido, erano in allerta.

Se i superiori della Divina Città di Tai Ah avessero scoperto di questo accordo, probabilmente la loro coltivazione sarebbe stata distrutta o forse sarebbero stati anche condannati a morte.

“Vi avverto, questo Yi Yun non è facile da gestire. Assicuratevi di non fallire miserabilmente un compito facile!” Disse uno degli uomini con il mantello.

“Eheh… non pensare che siamo allo stesso livello della vostra spazzatura del Regno Divino di Tai Ah. è solo un ragazzino che non è nemmeno arrivato tra i primi mille posti della vostra classifica di un anno fa.” Il giovane con il serpente rise sinistramente e prese le reliquie della desolazione.

“Tu…”

Uno degli uomini con il mantello sentì la derisione arrogante del giovane e strinse i pugni, sembrava sul punto di attaccare, ma fu fermato dall’altro, che poi disse: “Allora conteremo su voi due.”

“Ah! Questa rabbia significa che provenite davvero dalla Divina Città di Tai Ah. Non preoccupatevi, io, Vipera, sono il migliore nello sferrare colpi feroci. Mi occuperò io della questione!”

In tornei competitivi come questo, non era raro che degli sfidanti morissero o rimanessero invalidi. Dopotutto, in duello con vere sciabole e spade, molte delle mosse sarebbero state fatte a piena forza!”

Anche durante le battaglie interne della Divina Città di Tai Ah, quando le persone facevano del loro meglio per evitare di fare uno scontro mortale, ci sarebbero stati delle vittime.

In questa competizione tra fazioni rivali, le battaglie sarebbero state ancora più intense e brutali.

“Affare fatto!” I due uomini con il mantello se ne andarono silenziosamente.

Il tipo grasso vestito di giallo stava masticando un bastoncino di bambù mentre si ripuliva i denti: “Questi coltivatori della Divina Città di Tai Ah sono proprio pessimi. C’è un nemico estraneo di fronte a loro e hanno ancora conflitti interni!”

“Eheh, la gelosia e l’odio sono terrificanti, possono fare impazzire una persona e non farle badare alle conseguenze. Ma è meglio così per noi.”

“Naturalmente, decidi tu.” Il tipo grasso vestito di giallo non ci badò.

“Ma chi sono queste due persone? Di sicuro sono scaltre. Hanno anche mascherato le loro voci.” Disse l’uomo serpente.

“Eheh! Uno di loro ha un solo braccio. Pensava di essersi nascosto bene, ma quell’arto falso non emana fluttuazioni di qi vitale, così come potrebbe ingannarmi? La Divina Città di Tai Ah può avere molti coltivatori, ma pochi hanno un solo braccio. Sarebbe facile trovarlo.”

Mentre parlava, il tipo grasso sorrise sinistramente…

…..

Il mattino dopo, il cielo si illuminò e la neve del primo inverno fluttuò sopra la Divina Città di Tai Ah. Gente da ogni dove cominciò a radunarsi nell’arena per partecipare al banchetto di compleanno del signore della città e anche alla competizione dell’alleanza.

L’arena era stata liberata ed erano stati disposti dei tavoli.

Nei posti d’onore erano stati preparati piccoli tavoli per le figure leggendarie di varie grandi fazioni.

Su di essi c’erano buon vino e prelibatezze. La scala del banchetto era dieci volte migliore rispetto a quello di sette giorni fa.

Tuttavia l’arena aggiungeva un’aura letale che mancava alla Splendida Stanza. Perfino le posate erano fatte da ferro nero. Emanavano un’aura gelida che non apparteneva ad un banchetto di compleanno.

Era stata creata una formazione speciale nel palco delle Divine Lande Selvagge. Non importava quanto sarebbero stati violenti i conflitti, non avrebbero influenzato l’ambiente attorno.

In quel momento però molti dei giovani talenti presenti non erano abbastanza tranquilli da riuscire a mangiare.

Naturalmente c’erano eccezioni.

Dalla parte del Regno Divino del Drago delle Nuvole, c’era un giovane paffuto che stava afferrando cosce arrostite e stava facendo una scorpacciata, ignorando il fatto che il banchetto di compleanno non era iniziato ufficialmente.

Dato che erano quasi in piena ostilità, era inutile preoccuparsi dell’etichetta. Inoltre, come poteva scendere in campo a combattere se non si fosse saziato?

A parte il tipo grasso vestito di giallo, c’era un giovane tatuato. Un serpente velenoso era avvolto attorno al suo corpo. I suoi occhi somigliavano a quelli di un serpente alla ricerca della sua preda.

Sorrise lievemente solo quando notò un giovane con un abito di lino entrare nell’arena, mostrando denti taglienti simili a spilli agli angoli della bocca.

“Tsk, la preda è qui. Di sicuro è fresco e delizioso.”

Mentre lo diceva, il tipo grasso accanto a lui alzò la testa e guardò Yi Yun.

“Eh! Povero bambino, non sa ancora che i suoi stessi compagni l’hanno pugnalato alle spalle, ahahah!” Il tipo grasso rise senza controllo mentre la sua bocca era coperta d’olio.

Mentre camminava tra la folla, Yi Yun aggrottò le sopracciglia. Sentì che c’erano delle persone che lo stavano fissando.

Non aveva bisogno di girarsi. Solo aprendo la visuale d’energia, poté individuare il giovane vestito di giallo e il giovane serpentesco in un istante.

“Oh? Non conosco queste due persone. Perché mi stanno fissando?”

Yi Yun toccò istintivamente il suo anello interspaziale, dove c’erano le armi che aveva scelto ieri!


