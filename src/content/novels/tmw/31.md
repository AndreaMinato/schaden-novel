---
title: Capitolo 31 – Preliminari
pubDate: 2023-06-07T14:09:48.023Z
tags:
    - tmw
---


Mentre Yi Yun era assorto, qualcuno attirò la sua attenzione.

Da quando era avanzato allo stadio dei Meridiani, i suoi cinque sensi erano  diventati estremamente acuti. Individuò Jiang Xiaorou che si stava guardando attorno mentre camminava in punta di piedi tra le masse tumultuose.

"Sorella Xiaorou!" Chiamò Yi Yun.

"Yun'er!" Jiang Xiaorou era contenta di vederlo. "Oh, Yun'er, tu..."

Sentiva una differenza in lui oggi, ma non riusciva a definirla con chiarezza.

Se avesse dovuto descrivere lo Yi Yun del passato, sarebbe stato un bambino innocuo e sottomesso. Ora invece era un bel giovane dall'aria intelligente. Anche i suoi abiti cenciosi non potevano nascondere la sua aura elegante.

Un diamante grezzo...

Jiang Xiaorou ripensò all'improvviso a questa frase. Ogni buona spada era nascosta in una guaina, aspettando il giorno che venisse sfoderata.

Le dava una sensazione del genere.

Tuttavia solo Jiang Xiaorou poteva percepire quella differenza perché era estremamente familiare con Yi Yun visto che interagiva costantemente con lui. Chi non lo conosceva bene avrebbe solo sentito qualcosa di diverso e non ci avrebbero dato molta considerazione. Dopotutto Yi Yun era ragazzino malato e buono a nulla.

"Sto bene." Yi Yun rise. Sapeva che la sua aura era cambiata dopo essere avanzato allo stadio dei Meridiani. "Vediamo cosa sta succedendo."

Afferrò la mano di Jiang Xiaorou e si fece strada tra la folla. Dato che era arrivato allo stadio dei Meridiani, stendendo la mano poteva emanare una forza invisibile che avrebbe spinto via le persone di mezzo, permettendogli di passare facilmente. La gente attorno che si stava chiedendo cosa fosse accaduto avrebbe visto solo passare un ragazzino.

Una volta che avessero reagito, avrebbero pensato che Yi Yun fosse minuto e che quindi potesse farsi strada tra la folla.

.....

Al centro della piazza, i superiori del clan tribale stavano accogliendo appropriatamente lo spadaccino.

"Chengyu, dà l'ordine di uccidere le mucche e preparare un banchetto!" Il patriarca fece un cenno, anche se gli doleva il cuore.

La tribù allevava un po' di bestiame. Era l'intera fortuna del clan Lian. Anche se i bovini qui sembravano simili a quelli sulla terra, erano molto più forti.

Nelle lande selvagge, le rocce costellavano la terra. Alcune delle rocce erano pietre di ferro nero. Arare il terreno era estremamente difficile senza il bestiame, il clan tribale non sarebbe riuscito a produrre cibo. E una volta che fosse accaduto, sarebbero dovuti dipendere completamente dal clan Tao.

Così il valore di ogni mucca era pari a quello di dieci vite qui. Sembrava patetico, ma era la realtà.

Dato l'arrivo della guardia del Drago Brillante, la tribù doveva intrattenere gli ospiti. Tuttavia la tribù aveva stretto la cinghia a causa della raffinazione delle ossa della desolazione, così non rimaneva più cibo. Potevano solo macellare il bestiame.

Lo spadaccino naturalmente sapeva della vita dura delle piccole tribù nelle lande selvagge. Disse con freddezza: "Non devi uccidere il bestiame. Ho incontrato diverse bestie feroci che mi hanno attaccato lungo la strada. Le ho uccise e ho tenuto la carne come razioni sulla mia cavalcatura. Dovete solo mandare delle persone a prenderle e a cucinarle."

Poteva averlo detto con indifferenza, ma la gente del clan Lian rimase scioccata.

Nelle Lande Selvagge della Nuvola c'erano tre tipi di bestie che avrebbero attaccato gli umani. Bestie selvagge, bestie feroci e bestie della desolazione!

Le bestie selvagge era il tipo più comune. Erano simili alle tigri e ai leopardi sulla terra. Un cacciatore esperto avrebbe potuto catturarne una usando trappole anche se non fosse stato un esperto di arti marziali.

Per quanto riguardava le bestie feroci, erano potenti. Potevano competere con un guerriero dal Sangue Viola!

C'erano moltissime bestie feroci nella Landa Selvaggia della Nuvola. In effetti la più grande minaccia che incontravano i cacciatori della tribù erano quelle creature.

Nonostante le bestie della desolazione fossero potenti, sarebbero rimaste dormienti in aree conosciute come "terre della Desolazione" che conteneva una densa quantità di potere della Desolazione. Finché uno avesse evitato quelle zone, sarebbe rimasto al sicuro.

Tuttavia le bestie feroci erano fin troppo diffuse, erano inevitabili!

Un guerriero dal Sangue Viola poteva andare a caccia, non solo perché poteva uccidere molte bestie feroci, ma perché, se non avesse potuto sconfiggerne una, non avrebbe avuto problemi a fuggire.

Questo spadaccino aveva attraversato le lande selvagge e aveva ucciso facilmente molte bestie. Una forza del genere era davvero invidiabile!

Lian Chengyu fece un respiro profondo e strinse i pugni. La grossa borsa stracolma sulla cavalcatura simile ad un rinoceronte era chiaramente la carne delle bestie feroci a cui aveva dato la caccia.

'Un giorno avrò la sua stessa forza e anche ben oltre!' Decise Lian Chengyu.

Sentendo che non avevano bisogno di uccidere il bestiame, il patriarca divenne contento. Comunque disse cortesemente: "Come potremmo accettarlo? Non possiamo lasciare che un ospite prepari il cibo. Il nostro clan Lian può essere povero, ma..."

"Basta, non dovete preoccuparvene. Il mio viaggio qui è per un affare ufficiale." Disse lo spadaccino con un tono autoritario. Non era interessato alle false cortesie del clan tribale Lian.

"Grande ambasciatore, dica pure! Anche se il mio clan tribale Lian non è nulla, ha migliaia di persone. Se ha qualche richiesta, si senta libero di dirla!" Disse umilmente il patriarca senza provare fastidio per essere stato interrotto. Sapeva che un membro delle guardie del Drago Brillante non sarebbero venute in un posto così insignificante come il clan tribale Lian.

L'uomo disse: "Recentemente è successo qualcosa di molto importante nella Landa Selvaggia della Nuvola. E questo clan è nelle vicinanze! Le truppe del Drago Brillante sono qui per quel motivo."

Mentre la voce dell'uomo si affievoliva, l'espressione del patriarca cambiò. Era successo qualcosa nella Landa Selvaggia della Nuvola?

Inoltre, a giudicare dal suo tono, era solo uno dei molti membri delle truppe del Drago Brillante che erano accorsi.

La tribù Lian non poteva nemmeno immaginarsi un evento che poteva essere considerato importante dalle truppe del Drago Brillante. Non sapeva se fosse una benedizione o una maledizione per loro trovarsi nelle vicinanze.

Se fossero stati coinvolti in un problema così grosso, il clan tribale Lian simile ad una formica sarebbe stato estinto senza nemmeno poter emettere un suono.

Notando l'espressione del patriarca, l'uomo disse con freddezza: "Questa questione non dovrebbe riguardarvi. Tuttavia passeranno molte persone nelle vicinanze della vostra tribù. Ci saranno molti pezzi grossi tra di loro. È meglio non offenderli."

"Sì, lo terrò a mente grande ambasciatore." Il patriarca annuì.

L'uomo continuò: "La mia visita al clan tribale Lian è stata solo una questione di conveniente. I miei superiori mi hanno ordinato di darvi alcune indicazioni in preparazione alla selezione imminente!"

Dopo aver detto questo, l'uomo si girò verso la tribù. La sua voce era fragorosa e chiara anche a dieci miglia di distanza.

Momentaneamente, la folla indisciplinata si ammutolì.

"Il mio nome è Zhang Yuxian. Ricordate bene. La mia visita qui è per scegliere trenta giovani al di sotto dei ventotto anni come miei discepoli temporanei. Valuterò le vostre posizioni e tecniche!"

"Rimarrò qui solo dai tre ai cinque giorni circa. Dovrete lavorare sodo. Se comprenderete ciò che vi insegnerò, supererete sicuramente la selezione del regno!"

Il clan trattenne il respiro quando sentì queste parole.

La selezione del regno!

Da essa dipendeva il loro futuro. L'intera tribù aveva fatto terra bruciata per assicurarsi che Lian Chengyu superasse la selezione dei guerrieri!

I membri del campo dei guerrieri erano particolarmente entusiasti. Così contenti che avevano difficoltà a respirare.

Un esperto delle truppe del Drago Brillante era venuto qui per istruirli. Era davvero grandioso!

Non pensavano di avere speranze di superare la selezione del regno, ma se avessero ricevuto indicazioni da Zhang Yuxian e avessero appreso una tecnica avanzata delle truppe del Drago Brillante, avrebbe giovato alla loro futura crescita!

Una volta che Lian Chengyu avrebbe superato la selezione del regno e fosse entrato in città, il più forte avrebbe potuto arricchirsi!

"Sceglierò io le trenta persone. Saranno anche i partecipanti alla selezione del regno! In altre parole, chi non sarà scelto da me non potrà partecipare alla selezione del regno!" Yi Yun capì all'improvviso il motivo della sua venuta. Questo Zhang Yuxian era il primo esaminatore della selezione del regno.

Le selezioni del regno si tenevano raramente nella Landa Selvaggia della Nuvola. In questo territorio mancavano risorse, così la forza media dei guerrieri era bassa. Dato che i clan erano molto sparsi, era difficile tenere un esame. Per assicurarsi che ogni tribù potesse partecipare ad un esame ci sarebbe voluta una grande quantità di manodopera e risorse.

Così mandare un esperto membro d'élite del Drago Brillante come Zhang Yuxian per fare una selezione preliminare sarebbe stato un grande risparmio di tempo!

"Ora, tutti coloro che desiderano diventare un mio discepolo temporaneo partecipando ad un periodo di allenamento di tre giorni e desiderano partecipare alla selezione si facciano avanti. Ne sceglierò trenta!" Ci fu un trambusto non appena Zhang Yuxian finì di parlare.

I membri del campo dei guerrieri furono i primi a precipitarsi in avanti con tutte le loro forze.

Chi era più scaltro come Zhao Tiezhu prima guardò Lian Chengyu per ricevere la sua approvazione per poi farsi avanti.

In poco tempo, l'intero campo dei guerrieri si era messo davanti all'uomo.

C'erano circa sessanta persone nel loro capo e quaranta di loro corrispondevano ai requisiti d'età

Zhang Yuxian ne avrebbe scelti solo trenta e questo significava che circa dieci persone sarebbero state eliminate!

I membri più deboli del campo divennero nervosi, temevano di essere esclusi.



