---
title: Capitolo 311 - Umiliazione
pubDate: 2024-05-23T07:46:59.510Z
tags:
    - tmw
---


“Stai parlando del tipo pieno di tatuaggi?”

Yi Yun gettò un’occhiata verso Wen Yu, che era sei mesi più piccola di lui. Sembrava un po’ debole e, dato che aveva avuto pochi contatti con lei, aveva l’impressione che fosse una ragazza davvero tranquilla.

Wen Yu annuì mentre lo fissava con i suoi occhi acquosi e scuri. Guardò Yi Yun con speranza: “Sì signor Yi, il suo nome è Vipera. Devi aver guardato le sue informazioni prima della battaglia, vero?”

Era un avversario troppo terrificante, così ora poteva solo sperare che Yi Yun fosse più potente, anche solo di poco. Sperava proprio che Yi Yun avesse fatto ricerche accurate e che avesse accettato la sfida perché era sicuro di vincere contro di lui.

Dopotutto si diceva che Yi Yun fosse il più forte tra i coltivatori del secondo anno, almeno così valeva un anno fa. Con una fama del genere, sarebbe dovuto essere affidabile, vero…?

Wen Yu stava pensando questo, ma chiaramente Yi Yun non sapeva nulla. Scosse la testa: “Vipera? Mai sentito parlare di lui. È famoso?”

Yi Yun non lo stava dicendo con arroganza. Era stato appena informato della competizione la notte prima. Anche se Cang Yan gli aveva dato un po’ di informazioni, Yi Yun aveva prestato attenzione solo ai più forti delle settantadue pagode del Drago delle Nuvole.

C’erano poche persone a cui doveva prestare attenzione o contro cui sarebbe dovuto essere in guardia!

Chiaramente non valeva anche per Vipera.

Sentendo questa risposta, Wen Yu rimase sbigottita. Aveva accettato la sfida senza nemmeno sapere chi era l’altra parte?

Era proprio senza parole. Era nel gruppo di Yi Yun ed era lì per fare da scudo contro le sfide degli altri. Visto che era il loro capo, Yi Yun aveva il diritto di decidere chi sarebbe stato il primo e chi l’ultimo a scendere in campo.

In quanto capo, era cruciale. Eppure non aveva fatto nessuna ricerca sugli avversari e aveva accettato con noncuranza una sfida senza nemmeno sapere quanto erano forti.

Vedendo questo modo di fare, Wen Yun era triste al punto da non riuscire nemmeno a piangere.

Aprì la bocca, ma le parole che voleva udire non uscivano. Aveva un bruttissimo presentimento…

Si girò a guardare i gruppi di Chu Xiaoran e di Qiuniu. Stavano facendo dei piccoli incontri, discutendo delle loro scelte.

Per quanto riguardava Li Hong, il gruppo che praticamente era stato abbandonato, stava scegliendo con molta attenzione i suoi avversari.

Visto che Li Hong non aveva potuto raggiungere un consenso con il regno divino del Drago delle Nuvole per quanto riguardava la scelta degli avversari, alla fine fu deciso da un sorteggio.

Solo l’avversario del suo gruppo era stato deciso in un secondo da Yi Yun.

In quel momento, Yi Yun, il capo che avrebbe dovuto affrontare un nemico mortale, stava chiudendo gli occhi mentre era seduto sulla panchina dei partecipanti. Era un bene che non fosse ai tavoli del banchetto di compleanno, altrimenti probabilmente avrebbe iniziato a mangiare.

Di fronte a questa situazione, Wen Yu ebbe la sensazione che diecimila bestie cornute stessero calpestando il suo cuore.

In quel momento, i tre giovani accanto a Wen Yu si radunarono e chiesero con apprensione: “Signorina Wen, il signor Yi dovrebbe essere molto forte, vero…?”

Questi tre giovani erano nello stesso gruppo di Yi Yun.

Erano più deboli di Wen Yu ed erano lì solo per fare numero. Sapevano qual era la loro posizione, così erano particolarmente nervosi a causa dell’enorme conflitto imminente.

Wen Yu sorrise con amarezza. Non poteva minare la flebile sicurezza di questi giovani. Strinse i denti e disse: “Non dovrebbe essere troppo male. Dopotutto è stato il campione della competizione tra reclute precedente. Non vi preoccupate. Facciamo del nostro meglio.”

Dopo che Wen Yu disse questo, i tre sembrarono tranquillizzarsi un po’. Tuttavia non avevano ancora la sicurezza necessaria per affrontare gli avversari del Regno Divino del Drago delle Nuvole.

“Ah! Ragazzino, sei proprio sicuro di te!”

Mentre Yi Yun stava meditando, sentì la voce di una canaglia. Senza nemmeno guardare, sapeva che era Cang Yan, quel vecchio senza scrupoli.

“È il signor Cang Yan ad essere sicuro di sé. Assegnarmi un’unità del genere è come darmi il ruolo d’avanguardia. È anche un segno di stima da parte vostra.”

“Eheh, non provare ad approfittarti di me. Vuoi usare come pretesto il fatto che ti sto forzando per ottenere altri vantaggi? Non continuare a pensare a me. Se combatterai bene, i benefici del signore della città saranno di gran lunga superiori ai miei! È ricco sfondato.”

Dopo aver detto un po’ di parole, Cang Yan tornò serio. “Ragazzino, non sottovalutare i tuoi avversari. Il tuo avversario non è debole. Questo ragazzo serpente è forte. Non fallire miserabilmente un compito facile!”

“Capito.” Yi Yun rise. Stava guardando l’arbitro principale della competizione avvicinarsi al Palco delle Divine Lande Selvagge mentre annunciava l’inizio della competizione!

Le competizioni dei gruppi un po’ più piccoli si sarebbero tenute in contemporanea!

Il gruppo di Yi Yun era solo il più giovane, così non avrebbe combattuto nel palco delle Divine Lande Selvagge.

Furono mandati nell’ottavo palco.

In quel momento, Vipera sembrava un gatto che stava guardando dei topi. Osservò Yi Yun con grande interesse. In effetti aveva il diritto di essere arrogante. Questi pochi gruppi di discepoli delle settantadue pagode erano pieni di talenti e la loro qualità superava quella delle generazioni passate!

E lui, Vipera, era sbalorditivo come sempre, anche tra tutti questi esperti.

Se non fosse stato la recente comparsa di questi gruppi estremamente forti, il capo della pagoda delle sette stelle non avrebbe mai suggerito di fare competere i membri della giovane generazione per decidere del futuro del Divino Regno del Drago delle Nuvole.

“Sun Long, vai. Occupati di quei pesci piccoli e forza la mano a Yi Yun. Poi scenderò in campo io a divertirmi.”

Vipera rise, non considerava Yi Yun una minaccia. Era un anno più grande di lui e la sua coltivazione era di uno stadio superiore al suo, come poteva perdere?

“Ahah! Non vedevo l’ora di mettermi all’opera, finalmente potrò rivedere del sangue. Chissà, forse potrò perfino sbarazzarmi di Yi Yun!”

Sun Long indossò artigli di ferro nero e balzò sul palco. Era una delle colonne portanti del clan della Vipera e di solito seguiva Vipera, così il suo stile era molto simile al suo!

“Chi è il mio avversario? Fatti avanti!”

Sun Long sogghignò. Stese la lingua e leccò piano le lame dei suoi artigli di ferro nero. La sua espressione era estremamente malvagia.

Per un guerriero era importante l’aura. L’atteggiamento di Sun Long incuteva paura anche senza fare nulla.

“Signor Yi, chi mandiamo?”

Vedendo Sun Long, Wen Yu sussultò. Sembrava che nemmeno i tirapiedi di Vipera fossero da sottovalutare!

Questa persona era piena di intento omicida. Era più terrificante di qualsiasi altra persona che avesse mai visto!

I coltivatori presenti erano per lo più adolescenti. Anche se erano forti, non avevano ucciso molte persone in vere battaglie.

“Decidi tu. Fate attenzione.”

Yi Yun li esortò. Anche lui pensava che Sun Long non fosse da sottovalutare, ma i guerrieri che praticavano le arti marziali in futuro avrebbero incontrato nemici ancora più malvagi.

Anche questi giovani della Divina Città di Tai Ah dovevano sopravvivere a massacri per crescere.

Inoltre solo la possibile orda di bestie che presto forse sarebbe avvenuta sarebbe stata un battesimo di sangue. Chissà quante persone sarebbero morte.

Era meglio soffrire un po’ ora piuttosto che perdere la vita in futuro.

Tuttavia gli ordini di Yi Yun fecero arrabbiare Wen Yu. Cosa intendeva con “Decidi tu. Fate attenzione”?

Era qualcosa che avrebbe dovuto dire un capo?

“Xiao Zhen, vai!”

Ordinò con rabbia Wen Yu. Dato che al capo non importava, doveva occuparsene lei.

Xiao Zhen era un giovane basso. Sentendo queste parole, strinse i denti e balzò sul palco.

Prima che Xiao Zhen arrivasse, Sun Long rise sinistramente: “Tsk, di sicuro è fresco. Lasciami assaporare… il tuo sangue!”

Mentre parlava, il corpo di Sun Long emanò intento omicida. Gli artigli sulle sue braccia divennero color rosso sangue quando il suo qi vitale divampò. Sembrava che si fosse trasformato in un demone malvagio.

“Ho praticato le leggi dell’assassinio! Più uccido, più le mie mani si macchieranno di sangue e più diventerò forte! Ho già dimenticato quante persone o quante bestie della desolazione ho ucciso finora. Temo che non potrò controllare il mio impulso ad uccidere nemmeno in un torneo.”

Sun Long rise maniacalmente mentre Xiao Zhen impallidiva.

Era un signorino di un clan. Era stato viziato da quando era piccolo. Quando mai aveva incontrato un coetaneo così folle prima?

Yi Yun, che stava guardando dall’alto il palco scosse la testa lievemente.

Per lui Sun Long non era niente di che, ma la differenza tra la sua aura e quella di Xiao Zhen era enorme.

Questo perché Sun Long e Xiao Zhen avevano fatto esperienze diverse. Secondo, i gruppi recenti della Divina Città di Tai Ah erano inferiori rispetto a quelli del passato. Di conseguenza, quando i guerrieri della Divina Città di Tai Ah naturalmente erano meno fiduciosi rispetto a quelli delle settantadue pagode.

In questa situazione, anche se i due contendenti fossero stati ad un livello simile, quello meno sicuro sarebbe stato surclassato.

Inoltre Xiao Zhen era davvero più debole di Sun Long.

“Tre mosse!” Sun Long stese tre dita. “In tre mosse, ti aprirò la parte destra della faccia! Poi ti spaccherò i tendini della tua mano destra e della tua gamba destra! Mi piace attaccare la parte destra dei miei avversari, facendola a pezzi, mentre lascio la sinistra in buone condizioni. Non è interessante? Ahahahahah!”

Sun Long era estremamente arrogante. Dopo aver sentito queste parole, Xiao Zhen si arrabbiò. <em>’Crede che sia un agnello debole destinato al macello?’</em>

“Stai esagerando!”

Wen Yu strinse i piccoli pugni con un’espressione piena di rabbia.

In quel momento Sun Long si mosse. Fu estremamente veloce e apparì proprio di fronte a Xiao Zhen in un istante. Mirò alla parte destra della faccia di Xiao Zhen con un artiglio!

Xiao Zhen ne fu allarmato, ma dopotutto era uno dei migliori in questo gruppo di reclute. Anche se il suo atteggiamento sembrava più debole, poteva rivelare la sua vera forza grazie alla rabbia.

Come poteva lasciare che l’avversario lo colpisse come voleva? Sarebbe stato troppo umiliante!

Si ritirò e allo stesso tempo contrattaccò con un fendente verso il palmo di Sun Long.

Un artiglio era considerato un’arma a corta distanza ed era meno lungo di una spada. Più fosse stato lungo, più sarebbe stato forte. Xiao Zhen credeva che, infilzandolo, l’avversario avrebbe ritirato la mano o il suo palmo sarebbe stato trapassato dalla spada!

Tuttavia Sun Long rivelò un sogghignò. Si contorse in modo incredibile e tre raggi di artiglio apparirono dal nulla.

“Ah!”

Xiao Zhen emise un grido straziante e schizzò del sangue!

I tre raggi di artiglio avevano ferito la parte destra del volto di Xiao Zhen. La sua guancia, il suo naso, l’orecchio e l’angolo dell’occhio destro erano stati squarciati dalle lame degli artigli. Erano apparsi tre solchi nel suo viso!

Xiao Zhen si afferrò la faccia. Le sue mani erano piene di sangue e i suoi occhi erano iniettati di sangue!

La carne della parte destra della sua faccia era sprofondata giù. L’attacco di Sun Long era troppo spietato!


