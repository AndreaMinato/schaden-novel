---
title: Capitolo 314 - Leggi Elementali del Veleno
pubDate: 2024-05-23T10:46:59.510Z
tags:
    - tmw
---


“Yi Yun, è stata una sfortuna per te incontrarmi. Ti farò ricordare di questa battaglia per tutta la vita!” Disse Vipera con una trasmissione della voce di qi vitale prima che lo scontro iniziasse.

Yi Yun si accigliò lievemente. Vipera lo aveva provocato fin dall’inizio. Non era perché aveva picchiato Sun Long, altrimenti non avrebbe preso l’iniziativa di sfidarlo.

“Perché mi stai prendendo di mira?” Chiese con una trasmissione di qi vitale Yi Yun. Non credeva che Vipera fosse interessato a lui solo perché era stato il campione della competizione precedente. Vipera era ovviamente una persona molto arrogante, così non avrebbe mai dato attenzione ad una persona di livello inferiore.

Yi Yun sospettava che qualcuno avesse incaricato Vipera di farlo.

“Eheh, hai ancora tempo per pensarci. Sembra che non capisci in che situazione ti trovi. Tra un po’ ti torturerò. Se ammetterai la sconfitta ora, farai ancora in tempo. Se non lo farai, prima ti renderò incapace di parlare, poi ti farò soffrire cento volte peggio rispetto a Sun Long!”

Mentre Vipera parlava, un tutore dell’ordine reso arbitro apposta per le battaglie tra capi chiese a loro due se fossero pronti.

Questo tutore dell’ordine era un membro della Divina Città di Tai Ah. Lo stava chiedendo principalmente a Yi Yun perché il giovane doveva ancora tirare fuori la sua arma.

“Sono pronto.”

Yi Yun annuì e scosse i polsi, ondeggiando il mattone da cui stava ancora colando sangue.

<em>Oh?</em>

Il tutore dell’ordine rimase momentaneamente sbalordito. Yi Yun aveva intenzione di combattere così?

Non solo lui, anche la gente dietro Yi Yun, come Wen Yu e gli altri, ne furono sbalorditi. Pensavano che, a causa della differenza di livello, Yi Yun avrebbe avuto difficoltà a vincere contro Vipera, eppure aveva scelto di non tirare fuori un’arma?

“Di sicuro questo ragazzino fa preoccupare!”

Non molto lontano, Cang Yan non sapeva se ridere o piangere. Questo ragazzino aveva scelto il Totem delle Diecimila Bestie ed era entrato nella tomba della spada. Ora stava usando un mattone per affrontare un genio del Regno Divino del Drago delle Nuvole che era ad un livello superiore al suo.

Erano cose che una persona normale avrebbe fatto?

Vipera rise di cuore sentendo Yi Yun: “Sei impazzito? Non vuoi davvero usare un’arma contro di me?”

Yi Yun disse con un sorriso: “Chi ti ha detto che non è la mia arma? L’ho detto prima, la mia sciabola viene usata solo contro avversari degni del mio rispetto o formidabili. Contro feccia e ritardati, è sufficiente il mattone.”

Queste parole fecero trattenere il respiro a Wen Yu e agli altri. Vipera era già un lunatico, eppure Yi Yun lo stava provocando apposta. Se Vipera si fosse davvero infuriato, chissà come sarebbe finita.

L’espressione di Vipera si tese mentre le sue pupille assunsero la forma di un fuso, simili a quelle di un serpente. “Capisco… vuoi che ti mandi all’inferno!”

“Whew!”

Vipera caricò. Era estremamente veloce e il suo corpo sembrava privo di ossa mentre si muoveva in avanti mentre quasi aderiva al terreno. Sembrava un pitone che stava scattando in avanti!

Per molte persone fu la prima volta che videro una tecnica di movimento così strana.

“Muori!”

Vipera attaccò con i suoi artigli. Anche la sua arma era un artiglio metallico e il suo colpo partiva dall’alto. L’obiettivo del suo attacco era il mento di Yi Yun!

Se lo avesse colpito, avrebbe trapassato il suo mento, infilzandogli la bocca e strappandogli la lingua. Questo naturalmente gli avrebbe impedito di parlare.

Come aveva detto prima, Vipera stava cercando di impedire a Yi Yun di ammettere la sconfitta.

Lo sguardo di Yi Yun divenne freddo mentre alzava il mattone e mirava all’artiglio di Vipera!

In uno scontro diretto, un’arma come il mattone naturalmente sarebbe stata in vantaggio. Tuttavia in quel momento il serpente velenoso posato sulle spalle di Vipera all’improvviso scattò verso il petto di Yi Yun.

Serpente penetra cuore!

A Yi Yun era rimasto impresso questo serpente. Pochi giorni prima che partisse per le divine lande selvagge, circa un anno fa, una squadra di coltivatori di tre persone era stata annientata perché aveva scambiato un serpente penetra cuore per un serpente linea d’oro.

Questo serpente penetra cuore era una bestia della desolazione estremamente pericolosa. Eppure come faceva Vipera a controllarla? Yi Yun aveva l’impressione che fosse estremamente difficile per gli umani domare le bestie della desolazione!

Yi Yun non aveva tempo di pensarci troppo. Proprio quando il serpente penetra cuore stava per morderlo, si ritirò velocemente.

Tuttavia Vipera lo seguì velocemente mentre sogghignava: “Sei finito!”

Il qi assassino di Vipera esplose e poi si fuse con il suo qi vitale, trasformandosi in una corrente d’aria nera visibile. Quest’aria coprì l’ambiente attorno a Yi Yun come un sigillo, bloccando ogni direzione che Yi Yun poteva usare per schivare!

“Vediamo come schiverai questo!”

Vipera attaccò, il serpente penetra cuore sulle sue spalle mirò dritto alla bocca di Yi Yun. Voleva inghiottire la lingua di Yi Yun!

Quasi nello stesso tempo in cui il serpente penetra cuore stava per mordere Yi Yun, il suo corpo si piegò in modo bizzarro e apparirono strati di immagini residue. Yi Yun sembrava essersi trasformato in un rondone flessibile, sfrecciando nell’aria senza resistenza.

Gran successo della Minuta Sottigliezza!

“Shoo! Shoo! Shoo!”

Yi Yun cambiò direzione e attraversò il sigillo di qi assassino usando una traiettoria incredibile! Schizzò più di dieci volte e quando all’ultimo non poté più schivare, contrattaccò usando il mattone.

“Peng! Peng! Peng!”

Tre sigilli di qi assassino furono rotti da Yi Yun!

“Hiss!”

All’improvviso risuonò un sibilo da dietro il giovane!

Questo serpente penetra cuore era come un verme, seguiva Yi Yun senza tregua.

Era estremamente veloce, come un raggio di luce. Tuttavia Yi Yun non doveva nemmeno guardarlo perché grazie alla sua visuale d’energia, poteva individuare perfettamente la sua traiettoria d’attacco!

Yi Yun attaccò con il mattone!

“Bang!”

Il suo mattone colpì con forza la testa a forma triangolare del serpente penetra cuore!

Con un forte gemito, il serpente fu scaraventato via da Yi Yun!

“Cosa?”

Vedendo il serpente penetra cuore volare via e come il suo qi assassino era stato disperso, Vipera si allarmò.

Usando un’arma smussata, Yi Yun sarebbe dovuto essere molto lento ad attaccare, così era completamente inaspettato che fosse riuscito a colpire il serpente penetra cuore!

Le pupille a forma di fuso di Vipera fissarono Yi Yun, un lampo scioccato passò per il suo sguardo.

I due si erano scontrati solo per pochi secondi. Molti degli spettatori non avevano avuto il tempo di reagire, era stato così veloce che Wen Yu e gli altri non li avevano nemmeno visti scambiarsi colpi.

Potevano solo sentire che stava avvenendo una battaglia così intensa da mozzare loro il fiato.

“Il signor Yi è incredibile. Non è affatto in svantaggio!” Per Wen Yu e gli altri, era estremamente sbalorditivo non essere in svantaggio contro un esperto allo stadio delle fondamenta Yuan.

“Il signor Yi non ha nemmeno usato la sua sciabola!”

Ai membri della squadra di reclute di Yi Yun brillavano gli occhi.

Era un grave errore pensare che Yi Yun sarebbe stato debole se avesse usato il mattone.

Come aveva detto, anche il mattone era la sua arma.

L’espressione di Vipera divenne cupa dopo il primo scambio di colpi. All’inizio pensava di avere la vittoria in pugno, non si sarebbe mai aspettato che Yi Yun sarebbe riuscito a contrattaccare e anche a ferire il suo serpente penetra cuore.

Per lui era umiliante non aver potuto ucciderlo in una mossa considerando che era di un livello superiore a lui ed era quasi un anno più grande.

“Hiss…”

Il serpente penetra cuore, che era stato scaraventato a terra da Yi Yun, strisciò di nuovo sulle spalle di Vipera sporgendo la lingua.

Vedendo questo, Yi Yun si allarmò. Il serpente penetra cuore aveva ricevuto un forte colpo sulla testa, eppure era riuscito a tollerarlo e non era morto.

Era più forte di un tipico serpente penetra cuore!

“Phew!”

In quel momento, il serpente penetra cuore emise del qi vitale verde. Sembrava il miasma di una palude. Il serpente penetra cuore emise dei crepitii mentre uno strato di scaglie cresceva sul suo corpo. Questo strato di scaglie era estremamente tagliente, sembrava formato da lame.

“Questo è…” Yi Yun ne fu scioccato. Come poteva il serpente penetra cuore trasformarsi?

E questa sensazione sembrava… un Totem!

“Ragazzino, il serpente penetra cuore di Vipera in realtà è una marionetta creata usando il corpo di un serpente penetra cuore. E anche il totem di Vipera ha la forma di un serpente. Ha combinato il suo totem e la marionetta. Userà le sue vere abilità ora, stai attento!”

In quel momento la trasmissione della voce di Cang Yan risuonò nelle orecchie di Yi Yun.

Una marionetta? Combinata con un totem? Esisteva una tecnica del genere?

Yi Yun si allarmò. La strada delle arti marziali in effetti comprendeva molte vie, ce n’erano di ogni tipo.

Vipera ruggì mentre fumo verde fuoriusciva dal suo corpo. Il palco di tungsteno viola sotto i suoi piedi cominciò a sfrigolare. Il gas stava creando dei buchi sul pavimento.

Un veleno così potente?

Molti trattennero il respiro. Perfino il metallo era stato corroso, se avesse toccato il corpo di una persona, avrebbe bruciato tutto per poi raggiungere l’osso!

“Yi Yun, sei davvero molto forte. Costringermi ad usare il mio totem e le leggi del veleno è impressionante.” Vipera si avvicinò passo dopo passo con l’intenzione di usare il veleno per corrodere il corpo del suo avversario.

Yi Yun rimase in silenzio mentre scuoteva i polsi e girava il mattone metallico nella sua mano.

“Non stai ancora usando la sciabola. Vuoi davvero morire!” Vipera si infuriò. Per lui, in quanto guerriero allo stadio delle fondamenta Yuan, affrontare Yi Yun che era al picco del Sangue Viola era come sottovalutare il suo talento. Non si sarebbe mai aspettato che, anche dopo che aveva usato il suo totem, Yi Yun si sarebbe ancora astenuto dall’usare la sciabola. Anche se avesse vinto, sarebbe stato umiliante.

“L’ho detto prima. La mia sciabola viene usata solo contro chi è degno di rispetto o formidabile. Tu, in quanto feccia, sei solo degno di un mattone.”

Il tono di Yi Yun era noncurante. Attorno al palco, Wen Yu e gli altri sussultarono, senza parole. In quel momento Vipera aveva sfoderato tutte le sue tecniche, eppure non solo Yi Yun non stava usando la sua sciabola, ma lo stava insultando ripetutamente.

“Smettila di provocarlo…” Pensò Wen Yu. Aveva esaminato le informazioni su Vipera e conosceva la sua personalità. Era perverso e crudele. Temeva che Vipera sarebbe ricorso ad ogni tipo di colpo basso e avrebbe inflitto ferite incurabili a Yi Yun.

“Ti corroderò la carne e il sangue, poco a poco!”

Vipera ruggì mentre i suoi artigli metallici si trasformarono in una nebbia verde. L’intero palco si coprì di fumo verde.

Questo fumo era dieci volte più forte del miasma della palude Acquanera!

I guerrieri potevano resistere al miasma per un breve periodo di tempo, ma in questo fumo nero, perfino le armi raffinate dai maestri avrebbero iniziato a corrodersi.

Chi praticava le leggi elementali del veleno avrebbe dovuto inghiottire ogni sorta di veleno, convertendo il suo qi vitale in qi altamente tossico.

Alcune leggende dicevano che, una volta che le leggi elementali del veleno avessero raggiunto il loro massimo livello, avrebbero potuto convertire tutto il qi del cielo e della terra in qi tossico, corrodendo un intero mondo e trasformandolo in una palude tossica!

Tutto il gas velenoso si radunò verso Yi Yun. Questo era un attacco che un mattone metallico non poteva bloccare!


