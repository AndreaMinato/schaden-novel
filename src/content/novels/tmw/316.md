---
title: Capitolo 316 - Jun Yue
pubDate: 2024-05-23T12:46:59.511Z
tags:
    - tmw
---


Quando Yi Yun scese dal palco, i membri della sua squadra si radunarono e gli chiesero: “Signor Yi, stava usando la Sacra Tecnica di Tai Ah?!”

In quanto tecnica di massimo livello del Divino Regno di Tai Ah, la Sacra Tecnica di Tai Ah era molto famosa.

Molte reclute ne avevano sentito parlare, ma non l’avevano mai vista prima.

“Naturalmente, c’è bisogno di chiederlo?” Disse un altro giovane. “La Sacra Tecnica di Tai Ah è così potente. Tutto quel veleno è stato bruciato in un secondo.”

Questi giovani avevano sentito voci di come la Sacra Tecnica di Tai Ah era estremamente difficile da coltivare. Molti geni avevano tentato di coltivarla, ma avevano finito con il fallire.

Talenti sbalorditivi come Wen Yu si prefiggevano di padroneggiare la Sacra Tecnica di Tai Ah, ma questo obiettivo era estremamente distante.

Ora Yi Yun poteva usare la Sacra Tecnica di Tai Ah in modo davvero versatile. Poteva usarla facilmente anche tramite il mattone metallico. Yi Yun non era molto più grande di loro, eppure aveva raggiunto un livello così sbalorditivo con la Sacra Tecnica di Tai Ah e questo destava la loro ammirazione e la loro invidia.

“Eheh, questo ragazzino se l’è cavata bene!” Non molto lontano, Cang Yan si stava sfregando il mento con uno sguardo soddisfatto.

Accanto a lui c’era Jian Ge che aveva visto l’intero incontro. Disse: “La Sacra Tecnica di Tai Ah è migliorata di molto da quando è partito per quasi un anno.”

L’attuale Yi Yun non era semplicemente salito di livello, aveva ottenuto un miglioramento qualitativo sotto ogni aspetto.

“Naturalmente, chi credi che lo abbia istruito?!” Cang Yan era davvero soddisfatto.

Jian Ge rimase senza parole. A questo vecchio di sicuro piaceva vantarsi spudoratamente.

Il vecchio Cang naturalmente aveva aiutato molto Yi Yun, ma non ovviamente non gli aveva mai insegnato nulla.

Ma Jian Ge non iniziò a battibeccare. Sapeva che era stato davvero Cang Yan a scoprire per primo Yi Yun. Era stato anche lui ad averlo portato nella tomba della sciabola.

“Ha già vinto due posti. Il gruppo di Yi Yun è il più forte degli ultimi anni. Supera perfino quello di Qin Haotian. Sfortunatamente non sono ancora cresciuti. Se fossero avanzati allo stadio delle fondamenta Yuan, sarebbe ancora meglio.”

Le regole della competizione stabilivano come linea di demarcazione i quindici anni d’età. Questo era estremamente svantaggioso per Yi Yun, Qiuniu e Chu Xiaoran.

In questo torneo, in realtà i più importanti erano i coltivatori del terzo anno. Sfortunatamente solo Li Hong era degno di considerazione in quella fascia.

E Li Hong chiaramente non avrebbe potuto mantenere la posizione.

Il primo incontro era terminato, così Yi Yun non aveva nulla da fare. Mancava ancora altro tempo alla fine degli altri scontri.

Yi Yun si sedette sulla panchina dei partecipanti e iniziò a meditare.

Stava cercando di capire le verità della spada della tomba.

Vedendolo meditare, un po’ di giovani si scambiarono delle occhiate. Yi Yun doveva ancora combattere.

In quel momento sarebbe dovuto andare ad esaminare la situazione delle altre squadre e studiare i suoi avversari, eppure era seduto lì a meditare.

Quindici minuti fa, Wen Yu avrebbe disprezzato Yi Yun per il suo atteggiamento, ma ora non disse più una parola vista la fine che aveva fatto Vipera.

Diverse persone che facevano la stessa cosa sarebbero giunte a risultati completamente differenti, i deboli però sarebbero sembrati ritardati, mentre i forti avrebbero avuto il portamento di un esperto.

“Che state lì impalati. Cerchiamo un po’ di informazioni!” Wen Yu batté la fronte ad un altro giovane. Visto che non giocavano un ruolo importante, era il momento di fare qualcosa per loro.

Il torneo delle quattro fazioni cominciò con le piccole battaglie dei gruppi che si tennero simultaneamente.

In seguito negli incontri di campionato, i gruppi al di sotto dei quindici anni sarebbero stati i primi a competere prima dei gruppi al di sopra dei quindici anni e di quelli complessivi.

Si divisero per andare a guardare la situazione delle varie squadre.

Yi Yun, che stava meditando, ignorò Wen Yu e gli altri. Sentì che alcuni lo stavano fissando. Erano sguardi che contenevano sia ostilità che paura.

Yi Yun non aveva bisogno di aprire gli occhi per sapere da chi provenivano.

“Questo ragazzino ha sconfitto Vipera anche se era ad un livello inferiore…”

Non molto lontano, Yang Haoran stava stringendo il suo unico pugno con così tanta forza che gli tremava la mano.

Il risultato dello scontro tra Yi Yun e Vipera era stato inaspettato per lui. Aveva scelto apposta lo spietato e potente Vipera per sbarazzarsi del suo nemico.

A che livello… era arrivato Yi Yun?

Si era reso conto di una possibilità che lo faceva disperare. Perfino adesso, anche se Yi Yun non era ancora maturato, forse non avrebbe potuto competere con lui!

Era questo ad affliggere di più Yang Haoran.

“Haoran… è meglio che… non lo prendiamo più di mira…”

Accanto a lui, Li Hong stava iniziando a perdere sicurezza.

Li Hong era un tipo vendicativo. Avrebbe pensato a modi per rivalersi dieci volte peggiori rispetto alle provocazioni che aveva ricevuto.

Tuttavia se se l’altra parte fosse stata molto più potente di lui, sarebbe stato solo stupido provocarla ulteriormente.

Li Hong all’inizio si era inimicato Yi Yun perché non lo aveva ritenuto una minaccia.

Ma ora la forza e il talento di Yi Yun erano superiori al suo. Yi Yun lo aveva già superato sotto diversi aspetti. Il solo vantaggio che aveva era il sostegno del suo clan. Ma in confronto alle grandi ricompense che gli Anziani della Divina Città di Tai Ah avevano dato a Yi Yun non era nulla.

E visto che non era riuscito a sbarazzarsi di Yi Yun, sarebbe finita solo in tragedia una volta che il giovane fosse diventato una figura potente nel Regno Divino di Tai Ah.

Li Hong aveva già pensato a come ritirarsi.

“Hai paura?” Yang Haoran guardò con rabbia Li Hong.

Li Hong scosse la testa. Aveva paura di Yi Yun, ma non voleva offendere Yang Haoran. “Sento solo che potremmo non essere in grado di competere con lui…”

“Non essere in grado di competere con lui…” Yang Haoran strinse i denti. Doveva ammettere che Li Hong aveva detto la verità.

Yi Yun era una persona che aveva mostrato risultati brillanti nel torneo dell’alleanza ed era stimato dagli Anziani della Divina Città, era stato anche accettato come discepolo dalla Granmaestra Yuehua. Le loro famiglie non avrebbero offeso qualcuno come lui solo per loro.

E l’aspetto più critico era che un clan avrebbe soppesato pro e contro. Forse lo avrebbero perfino abbandonato. Dopotutto aveva perso un braccio.

Questa era la crudeltà e la realtà di un grande clan.

Pensandoci, Yang Haoran sentì un’enorme tristezza.

“Yi Yun mi ha distrutto il braccio, ponendo fine alla mia carriera nel mondo delle arti marziali. Eppure io dovrei tollerarlo… Quando mai ho subìto un’umiliazione del genere…”

Il mondo dei guerrieri rispettava il forte. Ora che Yi Yun aveva dimostrato la sua potenza, perfino lui doveva inchinarsi anche se era il figlio di un clan prominente.

Mentre Li Hong stava parlando con Yang Haoran usando trasmissioni della voce, risuonò un forte grido dal palco dietro Li Hong.

Li Hong si girò e vide che ad uno dei membri della sua squadra era stato spezzato il braccio ed era stato scaraventato giù dal palco.

Anche quel giovane era una recluta. Il suo viso era pallido e fremeva a terra. Il risultato dello scontro era ovvio.

Escludendo quelli di Yi Yun, gli incontri del gruppo di Li Hong erano i più veloci.

Questo perché anche la squadra di Li Hong era piena di persone inutili. Era come la squadra di Yi Yun.

Ma Yi Yun aveva brillato nonostante queste condizioni. Era riuscito a conquistare due posti in meno di quindici minuti dopo l’inizio della competizione. Il gruppo di Li Hong invece era stato quasi annientato.

Vedendo gli “apripista” che dovevano proteggerlo venire sconfitti uno dopo l’altro, Li Hong non poté più rimanere calmo.

Il divario era troppo vasto!

“Davvero così deboli!”

Sul palco c’era un giovane robusto. Stava ridendo. “Sei il gruppo che è stato chiamato per fare numero, vero? Di sicuro è un’umiliazione essere il capo di un gruppo del genere.”

Le parole del giovane toccarono un nervo scoperto per Li Hong.

L’espressione di Li Hong divenne fredda mentre portava il suo lungo bastone sul palco. Alla sua squadra non rimaneva più nessuno a parte lui, così doveva comunque farsi avanti.

Puntò il bastone verso il giovane robusto: “Basta con le sciocchezze. Fammi vedere cosa ti permette di essere così arrogante.”

Dopotutto Li Hong era il miglior coltivatore tra i giovani del terzo anno. Come poteva non arrabbiarsi dopo essere stato provocato da un apripista.

“Ah Hun, scendi. Lascia che lo affronti io.”

In quel momento risuonò una voce indifferente risuonò fuori dal palco. Si fece avanti un uomo alto e magro.

Quest’uomo non sembrava un giovane, pareva colto e i suoi occhi erano sottili, ma contenevano spirito. Emanava un tipo di aura diverso.

Vedendo quest’uomo, il giovane arrogante divenne immediatamente molto più rispettoso.

“Signor Jun Yue, sei il capo. Perché avresti bisogno di affrontare un pesce piccolo del genere?”

Anche se il giovane aveva detto parole del genere, Jun Yue non ci badò e rise: “In realtà pensavo di non dover fare niente, ma… ho visto Vipera venire sconfitto nell’ottavo palco. La persona che ha sconfitto Vipera è molto interessante. Così mi è venuta voglia di combattere. Dovrei affrontarlo, così posso riscaldarmi prima.”

Il tono di Jun Yue era molto noncurante. Mentre parlava, continuò a guardare Yi Yun che teneva gli occhi chiusi. Stava sorridendo.

In quel momento Li Hong era già diventato verde.

Jun Yue non poteva sdegnarlo più di così!

Questo Jun Yue stava solo considerando Yi Yun. Lo stava trattando come un “riscaldamento”?

<em>Vuole morire!</em>

Li Hong strinse i pugni. Le vene delle sue mani iniziarono a contorcersi come vermi della terra. Doveva combattere bene per recuperare la sua dignità durante questo incontro!

Anche lui era un talento orgoglioso. Dopo essere stato disprezzato in questo modo, avrebbe voluto strappare un pezzo della carne del suo avversario ad ogni costo.

Visto che anche questo era uno scontro tra capi, un tutore dell’ordine della Divina Città di Tai Ah si fece avanti per fare da arbitro. Dopo aver chiesto ad entrambe le parti se erano pronti, Jun Yue rimase a mani vuote. Non aveva tirato fuori un’arma.

“Non tiri fuori un’arma?” L’espressione di Li Hong divenne cupa, ma non incitò il suo avversario a brandire la sua arma.

Sapeva che il suo avversario era molto forte. Avrebbe dovuto usare tutte le sue forze anche se non aveva un’arma. Il solo modo per ottenere la vittoria sarebbe stato di approfittarsi di come lo sottovalutava.

“Che l’incontro abbia inizio!”

Dopo l’annuncio del tutore dell’ordine della Divina Città di Tai Ah, Li Hong caricò in avanti con il bastone in mano.

Allo stesso tempo, un totem dalla forma di un orso grigio apparì dietro di lui!

In questo ultimo anno, anche Li Hong aveva ottenuto il suo totem. Contro questo imperscrutabile Jun Yue, doveva usare tutte le sue forze fin dall’inizio!

Tuttavia Jun Yue rimase fermo sul palco come una spada anche di fronte a questa carica.

Quando Li Hong arrivò a nove metri da lui, le pupille di Jun Yue si contrassero ed emisero un bagliore freddo.

“Cha! Cha! Cha!”

Sotto Li Hong, le piastrelle di metallo cominciarono a cambiare in modo incredibile. Frecce metalliche spesse quanto un pollice iniziarono a separarsi dal terreno e scattare verso Li Hong!

<em>Cosa?!</em>

L’espressione di Li Hong cambiò. Che sorta di attacco era questo?!


