---
title: Capitolo 317 - Leggi elementali del metallo
pubDate: 2024-05-23T13:46:59.511Z
tags:
    - tmw
---


Li Hong non esitò e si ritirò immediatamente, attaccando con il bastone per deflettere i proiettili di metallo che volavano verso di lui.

“Ding ding ding!”

Risuonò una serie di collisioni metalliche. Li Hong aveva deviato i proiettili, ma allo stesso tempo sentì le sue braccia intorpidirsi e dolore alla membrana interdigitale tra l’indice e il pollice. Era difficile per lui resistere ai forti attacchi.

<em>Che sia…</em>

Li Hong ebbe un presentimento, ma in quel momento i proiettili che aveva deviato tornarono di nuovo a volare verso di lui!

Questi proiettili metallici sembravano avere vita propria e squarciavano l’aria senza incontrare nessuna resistenza. Potevano perfino schivare il bastone di Li Hong.

La quantità e l’intensità degli attacchi erano aumentate. La fronte di Li Hong era coperta di sudore freddo.

“Leggi elementali metalliche!”

Li Hong finalmente si rese conto di che tipo di attacco era.

Tra i cinque elementi; metallo, legno, acqua, fuoco e terra, le leggi elementali erano le migliori. Pochissimi potevano padroneggiarle.

Questo giovane smilzo coltivava una legge dell’elemento metallo e il livello della sua ispirazione nomologica era terrificante!

Chi padroneggiava le leggi dei cinque elementi, anche se avesse ottenuto qualche ispirazione, sarebbe riuscito solo ad iniettare il potere dei cinque elementi nei suoi attacchi. Pochissimi potevano fare come questo giovane smilzo, che controllava così facilmente l’energia elementale, come se fosse parte del suo corpo.

Poteva perfino manipolare le piastrelle di tungsteno viola. Questo potere era davvero spaventoso.

“Ding ding ding!”

Volarono molti proiettili nell’aria mentre Li Hong evocava il suo totem. Tuttavia i dardi trapassarono il suo totem!

Li Hong sentì la sua anima tremare e impallidì.

I suoi arti si erano intorpiditi a causa della raffica di attacchi. Non poteva più resistere.

“Whew!”

Un proiettile alla fine superò le sue difese e attraversò la sua spalla. Uscì da dietro, causando una pioggia di sangue!

Li Hong grugnì e cadde all’indietro.

In quel momento un altro proiettile trapassò la sua pancia. Il qi vitale protettivo di Li Hong era come carta di fronte a questi dardi taglienti.

Li Hong fu scaraventato via per poi cadere pesantemente a terra, fremendo.

Le frecce metalliche di Jun Yue formarono una spirale e, dopo che le frecce spesse quanto un pollice trapassarono il corpo di Li Hong, avevano inflitto ferite delle dimensioni di una scodella d’alcol. L’intero braccio di Li Hong era stato quasi svitato.

“A… ammetto la sconfitta…”

Disse queste parole con difficoltà. Li Hong era pallido e coperto di sudore. Le sue due ferite gli avevano fatto perdere molto sangue.

Il personale medico della Divina Città di Tai Ah si precipitò a salvarlo.

L’espressione di Jun Yue rimase calma. Si limitò ad annuire, dall’inizio alla fine non si era mosso di un solo passo. Aveva solo usato le leggi elementali del metallo per controllare i proiettili e alla fine aveva ottenuto la vittoria.

Il divario tra i due era troppo vasto!

Li Hong era estremamente avvilito. Questo torneo era diventato un’esperienza indimenticabile per lui.

Dopo che Jun Yue ottenne la vittoria, fissò proprio Yi Yun, che stava meditando sulla panchina dei partecipanti.

Il cuore di Yi Yun sussultò. Non aprì gli occhi, ma usando la visuale d’energia del Cristallo Viola, poteva sentire l’esistenza di questa persona.

Perché era troppo impressionante.

Nella sua visuale d’energia, i saggi umani come Cang Yan e Jian Ge emanavano solo una lieve luce visto che tenevano la loro energia dentro. Perfino figure come il signore della Divina Città di Tai Ah non sembravano diverse da mortali.

Persone come Wen Yu invece erano troppo deboli, così la loro presenza era molto piccola.

Poteva vedere Jun Yue chiaramente. Non solo era forte, mostrava deliberatamente la sua energia. Sembrava un fuoco nella notte. Era estremamente visibile.

“Questa persona non sembra affatto ordinaria.”

Yi Yun prese nota silenziosamente di questa persona. Al momento però stava cercando di comprendere le verità della spada, così non poteva esaminare l’altra parte.

Ma accanto a Yi Yun, Wen Yu e gli altri avevano già cercato ogni informazione su Jun Yue.

Il mondo era vasto e c’era sempre qualcuno di più forte. Anche se le ispirazioni nomologiche di Jun Yue aveva raggiunto un livello così perverso, non era molto famoso. Wen Yu aveva trovato meno informazioni su di lui rispetto a Vipera.

“Il signor Yi ha incontrato un degno rivale…”

“Questo Jun Yue è davvero terrificante.” Un po’ di membri della giovane generazione divennero incerti. Era difficile determinare chi avrebbe vinto tra i due.

Dopo che Jun Yue sconfisse Li Hong, finirono anche gli incontri di Chu Xiaoran e Qiuniu. Chu Xiaoran aveva vinto e Qiuniu aveva perso!

Gli incontri tra i gruppi al di sotto dei quindici anni tra la Divina Città di Tai Ah e le settantadue pagode del Drago delle Nuvole, terminarono in un pareggio, con due vittorie e due sconfitte.

Cang Yan era molto soddisfatto di questo risultato.

Dopotutto la Divina Città di Tai Ah aveva solo tre guerrieri principali; Yi Yun, Qiuniu e Chu Xiaoran. Non avevano nemmeno quindici anni, così avevano uno svantaggio in termini d’età. Anche così, erano riusciti a pareggiare.

Almeno erano riusciti a tenere quattro posti.

Ma dopo ci sarebbe stato il campionato del gruppo degli adolescenti. Diventare il campione del gruppo era la cosa più importante.

Se qualcuno fosse diventato un campione, la sua fazione avrebbe ottenuto almeno otto posti.

La persona che poteva vincere il campionato per la Divina Città di Tai Ah era senza dubbio Yi Yun, ma doveva affrontare Jun Yue.

Cang Yan si accigliò lievemente. Era chiaro che Jun Yue non avesse usato tutta la sua forza contro Li Hong. Cang Yan aveva difficoltà a determinare a che livello fosse rispetto a Yi Yun. Questa era una sfida seria.

Immediatamente dopo uscirono i risultati degli incontri dei gruppi al di sopra dei quindici anni.

La squadra di Yao Dao era riuscita ad ottenere una vittoria, mentre le altre tre erano state annientate.

In effetti, quando le tre squadre avevano combattuto, i loro avversari avevano mandato solo una o due persone e avevano combattuto fino alla fine.

Visto che appartenevano alle squadre che erano state abbandonate, quei membri mancavano di spirito combattivo, perché non importava quanto avrebbero combattuto, sarebbero stati sconfitti.

“La strategia dei coltivatori della Divina Città di Tai Ah è davvero efficace!” Tra i posti d’onore, il capo della pagoda delle sette stelle rise. Disse con tono sarcastico: “Rinunciare ai tre gruppi e concentrare tutto il vostro potere in uno solo, e vincere quell’incontro. Quell'incontro è stato contro la squadra più debole delle mie settantadue pagode, ed è stato tutto grazie alla vostra fortuna.”

“Anche la fortuna è un tipo di forza.” Il signore della città rimase indifferente. Non importava cosa dicesse il capo della pagoda delle sette stelle, avrebbe risposto con un sorriso, senza prendersela.

“Sfortunatamente la fortuna non avrà nessuna rilevanza nell’incontro finale. Non c’è scampo.”

Il capo della pagoda delle sette stelle era sicuro di sé. I risultati degli scontri prima non importavano molto. Ciò che era più importante sarebbe stato l’esito delle battaglie seguenti.

Il campione di un gruppo avrebbe vinto almeno otto o dieci posti.

Il capo della pagoda delle sette stelle era sicuro che il regno divino del Drago delle Nuvole avrebbe potuto conquistare tutti quei posti.

Il suo obiettivo era ottenere il 60% dei posti, questo includendo i dieci paesi meridionali e le altre fazioni neutrali!

La battaglia continuò.

Dopo gli incontri dei piccoli gruppi, ci fu una pausa di un’ora. Dopo ci sarebbe stato il campionato di gruppo!

Le squadre che avevano vinto nei gruppi e i coltivatori che non erano stati sconfitti potevano partecipare al campionato di gruppo.

Le regole del campionato di gruppo erano molto semplici. Si poteva sfidare chiunque.

I Regni Divini di Tai Ah e del Drago delle Nuvole avrebbero mandato una persona e sfidato qualcuno. La persona che perdeva sarebbe stata eliminata. La persona che vinceva poteva continuare a combattere. La gara sarebbe continuata fino alla fine e l’ultimo rimasto sarebbe diventato il campione.

Il campione del gruppo al di sotto dei quindici anni avrebbe vinto otto posti.

Il campione del gruppo al di sopra dei quindici anni ne avrebbe conquistati dieci.

Se fossero rimaste più di dieci persone in un gruppo, si potevano ottenere altri due posti in più.

Il capo della pagoda delle sette stelle teneva sopratutto ai campionati di gruppo.

C’erano quasi trenta posti. In confronto, i sei posti persi tra gli incontri dei piccoli gruppi non significavano nulla.

“Ragazzino, presto inizierà il campionato di gruppo!” Mentre Yi Yun stava meditando, la voce di Cang Yan risuonò nelle sue orecchie.

Yi Yun aprì gli occhi. Le verità della spada del palazzo di puro Yang erano troppo profonde. Anche con l’aiuto del Cristallo Viola, Yi Yun le trovava incredibilmente difficili da coltivare. Era la tecnica di coltivazione più difficile da comprendere che avesse mai visto fino ad ora.

“I campionati di gruppo sono un torneo ad eliminazione. Più persone terrete, più vantaggi ci saranno. Non siamo in vantaggio numerico. Fa del tuo meglio.” Disse Cang Yan indicando una ragazza non lontana da Yi Yun. Era Chu Xiaoran.

“Siamo diventati compagni di squadra ora…” Disse con un sorriso Chu Xiaoran.

Yi Yun la guardò e notò che era da sola.

Chu Xiaoran sorrise timidamente. “I miei compagni di squadra sono stati tutti sconfitti. I gruppi di Qiuniu e di Li Hong hanno perso, così sono rimasta solo io. Insieme alle persone della tua squadra, fanno un totale di cinque persone…”

<em>Uh…</em>

Yi Yun aggrottò le sopracciglia. Attorno a lui, c’erano Wen Yu e altri due giovani che mancavano di presenza.

I tre erano qui per fare numero.

Alla fine c’erano solo due persone che stavano partecipando davvero a questo torneo, Yi Yun e Chu Xiaoran.

Tra i loro avversari, c’era un gruppo di persone potenti che sembravano lupi e tigri.

Di sicuro non erano in vantaggio numerico!


