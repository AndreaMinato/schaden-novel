---
title: Capitolo 318 - La capra di Cang Yan
pubDate: 2024-05-23T14:46:59.511Z
tags:
    - tmw
---


I signori e i saggi umani delle varie fazioni si erano radunati per il banchetto di compleanno del signore della città. Ma ora che gli incontri tra i piccoli gruppi erano finiti, l’arena era libera. Tutti gli incontri d’ora in avanti si sarebbero tenuti nel palco delle divine lande selvagge. E stavano tutti aspettando di assistervi!

In passato, quando si erano tenuti dei combattimenti nelle arene, il pubblico sarebbe stato composto solo da guerrieri della loro città. Dato che provenivano dalla stessa fazione, anche se qualcuno avrebbe perso, non sarebbe stato troppo umiliante.

Ora però, ogni battaglia sarebbe stata osservata da diverse figure importanti.

Non c’era dubbio che una situazione del genere avrebbe fatto agitare la gente.

“Signorina Wen…” Un tredicenne deglutì mentre tirava per la manica Wen Yu per poi diventare silenzioso.

Wen Yu sapeva perché era nervoso. I tre sarebbero dovuti essere eliminati. Era perché Yi Yun aveva combattuto prima, così non avevano avuto bisogno di combattere durante la prima fase che erano sopravvissuti. I loro avversari adesso sarebbero stati tutti molto più potenti di loro, così scendere in campo sarebbe stato masochistico.

Non era un problema venire picchiati normalmente, ma era ovvio quanto sarebbe stato imbarazzante venire malmenati malamente sotto gli sguardi attenti delle figure importanti tra il pubblico.

Wen Yu era impotente. In effetti la sua situazione non era di gran lunga migliore rispetto al suo compagno.

Solo guardando i partecipanti tra le panchine del Regno Divino del Drago delle Nuvole, ogni persona emanava un’aura terrificante che incuteva paura.

“Non dovete scendere in campo.” Disse Yi Yun da dietro Wen Yu. Il suo tono era calmo.

“Ah? Io…” Wen Yu arrossì mentre veniva colta da un dilemma. “Almeno… possiamo spingerli a rivelare le loro abilità…”

Wen Yu sentiva di dover giocare un certo ruolo, non importava quanto fosse minuscolo.

Da quando si era unita a questo torneo, non aveva fatto altro che radunare informazioni.

“Non c’è bisogno.”

Yi Yun non aveva nemmeno bisogno che Wen Yu mettesse alla prova i suoi avversari. In effetti non avevano i requisiti per farlo. Solo lui e Chu Xiaoran avrebbero potuto partecipare.

Per quanto riguardava i loro avversari, c’erano sette persone! Il loro numero era tre volte superiore.

I VIP delle varie fazioni stavano osservando questi nuovi arrivati, specialmente Yi Yun e Jun Yue.

Tutti erano concentrati su di loro.

Yi Yun aveva sconfitto Vipera senza usare un’arma e Jun Yue aveva battuto Li Hong senza fare un solo passo.

Entrambi erano geni assoluti, ma sfortunatamente Yi Yun era un anno più giovane di Jun Yue.

Per i geni, l’adolescenza era il periodo in cui crescevano più velocemente. Un anno di tempo era troppo lungo. Perfino 3-4 mesi potevano permettere ad una persona di aumentare esponenzialmente la sua forza.

“Che peccato. Quel Yi Yun è giovane e non ha molti compagni. Una persona da sola non può salvare la situazione.” Disse un Anziano del Regno Divino del Drago delle Nuvole seduto tra i posti degli Anziani, mentre si accarezzava la barba.

“Se Yi Yun fosse stato un anno più grande, forse avrebbe potuto combattere contro JuN Yue. Ma ora… è troppo giovane.”

Fece eco un altro Anziano del regno del Drago delle Nuvole. Indossava un semplice abito bianco e aveva un portamento da immortale, sembrava che fosse in un piano etereo differente.

I due erano sicuri che Jun Yue avrebbe vinto la battaglia.

“Capre!”

Proprio mentre i due Anziani finirono le loro rispettive dichiarazioni, sentirono questa esclamazione improvvisa. Rimasero sbalorditi. In un’occasione del genere e con così tante figure leggendarie sedute insieme, chi avrebbe usato una parola di così basso livello?

Si girarono e videro un vecchio magro. Stava masticando dei semi e stava gettando via i gusci con noncuranza.

Il vecchio stava guardando il palco delle divine lande selvagge e non li stava nemmeno osservando.

Questo vecchio magro era Cang Yan.

L’Anziano con l’abito bianco che sembrava un immortale era sicuro che il “ritardato” che aveva detto quella parola fosse quel vecchio.

“Amico mio, perché dici così?” Esclamò con rabbia l’Anziano con l’abito bianco.

“Cosa?” Cang Yan sembrava scioccato. Mostrò un’espressione confusa: “Ti stai riferendo a me?”

“Sì!” L’espressione dell’Anziano vestito di bianco era scontenta. “Per favore spiegami la parola che hai appena detto!”

“La parola che ho appena detto? Io?” Cang Yan sembrava sorpreso ma poi capì: “Oh, mentre stavo masticando questi semi spirituali di abutilon, ho ripensato ad una delle mie bestie. Ha ribaltato la mia fornace di erbe ieri, così ho imprecato contro una stupida capra. C’è qualche problema?”

Cang Yan mostrò uno sguardo innocente, mentre i due Anziani del Regno Divino del Drago delle Nuvole si illividirono.

Stavano questionando Cang Yan con disapprovazione, ma questo vecchio maledetto li aveva insultati di nuovo.

Ma il vecchio li aveva rimproverati di nuovo, ma sembrava che si stesse riferendo alla sua bestia. Così pareva che non ci fossero problemi. Dopotutto Cang Yan non li aveva nemmeno guardati.

Questo fece infuriare i due Anziani. Chiaramente erano stati presi in giro due volte, ma non trovavano modo per sfogare la rabbia. Potevano solo fissarlo impotenti.

Erano esasperati. Chi avrebbe pensato che una persona così rozza sarebbe apparsa in questa cerchia di figure leggendarie?

“Quel vecchio sciocco maledetto!” Uno degli Anziani vestiti di bianco trasmise con rabbia la voce.

“Non ci badare. Non potrà vantarsi ancora a lungo. Dobbiamo solo trattenerci per un po’. Una volta che usciranno i risultati, vedremo cos’ha da dire!”

“Giusto! Il nostro regno divino del Drago delle Nuvole è pieno di talenti stavolta! Questa è la generazione più prospera degli ultimi cento anni. Umilieremo completamente il Divino Regno di Tai Ah!”

Mentre i due Anziani comunicavano gli uni con gli altri, si calmarono temporaneamente. Guardarono il palco delle divine lande selvagge perché era iniziato il primo incontro.

Era sceso in campo qualcuno del regno del Drago delle Nuvole. Era un ragazzo adorabile che sembrava avere circa sette od otto anni.

Teneva un ombrellino in mano. Era leggero, così stava fluttuando nell’aria e stava girando sulle sue dita.

“Oh? Un bambino?”

“Sembra solo giovane. Si chiama Lin Tong. Ha circa la nostra stessa età. Non sottovalutarlo. Ho visto informazioni su di lui. È molto forte. E lo dimostra anche il fatto che sia il primo a combattere”

All’inizio della competizione, era strano mandare qualcuno di troppo debole visto che avrebbe dovuto fare da appoggio agli altri.

“Combatterò io!” Disse Chu Xiaoran salendo sul palco.

Avevano solo due persone e naturalmente Yi Yun sarebbe stato l’ultimo. Così potevano solo mandare Chu Xiaoran.

“Va bene, stai attenta.” Yi Yun annuì.

“Eheh…” Il bambino rise. Guardò Chu Xiaoran mostrando due file di denti bianchi.

“Che l’incontro… abbia inizio!”

Non appena l’arbitro disse “inizio”, un lupo glaciale delle nevi apparì dietro Chu Xiaoran mentre brandiva la sua lunga spada.

Chu Xiaoran aveva evocato il suo totem fin dall’inizio perché voleva finire velocemente lo scontro.

“Una decisione saggia!” Il bambino la lodò.

Yi Yun e Chu Xiaoran stavano affrontando sette avversari. Così mantenere le energie era particolarmente importante. Dovevano conservare le forze ad ogni scontro e non potevano perdere tempo.

“Roar!”

Il lupo ululò e caricò contro Li Tong.

Allo stesso tempo, Chu Xiaoran menò un fendente. Sollevò un’onda gelida. Una colonna di ghiaccio dopo l’altra cominciò ad apparire sopra il palco di tungsteno viola, intrappolando Li Tong!

Questa era la mossa ad ampio raggio di Chu Xiaoran. Yi Yun l’aveva sperimentata un anno fa.

Ma al momento Chu Xiaoran sapeva usarla molto meglio. Era di gran lunga superiore rispetto a prima!

“Peng peng peng!”


Le colonne di ghiaccio esplosero, riducendosi in innumerevoli cristalli di ghiaccio che sfrecciarono verso Li Tong.

Questo era un attacco che non lasciava spazio per schivare. Perfino Yi Yun con il gran successo della Minuta Sottigliezza non sarebbe riuscito ad evitarlo!

Allo stesso tempo, la spada di Chu Xiaoran e il lupo glaciale delle nevi erano sfrecciati verso Li Tong come due raggi di luce!

Era un attacco che veniva da tre direzioni!

Chu Xiaoran aveva usato tutte le sue tecniche fin dall’inizio!

Contro una tempesta di attacchi, Lin Tong non aveva modo di schivare, ma allo stesso tempo non aveva intenzione di farlo.

Ruggì e tutto il suo qi vitale esplose mentre lo faceva circolare rapidamente per formare un enorme vortice.

“Peng peng peng!”

Numerosi cristalli di ghiaccio rimbalzarono contro il vortice di qi vitale nel momento in cui si scontrarono.

Il concetto di rotazione!

Lin Tong aveva usato i suoi poteri rotazionali per deflettere tutti i cristalli di ghiaccio!

Allo stesso tempo, Lin Tong stese le mani avanti. Dodici ombrellini volarono fuori dai suoi palmi. I più grandi erano delle dimensioni di un catino per lavarsi la faccia, mentre i più piccoli erano grossi quanto una scodella. Erano colorati ed estremamente belli.

Gli ombrellini girarono mentre volavano verso Chu Xiaoran.

“Cha! Cha! Cha!”

Mentre l’aria ronzava, rasoi brillanti emersero all’improvviso dagli ombrelli. I bei ombrellini erano diventati feroci ruote letali!

Le dodici ruote volanti bloccarono la raffica di attacchi di Chu Xiaoran che proveniva da dodici direzioni diverse. Lin Tong stava costringendo Chu Xiaoran ad arretrare.

Lin Tong era sfuggito all’attacco di Chu Xiaoran che sembrava non lasciare spazio al nemico.

Tuttavia, di fronte alle dodici ruote volanti, un lampo determinato brillò negli occhi di Chu Xiaoran. Strinse i denti e si girò in modo incredibile per passare attraverso un varco tra le dodici ruote!

Concetto di duro e morbido!

“Cha! Cha! Cha!”

Ma non importava quanto fosse perfetto il suo concetto di duro e morbido, non poté schivare perfettamente le ruote volanti.

Tre ombrelli avevano graffiato le spalle e la pancia di Chu Xiaoran.

Schizzò del sangue!

“Muori!”

Chu Xiaoran menò un affondo verso la faccia di Lin Tong!

“Cosa?!”

Lin Tong si ritirò con shock. Formò dei sigilli con le mani e aprì un grosso ombrello per proteggersi!

“Peng!”

Con un’esplosione, la spada di Chu Xiaoran aveva trafitto il grosso ombrello. Raggi di spada esplosero mentre l’ombrello vibrava violentemente.

In quel momento il lupo glaciale delle nevi aveva caricato da dietro Lin Tong e gli aveva morso la spalla.

Lin Tong gridò per lo shock. La sua spalla era stata lacerata dalle zanne del lupo. Il suo qi vitale era diminuito e non poté più tenere l’ombrello in mano.

E in quel momento Chu Xiaoran era riuscita a radunare un po’ di qi vitale per sparare raggi di spada contro di lui!

“Peng!”

Il grosso ombrello esplose e si disperse in qi vitale. I raggi di spada continuarono ad avventarsi sul qi protettivo di Lin Tong.

Lin Tong sputò una boccata di sangue e volò all’indietro, atterrando pesantemente fuori dal palco.

Il grosso ombrello era il totem di Lin Tong.

Alcuni totem non avrebbero assunto la forma di una bestia della desolazione. Potevano avere qualche rapporto con le loro tecniche di coltivazioni o le armi che usavano.

Lin Tong apparteneva alla seconda categoria. Coltivava il concetto di rotazione. Non era una legge molto potente, ma era molto efficace.

“Lin Tong è stato sconfitto!”

Il morale della fazione della Divina Città di Tai Ah fu sollevato dall’esito dello scontro.

In questa battaglia terminata in un lampo, Chu Xiaoran aveva attaccato con decisione. Aveva sconfitto Lin Tong, un forte coltivatore del Regno Divino del Drago delle Nuvole!

Era stato davvero incoraggiante.

Ma alcuni erano preoccupati per Chu Xiaoran. Yi Yun sospirò lievemente dopo aver visto le ferite sulle spalle e sulla pancia di Chu Xiaoran.

Erano ferite molto profonde. Lin Tong era molto potente e Chu Xiaoran aveva cercato di vincere con velocità e decisione. Per risparmiare energie, aveva dovuto attaccare con forza. Con ferite del genere, le sue capacità combattive si sarebbero ridotte di molto.


