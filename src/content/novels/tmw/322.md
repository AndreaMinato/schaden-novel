---
title: Capitolo 322 - Luna Luminosa contro il Sole Radioso
pubDate: 2024-05-23T18:46:59.512Z
tags:
    - tmw
---


Coperto dall’armatura metallica e con un raggio di spada totem in mano, Jun Yue sembrava un dio della guerra.

“Yi Yun! Ho evocato il mio totem per affrontarti, anche se la mia coltivazione è di uno stadio superiore al tuo. Dovresti essere orgoglioso di te!”

La voce di Jun Yue risuonò per l’arena. Era sorprendentemente potente.

“Il mio totem è il 100% più veloce delle mie spade volanti. La tua tecnica di movimento è estremamente veloce; ma ora vedremo come schiverai.”

Mentre Jun Yue parlava, i guerrieri del Drago delle Nuvole cominciarono ad acclamarlo.

“Jun Yue! Attacca!”

Molti stavano gridando mentre l’atmosfera diventava frenetica. Nel mondo dei guerrieri, non c’era nulla di più entusiasmante che guardare esperti che combattevano sullo stesso palco. Ne dipendeva anche il loro orgoglio nazionale, così le loro emozioni erano state incitate facilmente.

Jun Yue alzò il raggio di spada sopra la testa. Anche se aveva un atteggiamento indifferente, non poté che esaltarsi sentendo le grida entusiaste.

Ruggì mentre le ventiquattro spade attorno a lui piovvero come gocce in una tempesta!

Le pupille di Yi Yun si rimpicciolirono e si ritirò velocemente.

“Cha! Cha! Cha!”

Le piastrelle di tungsteno viola dove Yi Yun aveva posato i piedi prima crepitarono. Allo stesso tempo, il raggio di spada di Jun Yue menò un fendente verso Yi Yun!

Stava prendendo di mira Yi Yun e si stava avventando su di lui con una forza irresistibile!

Estrema Uccisione - Spada della Valle Celeste della Luna Luminosa!

Nel momento in cui Jun Yue brandì la sua spada, il qi del cielo e della terra si radunò dietro di lui, formando un’immagine verde smeraldo che assomigliava ad una luna splendente.

La luna splendente nel cielo era coperto di nebbia, facendola sembrare misteriosa e intoccabile.

La spada totem nelle mani di Jun Yue si alzò all’improvviso. Divenne un pilastro di luce che puntava dritto verso le nuvole. Questo fendente sembrava poter dividere la volta celeste.

L’armatura tirannica di Jun Yue e la sua splendida arte della spada crearono una combinazione perfetta. Davano un forte impatto visivo, facendo aumentare le grida della folla!

Yi Yun rimase calmo di fronte a questa spada. Brandendo la sciabola con entrambe le mani, fece circolare l’energia del suo corpo mentre iniziava a bruciare il qi del sole radioso.

Yi Yun sapeva che l’intento di sciabola e la Tecnica Sacra di Tai Ah non erano sufficienti a sopportare l’attacco di Jun Yue. né potevano superare la difesa assoluta di Jun Yue.

Yi Yun si concentrò sul Cristallo Viola, nel suo nucleo bruciava silenziosamente una piccola fiamma.

Questa piccola fiamma era lo spirito di puro Yang che Yi Yun aveva catturato nell’inferno ardente.

Lo spirito di puro Yang era un oggetto divino che si era condensato grazie all’essenza infinita di puro Yang nella Porta della Stella Caduta. Perfino i saggi avrebbero avuto difficoltà a raffinarlo dopo alcuni secoli. E ora, era sigillata nel Cristallo Viola ed era diventata la sua fonte di pura energia Yang.

“Mi darai la tua forza!”

Nel suo mondo spirituale, Yi Yun guardò lo spirito di puro Yang nel Cristallo Viola. Il suo tono era maestoso.

Il Cristallo Viola iniziò a radunare il qi del cielo e della terra mentre l’energia cominciava a circolare rapidamente. Con un’esplosione, la fiamma che prima bruciava silenziosamente divampò all’improvviso!

Energia di puro Yang percorse con forza i meridiani di Yi Yun. In quel momento, il qi Yang ardente si riversò fuori da tutti i pori del suo corpo.

Sembrava che Yi Yun fosse diventato un sole.

32 parole della verità della sciabola - Regnare Supremi!

Con La Lama Letale Sonica, il fendente di Yi Yun sembrava la discesa di un potente dio, un sole entrato nel regno dei mortali.

L’immagine della valle Tang dietro Yi Yun sembrava un’enorme pergamena. Copriva l’intera arena. Guardandola dall’alto, si poteva vedere una fiamma di qi vitale ardente sopra la cupola dell’arena.

“Uh?!”

Jun Yue ne fu allarmato, ma alimentò comunque la sua Spada della Valle Celeste della Luna Luminosa e menò un fendente contro Yi Yun.

La luna luminosa contro il sole radioso, metallo contro puro Yang!

“Boom!”

Ci fu un’esplosione terrificante e il mondo diventò silenzioso. Tutti poterono solo rimanere a guardare irrigiditi. Osservarono le fiamme di puro Yang che bruciavano nell’aria. Sembrava che un sole avesse inghiottito una luna luminosa!

Il metallo scioglieva mentre il qi di puro Yang ardeva.

Jun Yue emise un ringhio profondo mentre il suo totem spada veniva diviso dal fendente di Yi Yun!

La sciabola di Yi Yun non si fermò e continuò a puntare verso l’armatura di Jun Yue. L’arma menò un fendente orizzontale dalla spalla alla sua coscia!

“Peng!”

Jun Yue volò via e sbatté con forza contro le mura di tungsteno viola ad un lato del palco delle divine lande selvagge.

L’impatto aveva abbattuto un muro di tungsteno spesso trenta centimetri!

“Ka ka ka!”

Anche l’armatura fu squarciata. Non poté sopportare il potere ardente della pura energia Yang. Iniziò a sciogliersi dal centro mentre il qi di sciabola di Yi Yun penetrò nel suo corpo, bruciando tutti gli organi interni e i meridiani.

Jun Yue sputò una boccata di sangue mentre il suo viso si arrossava e il suo corpo tremava.

Una linea di sangue che partiva dalla sua spalla e gli arrivava fino alla coscia schizzò, ma fu incenerita all’istante dall’armatura bollente.

L’attacco di Yi Yun aveva squarciato la carne e le costole di Jun Yue!

A parte la ferita dovuta all’arma, c’erano anche le lesioni interne causate dal puro qi Yang. Era in pessime condizioni.

Yi Yun atterrò in punta di piedi tenendo la Lama Letale Sonica. L’arma non era coperta di sangue, ma era diventata rossa a causa del calore del qi di puro Yang.

L’attacco che aveva usato era stato alimentato dall’energia dello spirito di puro Yang. In quanto tramite tra il qi del mondo e quello dello spirito di puro Yang, Yi Yun stesso aveva consumato molto qi vitale.

In quel momento il qi di puro Yang attorno a lui stava ancora bruciando. Le fiamme dorate lasciarono una lunga scia dopo la sua discesa. Sembravano splendide piume di fenice che fluttuavano.

Il pubblico divenne silenzioso vedendo questa scena.

Specialmente i guerrieri del Regno Divino del Drago delle Nuvole. Erano passati da acclamazioni frenetiche a silenzio di tomba. Era accaduto tutto in pochi secondi e così molte delle loro espressioni animate erano ancora stampate sulle loro facce.

Jun Yue era stato sconfitto?

All’ultimo momento, Jun Yue aveva evocato il suo totem e aveva combattuto con tutte le sue forze, ma aveva comunque perso contro Yi Yun anche al picco delle sue condizioni.

Il Regno Divino del Drago delle Nuvole non poteva crederci.

Mole delle ragazze ossessionate da Jun Yue erano ancora rimaste a bocca aperta.

Molte di loro avevano ammirato Jun Yue da molto tempo. Era un dio della guerra imbattibile per loro, ma adesso era stato sconfitto.

“Come mai l’ultimo attacco di Yi Yun era così potente?”

Molti stavano discutendo in privato. All’inizio Yi Yun chiaramente non aveva superato le difese di Jun Yue, ma il suo ultimo attacco l’aveva sconfitto con un solo colpo!

“Non lo so. Forse è la sua mossa nascosta.”

La gente poteva solo fare questa ipotesi. Lo spirito di puro Yang era nascosto nel Cristallo Viola nel corpo di Yi Yun. Quando aveva scatenato la sua energia di puro Yang, non aveva dato un’impressione molto diversa rispetto al qi che emanava di solito Yi Yun. Così nessuno lo aveva notato. Pensavano solo che la purezza e la forza del qi Yang di Yi Yun fossero aumentate di un livello durante questo improvviso attacco esplosivo.

Il personale medico si precipitò sul palco e cominciò ad esaminare le ferite di Jun Yue.

Il giovane era gravemente ferito. Yi Yun non aveva potuto andarci piano, altrimenti sarebbe stato sconfitto.

“Yi Yun contro Jun Yue. Il vincitore è Yi Yun!”

Annunciò il tutore dell’ordine della Divina Città di Tai Ah. Perfino il tutore dell’ordine che di solito era freddo sembrava entusiasta, gli era tremata la voce.

La vittoria in questo incontro significava che il posto di campione nel gruppo degli adolescenti molto probabilmente sarebbe appartenuto al Divino Regno di Tai Ah!

Dopo un po’ di momenti di silenzio, il pubblico iniziò ad esultare.

“Yi Yun! Yi Yun!”

I guerrieri della Divina Città di Tai Ah stavano tutti gridando. Le loro espressioni erano gioiose e frenetiche!

Fin dall’inizio, visto che i guerrieri della Divina Città di Tai Ah erano in svantaggio, non avevano troppe speranze. Quando all’improvviso avevano strappato la vittoria finale, questa gioia inaspettata li aveva resi estatici.

“Questo ragazzino di sicuro ha combattuto bene! Ahahahah!” Tra i posti degli Anziani, Cang Yan cominciò a ridere fragorosamente. Sogghignò così tanto che quasi il suo sorriso gli arrivò fino alle orecchie. La vittoria di Yi Yun aveva reso molto presuntuoso questo vecchio dalla pessima immagine. All’improvviso si ricordò di qualcosa e guardò di sottecchi i due Anziani del regno del Drago delle Nuvole che prima avevano sottovalutato Yi Yun. La sua espressione sembrava suggerire: “Parliamo ancora delle mie capre di ieri?”

I due Anziani, che mostravano già espressioni scontente, ora videro il sorriso miserabile di Cang Yan penzolare di fronte a loro come un crisantemo. Sembrava che avessero appena inghiottito un’enorme mosca, il tipo che aveva la testa verde.

Non potevano ignorare Cang Yan. Sapevano che, nel momento in cui avessero risposto, sarebbero stati ridicolizzati.

“Yi Yun mi ha proprio dato una bella sorpresa!”

Perfino il camo e indifferente signore della Divina Città di Tai Ah sembrava di buon umore e rise di cuore.

Accanto a lui, il capo della pagoda delle sette stelle si era incupito.

Il risultato dello scontro aveva stravolto le sue aspettative.

All’inizio aveva proposto il torneo perché conosceva un po’ dei geni delle settantadue pagode del Drago delle Nuvola. Erano invincibili tra i loro coetanei. E data la pressione che la Divina Città di Tai Ah stava affrontando a causa della comparsa del Ragazzo Pastore ai suoi confini, non aveva avuto altra scelta se non fare un compromesso.

Tuttavia ora, il fallimento di Jun Yue aveva inferto un duro colpo al capo della pagoda delle sette stelle! A causa di questa sconfitta, non avrebbe più potuto ’occupare il 60% dei posti come voleva.

Il capo della pagoda delle sette stelle fece un respiro profondo e disse allo scolaro di mezz’età: “Il gruppo degli adolescenti è solo l’inizio. Signore della città, non sta ridendo troppo presto?”

Il capo della pagoda delle sette stelle non si trattenne. Credeva che la Divina Città di Tai Ah non avrebbe potuto competere con il gruppo dei giovani adulti e in quello generale Yao Dao e Yang Qiang erano lontani dall’essere sufficienti. Le settantadue pagode del Drago delle Nuvole avrebbero annientato ogni avversario, surclassando il Divino Regno di Tai Ah.

Sfortunatamente il gruppo degli adolescenti aveva perso. Anche se le settantadue pagode avrebbero vinto prima o poi, il capo della pagoda delle sette stelle non poteva più ridere.

Non si aspettava affatto la presenza di un talento come Yi Yun. Se avesse saputo prima di lui, non avrebbe separato i gruppi degli adolescenti e dei giovani adulti. Ci sarebbe stato solo un gruppo generale e ogni posto sarebbe stato determinato dai risultati del gruppo generale. Così, non importava quanto sarebbe stato talentuoso Yi Yun, non sarebbe riuscito a competere con avversari di 4-5 anni più grandi di lui.

Lo scolaro di mezz’età rise: “Non chiedo molto. Il suo paese si è approfittato del fatto che il nostro sesto anno è stato rimpiazzato dai nuovi arrivi. E, data la pressione del Ragazzo Pastore, mi ha costretto ad accettare le regole del torneo proposte. Tuttavia ora la Divina Città di Tai Ah ha conquistato un terzo dei posti. Perché non dovrei ridere?”

“Umpf!”

Il capo della pagoda delle sette stelle sbuffò e rimase in silenzio. Aveva diviso i coltivatori nel gruppo degli adolescenti e dei giovani adulti in modo che potesse mostrare la potenza delle settantadue pagode, ma questa strategia si era ritorta contro di lui.


