---
title: Capitolo 324 - Clan Qianshui
pubDate: 2024-05-23T20:46:59.512Z
tags:
    - tmw
---


In quanto parte dei reali del Divino Regno di Tai Ah, Yang Qian era la seconda persona più importante nella città in questo torneo. Yang Qian era sempre stato orgoglioso, ma contro una persona del regno del Drago delle Nuvole, trattenne l’orgoglio e si concentrò appieno.

Prima della battaglia, aveva anche lui radunato informazioni riguardo ai geni del regno del Drago delle Nuvole.

Tuttavia, visto che il torneo era stato troppo improvviso e causa della lunga distanza tra le settantadue pagode e la Divina Città di Tai Ah, era stato difficile ottenere informazioni dettagliati sui nemici. Nemmeno Yang Qian era riuscito ad usare i poteri della sua famiglia reale, così aveva radunato solo informazioni generali.

Le informazioni generali riguardo ai geni delle settantadue pagode del Drago delle Nuvole erano estremamente limitate. Yang Qian sapeva solo quali armi usavano e i loro attacchi più comuni. Non era riuscito ad ottenere dettagli riguardo ai loro assi nella manica e mosse letali.

Ad esempio c’erano pochissime informazioni su Jun Yue e lo stesso valeva per il grassone di fronte a lui.

Yang Qian sapeva solo che questo tipo proveniva da una tribù mistica delle Divine Lande Selvagge. Un clan del genere non sarebbe stato affatto semplice, possedevano stirpi sconosciute e tecniche particolari.

Ad esempio, anche Kui Yu, il marionettista di prima, proveniva da una tribù mistica. Ma non c’era dubbio che questo tipo grasso fosse molto più forte di Kui Yu.

Anche se Yang Qian non aveva perso la sua presenza in questa battaglia, sapeva che sarebbe stato estremamente difficile battere il nemico.

“Che l’incontro… abbia inizio!”

Dopo l’annuncio dell’arbitro, luce circolò attorno al corpo di Yang Qian mentre una tigre appariva dietro di lui. Era il totem di Yang Qian.

“Roar!”

La tigre ruggì mentre Yang Qian si precipitava in avanti. Mentre avanzava, il suo corpo si ricoprì di fiamme.

Erano fiamme di puro Yang.

In quanto uno dei membri d’élite della Divina Città di Tai Ah e della casata reale, anche la tecnica di coltivazione principale di Yang Qian era la Sacra Tecnica di Tai Ah.

In confronto a quella di Yi Yun, Yang Qiang non poteva evocare l’immagine della valle Tang del Sole Radioso. Tuttavia, visto che la sua coltivazione era nelle fasi intermedie dello stadio delle fondamenta Yuan, le fiamme Yang che avvolgevano il suo corpo coprivano un’area ancora più vasta!

“Phew!”

Dopo che menò un fendente, le fiamme di puro Yang divamparono. Allo stesso tempo, la tigre dietro Yang Qian caricò verso il grassone.

La tigre ruggì e attaccò dall’alto con i suoi artigli taglienti. Il grassone sogghignò e stese la mano destra, cercando di bloccare l’attacco con un solo braccio!


Vuoi morire! L’espressione di Yang Qian rivelò intento omicida. Questo grassone ovviamente voleva perdere il suo braccio!

“Peng!”

Dopo un potente impatto, il tipo paffuto tremò mentre faceva mezzo passo indietro. Premette i piedi contro il pavimento di tungsteno viola, creando un’impronta profonda.

La manica del suo braccio si lacerò, ma lui rimase illeso.

Il grassone sogghignò. Aveva davvero bloccato a mani nude l’attacco della tigre!

“Cosa?!”

Yang Qian ne fu davvero allarmato. Com’era possibile? La bestia dietro di lui era una tigre dagli occhi dorati mutata. La forza di questo tipo di bestia della desolazione era immensa. Poteva distruggere una piccola montagna con un colpo dei suoi artigli.

Il totem dietro di lui poteva essere più debole di una vera tigre mutata dagli occhi dorati, ma non era qualcosa che un guerriero dalle fondamenta Yuan poteva bloccare a mani nude.

Yang Qian era certo che nemmeno Qin Haotian avrebbe avuto una forza fisica così terrificante!

Che fosse la tecnica mistica che apparteneva alla tribù mistica del grassone?

Yang Qian poteva essere rimasto impressionato, ma continuò ad attaccare seriamente. Menò un fendente mentre le sue fiamme di puro Yang divampavano.

“Peng!”

Il grassone unì le mani, stringendo la spada di Yang Qian!

“Phew!”

Yang Qian alimentò più che poteva la Sacra Tecnica di Tai Ah. Il tipo paffuto poteva essere in grado di bloccare la sua spada, ma non avrebbe potuto respingere le fiamme.

Il fuoco avvolse il suo corpo. Il grassone fu coperto dalle fiamme, perfino i suoi capelli cominciarono a bruciare.

Tuttavia il grassone iniziò a ridere fragorosamente.

“Così è questa la tua forza. Sembra fuoco durante l’inverno. È piuttosto caldo. Ahahah!”

La risata del grassone risuonò nell’arena. Sembrava una maledizione demoniaca per Yang Qian. “Com’è possibile? Non sente niente nemmeno quando le fiamme di puro Yang lo avvolgono?”

Che sorta di tecnica mistica era? Poteva bloccare sia gli artigli taglienti della tigre dagli occhi dorati mutata a mani nude che ridere mentre era avvolto dalle fiamme?

Yang Qian si impaurì. Sentiva che la forza dell’avversario aveva superato di gran lunga la sua immaginazione.

E non sapeva nemmeno che metodo stesse usando. La logica gli suggeriva che era impossibile avere un fisico così potente, ma stava accadendo di fronte ai suoi occhi.

Yang Qian capì che era destinato a perdere visto che non aveva capito che tecnica mistica stesse usando il grassone. Nemmeno il suo attacco più forte poteva ferire l’avversario, mentre lui non aveva neanche usato un’arma!

Yang Qian fu colto dal panico. Strappò la spada dalle mani del grassone.

Ma il grassone sembrava invulnerabile. Dai suoi palmi non colava una sola goccia di sangue.

“Sacra Tecnica di Tai Ah: Spada del Sole Radioso!”

La spada di Yang Qian sollevò delle fiamme, formando il vortice di un sole radioso mentre la lama puntava verso il cuore del grassone!

Ma il grassone si limitò a ridere. Non schivò, invece scagliò un colpo di palmo verso Yang Qian!

“Cha!”

La spada trafisse il corpo del grassone, ma allo stesso tempo, Yang Qian ricevette un colpo di palmo al petto.

“Puah!”

Yang Qian sentì un forte tremito al petto e fu scaraventato all’indietro. Sputò una boccata di sangue mentre cadeva.

Invece il grassone si comportò come se nulla fosse anche se era stato colpito. Sogghignò, mostrando il sangue nella sua bocca.

Il tipo paffuto poteva ancora ridere con una spada infilzata nel corpo. Era una scena estremamente strana. Il suo corpo tremò un po’ e poi afferrò la spada con una mano. Poco a poco, estrasse la spada bruciante.

“Bell’attacco, che peccato… che sia inutile contro di me!”

Il grassone si asciugò il sangue dalle labbra. Sembrava che la spada di Yang Qiang non l’avesse mai infilzato.

Vedendo questa scena, Yang Qian, che era sempre stato estremamente orgoglioso, era quasi collassato.

Come poteva esistere un avversario del genere? Era immortale?

Che la tecnica mistica delle Divine Lande Selvagge avesse un fisico immortale? Come poteva sconfiggere un avversario immortale?

Yang Qian non si era mai sentito così immpotente prima d’ora.

…..

“Cosa succede? L’incontro è iniziato da tempo. Cosa stanno facendo?”

Nell’arena, la gente stava guardando lo “scontro” nel palco delle divine lande selvagge, ma era confusa.

Dopo che l’arbitro aveva dichiarato l’inizio dell’incontro, Yang Qian e il grassone erano rimasti fermi a circa nove metri di distanza.

Il solo cambiamento era un marchio mistico apparso sulla fronte del grassone. Il marchio mistico scintillava ed emanava un’antica aura mistica.

“Perché rimangono fermi? Perché non stanno combattendo?”

Chiesero alcuni guerrieri della Divina Città di Tai Ah. Aspettavano con impazienza di vedere un’intensa battaglia e non riuscivano a capire cosa stesse succedendo.

Ma tra gli spalti dove sedevano gli istruttori e gli amministratori della Divina Città di Tai Ah, molti signori umani mostrarono espressioni solenni.

“La battaglia è iniziata da tempo…” Disse un istruttore della Divina Città di Tai Ah. Il suo tono sembrava strano: “La mossa di quel tipo grasso è una tecnica illusoria. Non sta andando bene, Yang Qian è perso nell’illusione.”


“Tecnica illusoria?”

Molti dei guerrieri della Divina Città di Tai Ah rimasero scioccati. Attaccare con una tecnica illusoria?

Esisteva una mossa del genere?

Alcuni ripensarono al marchio sulla fronte del grassone. Che il segno scintillante fosse la fonte della tecnica illusoria?

Quando guardarono di nuovo Yang Qian, notarono che la sua faccia era coperta di sudore. La mano con cui stava brandendo la spada stava tremando lievemente. Sembrava che le sue condizioni mentali fossero instabili!

“Oh no!”

Anche se non sapevano com’era la situazione nell’illusione, solo dallo stato di Yang Qian intuirono che non sarebbe potuto resistere ancora a lungo.

Il grassone sarebbe stato il padrone assoluto nel mondo di una tecnica illusoria. Una volta che i suoi avversari entravano nell’illusione, sarebbero caduti sotto il suo controllo.

Qualunque cosa avesse pensato, sarebbe accaduta nell’illusione. Così il grassone era in una posizione invulnerabile!

“Il clan Qianshui ha proprio una tecnica illusoria impareggiabile.” Un Anziano vestito di bianco, dall’atteggiamento solenne, si accarezzò la barba e rise contento.

“Naturalmente. È un peccato che i numeri del clan Qianshui siano limitati. Non gli rimangono molte persone in questa generazione. Alcune tribù mistiche delle Divine Lande Selvagge hanno problemi riproduttivi a causa della loro stirpe.”

Aggiunse un altro Anziano vestito di bianco. Erano i due che avevano denigrato Yi Yun precedentemente e che avevano anche litigato con Cang Yan.

Mentre parlavano, lanciarono occhiate verso Cang Yan. Cang Yan aveva appena dato un gettone a Yi Yun, permettendogli di entrare nella tomba della spada. Era appena tornato ed era stato già preso di mira dai sorrisetti dei due vecchi.

I vecchi vestiti di bianco gli ricordarono apposta: “Il vantaggio più grande di una tecnica illusoria è il fatto che ignora le tecniche di movimenti, gli attacchi, le tecniche di coltivazione e le leggi dell’avversario. Finché l’avversario non ha una mentalità forte e ha carenza di qi vitale, allora entrare nell’illusione neutralizza ogni mossa.”

Cang Yan capì cosa volevano fare. Stavano suggerendo che il livello di coltivazione di Yi Yun era limitato e che sarebbe stato difficile per lui rimanere lucido nell’illusione.

Cang Yan grugnì e non si disturbò a rispondere. Prese una manciata di semi spirituali di abutilon. Mentre stava masticando, iniziò a preoccuparsi. Se Yao Dao non avesse potuto battere il grassone, allora cosa sarebbe successo se Yi Yun avesse duellato contro di lui tra due giorni?

Mentre Cang Yan stava riflettendo, accadde qualcosa nel palco delle divine lande selvagge. Yang Qian tremò all’improvviso mentre le sue narici e le sue orecchie sanguinarono. Il suo volto era pallido e il suo sguardo era apatico. Sembrava che il suo spirito combattivo fosse stato distrutto!

Il grassone ridacchiò e balzò in avanti. Come un orso violento, si precipitò di fronte a lui e scagliò un pugno dritto al petto di Yang Qian!

“Peng!”

Con un’esplosione, lo sterno di Yang Qian si fratturò. Il suo corpo fu scaraventato via, sbattendo pesantemente contro il muro di tungsteno viola, svenendo immediatamente.

Yang Qian non aveva potuto sopportare l’attacco contro la sua anima e il suo corpo.

“Ahah!” Il grassone cominciò a ridere fragorosamente: “È stato così facile!”

Dall’inizio alla fine, il tipo grasso vestito di giallo aveva usato solo una mossa, a parte la tecnica illusoria.

Immediatamente i guerrieri del regno del Drago delle Nuvole tra gli spalti esultarono.

Il grassone chiuse gli occhi mentre stendeva le braccia per godersi le acclamazioni. Questo era il suo palcoscenico. Questa era la sua gloria.

Il grassone era incantato dalle grida della folla!


