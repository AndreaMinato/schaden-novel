---
title: Capitolo 325 - I ricordi della Spada Rotta
pubDate: 2024-05-23T21:46:59.513Z
tags:
    - tmw
---


Sotto il palco delle divine lande selvagge, Yang Qian recuperò lentamente i sensi grazie alle cure di un po’ di medici. Stava ancora tossendo incessantemente mentre diceva debolmente: “Scusate…”

L’orgoglioso Yang Qian provava vergogna in quel momento. Il divario di forza tra lui e il tipo grasso vestito di giallo era troppo vasto. Non essendo stato in guardia contro le illusioni, era caduto nelle illusioni del tipo paffuto, facendogli perdere in modo terribile.

Accanto a Yang Qian c’era un giovane, Yao Dao.

Yao Dao era silenzioso. Il suo sguardo si incupì quando vide il grassone sul palco che si stava godendo le acclamazioni della folla.

Questo tipo era più grande di lui e il suo livello di coltivazione era superiore. Combattere contro di lui sarebbe stato davvero difficile!

Yao Dao era fiducioso nelle sue tecniche di sciabola, ma non si era mai allenato a lottare in un mondo illusorio.

Non aveva mai incontrato qualcuno che usava le illusioni.

Era completamente diverso da un vero combattimento. Senza esperienza, si era destinati a soffrire.

Ora Yao Dao si sentiva come se avesse appena padroneggiato le sue tecniche di sciabola e avesse sfidato un esperto senza però avere esperienza di combattimento.

Doveva scoprire tutto da solo.

“Yao Dao, fa solo del tuo meglio.”

L’istruttore di Yao Dao, che era accanto a lui, gli diede una pacca sulle spalle.

Yao Dao annuì. Non si sarebbe mai aspettato che il suo avversario avrebbe usato mosse del genere. All’inizio aveva aspettato con impazienza un duello turbolento, ma non era andata come voleva.

Yao Dao salì sul palco delle divine lande selvagge portando la sciabola. Il grassone davanti a lui rivelò un sorriso giocoso. “Un altro, interessante.”

“Basta con le sciocchezze. Combattiamo!”

Nel momento in cui finì di dirlo, Yao Dao fece circolare il suo qi vitale e iniziò a concentrarsi, preparandosi a resistere all’attacco illusorio del tipo grasso.

Il grassone rise mentre tirava fuori un fiasco dal suo anello interspaziale.

Il fiasco era piccolo e alto circa trenta centimetri. Era color oro scuro.

“Oh?”

Yao Dao si concentrò mentre stringeva con forza l’impugnatura della sciabola con la mano destra. Il grassone non aveva tirato fuori un fiasco quando aveva combattuto contro Yang Qian.

O che anche questa scena fosse un’illusione?

In quel momento, Yao Dao esitò ad attaccare. Temeva di cadere nell’illusione nel momento in cui si fosse mosso e avrebbe finito a combattere inutilmente nel mondo illusorio. Se fosse accaduto, sarebbe stato destinato a perdere!

Ma non poteva rimanere fermo a guardare. Sarebbe stato come lasciare usare le sue tecniche mistiche al grassone. Yao Dao aveva il presentimento che qualunque cosa contenesse quel fiasco doveva essere estremamente pericolosa. Se avesse permesso al grassone di usarlo, sarebbe stato spacciato.

Pensando a questo, Yao Dao all’improvviso si morse la punta della lingua. Il dolore gli avrebbe permesso di svegliarsi.

“Come posso essere così timido? La battaglia non è nemmeno iniziata e ho perso il mio spirito combattivo. Come posso esitare ad attaccare solo perché ho paura dell’illusione?!”

All’improvviso Yao Dao capì. In quanto utilizzatore della sciabola, doveva soprattutto caricare con volontà indomita. Calmò la mente e il suo qi di sciabola esplose per distruggere ogni illusione!

“Muori!”

Yao Dao caricò in avanti e menò un fendente contro il grassone usando la sua sciabola stretta.

In quel momento il grassone tirò via il tappo di sughero del fiasco. Fumo color arcobaleno uscì dal contenitore come un velo sottile.

“Uso il fumo del lupo delle sette illusioni contro di te perché hai ricevuto la stima di un grande signore come me. Dovresti essere orgoglioso di perdere contro il fumo del lupo delle sette illusioni!”

Il fumo del lupo delle sette illusioni si addensò all’istante, coprendo la visuale. Formò una barriera sul palco. Non si poteva vedere più nulla.

Tra gli spalti, il pubblico fissò ad occhi spalancati, temendo di perdersi anche solo una sola scena.

Tuttavia non potevano vedere nulla.

I guerrieri della Divina Città di Tai Ah erano estremamente nervosi. Erano preoccupati per Yao Dao e non sapevano quale sarebbe stato il risultato.

Yao Dao era il solo rimasto nella divisione dei giovani adulti. Nel momento in cui avesse perso, la Divina Città di Tai Ah avrebbe fallito!

…

Nella tomba della spada, Yi Yun era seduto a gambe incrociate. Sul suo grembo c’era una spada rotta coperta da ruggine. Era la lama che aveva ottenuto nel palazzo del puro Yang.

Yi Yun aveva cercato di apprendere la via della spada per quasi un anno. Aveva pensato a numerosi scenari e simulazioni riguardo all’enorme fenditura lasciata nel palazzo, ma fino ad ora aveva ancora un vago presentimento quando ripensava alla cicatrice di spada.

Aveva la sensazione che qualcosa si stesse nascondendo nella fenditura, impedendogli di identificarla.

Oggi Yi Yun era ancora seduto a gambe incrociate. Era entrato in uno stato in cui si era dimenticato di tutto il resto. Sembrava che una nebbia densa fosse nella sua mente.

Yi Yun cercò di vederci attraverso e, quando la foschia si dissipò lentamente, vide figure sfocate.

<em>Oh? Questo è…</em>

Yi Yun si animò. Non aveva mai visto questa scena prima d’ora.

Tra le figure c’era un uomo che brandiva una spada. La stava tenendo senza pensare e ogni raggio che lanciava aveva il potere di distruggere la volta celeste.

La scena era caotica, a volte era chiara, ma altre volte era sfocata. Yi Yun non poteva vedere l’avversario dell’uomo che brandiva la spada. Sentiva solo che la battaglia caotica era devastante.

In quel momento, un gigante apparì in alto nel cielo.

Questo colosso sembrava fatto di bronzo. Il suo corpo era come una vasta montagna, emanava un’aura soffocante. Sembrava uno spirito divino che proveniva dai Nove Cieli, un dominatore orgoglioso che regnava su tutte le altre forme di vita.

Brandiva un’enorme alabarda di bronzo. Solo quando la brandiva avrebbe fatto crepitare il mondo!

Questa fessura scioccante si estese per il terreno, fino a trapassare oceani e cielo!

Gli oceani si divisero e l’acqua formò numerosi mulinelli. Tutto ciò che entrava nella fessura scompariva fino a prosciugare gli oceani. In seguito il cielo si lacerò. Alla fine il gigante aveva distrutto un mondo intero!

Un attacco d’alabarda che poteva spaccare un mondo intero!

Yi Yun ne fu davvero scioccato. Che sorta di forma di vita era questo gigante?

Non ebbe il tempo di pensarci con attenzione che la luce cominciò a distorcersi. In mezzo al mondo sfocato, vide l’uomo con la spada trasformarsi in un raggio di luce mentre volava verso il gigante di bronzo.

In quel momento l’uomo e la sua arma erano una cosa sola.

Il raggio di spada brillò e l’uomo infilzò il collo del gigante del bronzo, quasi al punto di decapitarlo!

Le pupille di Yi Yun si rimpicciolirono. Questo attacco era troppo terrificante!

La forza del colosso poteva dividere un mondo con la sua alabarda. Ora era stato decapitato da quell’uomo?


Poi Yi Yun sentì un “ping”. La spada dell’uomo si era rotta a causa dell’enorme impatto!

L’uomo rimase con mezza spada in mano. Visto che era stata macchiata dal sangue del gigante, era stata corrosa lentamente, emettendo scie di fumo verde.

La spada divina all’inizio era coperta di luce, ma ora si stava spegnendo. Sembrava avere una vita propria mentre emetteva grida di dolore.

Anche il gigante di bronzo quasi decapitato emise un ruggito pieno di dolore. Attaccò l’uomo con la spada con una spazzata della sua alabarda!

L’alabarda inondò la visuale di Yi Yun. Poteva solo vedere vagamente l’alabarda colpire l’uomo con la spada, scaraventandolo fuori perfino da questo mondo.

E il mondo si frantumò a causa del secondo attacco del gigante di bronzo.

Un intero angolo di mondo si sfaldò, lasciando il suo nucleo mentre vagava per l’universo sconfinato…

In seguito, questo angolo di mondo iniziò ad andare alla deriva nell’universo…

E la spada rotta era stata lasciata in quel mondo.

Aveva già perso completamente la sua essenza spirituale. Visto che era stata corrosa dal sangue del gigante, la sua superficie iniziò ad arrugginire.

La ruggine continuò ad aumentare, fino a coprirla, così la spada non sembrava diversa da un pezzo di metallo di scarto…

Dall’inizio alla fine, Yi Yun rimase uno spettatore, aveva assistito silenziosamente a tutto.

Vide il fiume del tempo scorrere, portando grandi cambiamenti.

<em>Nota traduzione: “portando grandi cambiamenti” (滄海桑田) letteralmente: “Il mare blu si trasforma in campi di more”.</em>

Yi Yun non sapeva quanto tempo fosse trascorso nella sua visione. Ebbe la sensazione di sperimentare numerose vite che mancavano di emozione e solo dopo aver condotto una vita lunga e spietata si era destato all’improvviso in qualche modo.

Yi Yun era coperto di sudore freddo. La vita tetra che aveva sperimentato rinfrescò la sua memoria. Aveva la sensazione di essersi trasformato in una pietra senza vita di quel mondo, che non aveva fatto altro se non essere un testimone.

Yi yun guardò un angolo della stanza. Le lampade ad olio stavano ancora bruciando silenziosamente nella stanza. Dalla quantità d’olio consumato, stimò che doveva aver trascorso solo un’ora circa durante questa esperienza.

Ma nel sogno, Yi Yun aveva avuto la sensazione di vivere per migliaia di anni.

Yi Yun abbassò la testa mentre ponderava. Spostò lo sguardo verso le ginocchia e fissò la spada rotta sul suo grembo.

Le chiazze di ruggine coprivano tutta la lama. Yi Yun poté scorgere vagamente un po’ di macchie marroni dove chiaramente c’era ancora più ruggine.

Erano i segni lasciati dal sangue del gigante di bronzo?

Le scene nella visione sembravano essere l’origine della spada rotta…

E l’angolo del mondo che il gigante di bronzo aveva sfaldato con la sua grossa alabarda doveva essere vagato tra le stelle per molto tempo prima di precipitare qui. Era il cosiddetto meteorite che era caduto nella Porta della Stella Caduta?

I guerrieri ordinari credevano che un meteorite fosse precipitato nella Porta della Stella Caduta, mentre i clan reclusi credevano che fosse una caverna mistica.

Ma non importava cosa credevano, si sbagliavano.

Era un angolo di un mondo che un gigante di bronzo aveva tagliato via.

Yi Yun divenne più lucido. Finalmente capì che la visione che aveva avuto faceva parte dei ricordi della spada.

Anche una spada poteva avere dei ricordi?


Yi Yun raccolse l’arma rotta dal suo grembo e la esaminò da ogni angolazione.

Non importava quanto la guardasse, sembrava comunque un pezzo di scarto. Era incredibile che, prima che perdesse la sua essenza spirituale, fosse stata l’arma di un esperto impareggiabile che poteva uccidere divinità.

Che lo spadaccino fosse stato il proprietario del palazzo del puro Yang…?

Yi Yun era pensoso. Era difficile capire a che livello fossero arrivati il proprietario del palazzo e il gigante di bronzo.

Dopo essere stato colpito dal gigante di bronzo, il proprietario del palazzo del puro Yang era morto?

Quell’attacco terribile era stato capace perfino di distruggere un mondo e, dopo decine di milioni di anni, c’erano poche probabilità che fosse ancora vivo.

Se fosse stato ancora vivo, come avrebbe potuto ignorare il palazzo della spada del Puro Yang?

Era un tale peccato per questo esperto impareggiabile!


