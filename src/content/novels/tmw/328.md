---
title: Capitolo 328 - Feng Lin
pubDate: 2024-05-24T00:46:59.513Z
tags:
    - tmw
---


“Yi Yun, stai bene…?” Chiese preoccupata Chu Xiaoran mentre Yi Yun scendeva dal palco, ma presto si rese conto che la sua domanda non aveva senso.

Yi Yun sembrava in condizioni perfette. In effetti non sembrava che avesse combattuto. Si era scaldato con noncuranza per poi sconfiggere con tranquillità il grassone.

Ripensando allo scontro, Yi Yun aveva vinto fin troppo facilmente. Dall’inizio alla fine, si era fatto avanti una volta e aveva attaccato. Inoltre non aveva nemmeno usato la sua sciabola…

Senza considerare il periodo di tempo impiegato dal grassone per preparare il fumo del lupo dalle sette illusioni e le tecniche illusorie, lo scambio di attacchi era durato un attimo. Questo era stato lo scontro più breve che Yi Yun avesse mai fatto.

Chu Xiaoran non sapeva davvero cosa dire.

Questo tipo paffuto non era una persona qualunque. Proveniva dal clan Qianshui e la tecnica misteriosa di questa famiglia era temuta da innumerevoli persone. Questo grassone doveva essere tra i primi tre posti nella classifica delle settantadue pagode. Aveva sconfitto Yao Dao e Yang Qian, ma si era trasformato in un buono a nulla di fronte a Yi Yun. Se Chu Xiaoran non avesse visto gli scontri di prima, non avrebbe mai creduto che il grassone fosse un grande esperto.

Tra gli spalti degli Anziani, Cang Yan si stava accarezzando il mento, anche lui era allarmato.

“Che questo ragazzino abbia allenato i suoi poteri mentali?”

In origine non sperava davvero che Yi Yun sconfiggesse il grassone, perché non poteva immaginarsi come avrebbe potuto vincere. Era solo perché Yi Yun lo aveva sorpreso piacevolmente in passato che aveva nutrito qualche speranza stavolta. Questa era la fiducia incondizionata che aveva riposto nel giovane.

Tuttavia non solo Yi Yun gli aveva dato una piacevole sorpresa, ma era stato così assurdo da renderlo incredulo.

Comunque non era il momento di questionare nel dettaglio. Cang Yan si accarezzò il mento mentre si ricordava di qualcosa. Si girò e guardò gli Anziani del regno del Drago delle Nuvole con grande interesse.

Come previsto, Cang Yan notò che sembrava che ai due Anziani vestiti di bianco fossero morti dei cari figli. Le loro espressioni erano estremamente scontente.

Questo riempì di gioia Cang Yan. Il suo stato al momento poteva essere descritto con “alla grande”.

“Feng Lin, cosa stai facendo?!”

Uno degli Anziani vestiti di bianco fumava di rabbia. Specialmente vedendo il sorriso sardonico, miserabile e arrogante di Cang Yan, era così arrabbiato che gli faceva male il fegato.

Senza considerare il fatto che Yi Yun aveva vinto la competizione del gruppo degli adolescenti, ora si stava facendo valere nella gara generale. Molti degli Anziani non potevano più sopportarlo!

“Anziano Bai Yu, non so nemmeno io cos’è successo. Le illusioni di Qianshui sembrano inefficaci contro Yi Yun.” Disse una ragazza con un vestito di palazzo, sulle panchine dei partecipanti del regno del Drago delle Nuvole. Era il capo del gruppo dei partecipanti.

Quando avevano raggiunto la Divina Città di Tai Ah, questa ragazza e il grassone vestito di giallo erano a bordo dell’aeronave, avevano guardato dall’alto i coltivatori della città. Allora il tipo paffuto aveva fatto dei commenti sprezzanti, pieno di entusiasmo e vigore.

Ora inaspettatamente era stato quasi picchiato fino a diventare un ritardato da un quattordicenne con un mattone.

Feng Lin lo trovò interessante. Perfino lei doveva stare molto attenta mentre combatteva contro il grassone. Doveva usare la raccolta di eredità della sua famiglia, “Maledizione della Lucidità”. Grazie al fatto che il suo livello di coltivazione fosse superiore a quello del grassone e all’esperienza che aveva ottenuto combattendo contro persone che usavano illusioni, poteva batterlo a stento.

Yi Yun non aveva niente. Come aveva vinto?

“Non importa perché. Non voglio che perdiate la prossima battaglia!” Disse scontento l’Anziano Bai.

Feng Lin fece un respiro profondo e disse: “Non si preoccupi Anziano Bai Yu.”

Mentre Feng Lin stava conversando con Bai Yu, i guerrieri della Divina Città di Tai Ah nell’arena erano pieni di emozione!

Il mattone di Yi Yun aveva permesso loro di sfogare ogni frustrazione!

Di fronte all’arroganza di prima del grassone, gli esperti della Divina Città di Tai Ah avevano dovuto reprimere la rabbia anche se volevano schiacciarlo.

Ma tutti sapevano che il grassone era davvero forte. Aveva perfino battuto Yao Dao. Perfino Yi Yun avrebbe avuto difficoltà, figuriamoci loro.

Non si sarebbero mai aspettati di vedere il grassone balzare su e giù per il palco, tutto compiaciuto, per poi venire abbattuto da un mattone. Cosa poteva esserci di più esilarante?

Perciò i guerrieri della Divina Città di Tai Ah ora volevano solo precipitarsi sul palco e lanciarlo in aria per festeggiare.

In questo stato d’entusiasmo, le acclamazioni dei guerrieri della Divina Città di Tai Ah continuarono per un po’ meno di quindici minuti.

Solo quando l’arbitro salì sul palco si tranquillizzarono lentamente.

“Prossimo incontro, regno divino del Drago delle Nuvole, chi combatterà?”

L’arbitro non si disturbò a chiederlo anche all’altro gruppo visto che Yi Yun era già nel palco.

Vedendo l’espressione calma di Yi Yun, i guerrieri del Drago delle Nuvole divennero scontenti.

“Questo ragazzino deve avere qualche metodo per infrangere le illusioni. Il fratello Qianshui non è bravo a combattere. Inoltre Yi Yun l’ha preso di sorpresa. Potrebbe non essere così capace, salirò io e lo finirò!” Disse un giovane con una maglia rossa mentre stava per saltare sul palco delle divine lande selvagge.

Tuttavia fu trattenuto subito da Feng Lin.

Feng Lin esclamò: “Sta zitto!”

“Sorella maggiore, io…” Il giovane vestito di rosso fu sorpreso dal rimprovero.

“Credi che non abbiamo perso abbastanza la faccia? Credi che Yi Yun sia debole? O credi di poterlo schiacciare solo perché è giovane? Non dimenticare che devi limitare il livello della tua coltivazione. Perfino Jun Yue ha perso!”

Queste parole ammutolirono il giovane vestito di rosso.

La sua forza era solo nella media in questo gruppo, così naturalmente non osò ribattere.

In quanto capo, Feng Lin aveva il diritto di decidere chi sarebbe sceso in campo. Feng Lin all’inizio stava considerando di lasciare che il quarto o il quinto in classifica si battesse con Yi Yun, perché non avrebbero lottato così male.

Tuttavia ora, visto l’ordine autoritario dell’Anziano Bai Yu, Feng Lin stava pensando di scendere in campo personalmente.

Doveva eliminare Yi Yun. Sarebbe stato troppo umiliante anche se avessero vinto dopo una serie di sconfitte.

Prima di scendere in campo, Feng Lin spostò lo sguardo istintivamente verso un angolo tra le panchine dei partecipanti. Un giovane pallido vestito di nero era seduto lì. I capelli gli coprivano gli occhi. Sembrava non avesse reagito nemmeno quando il grassone era stato sconfitto da Yi Yun.

Feng Lin sospirò per poi scendere in campo.

“Combatterò io contro di te!”

“Oh?” Yi Yun sussultò. Nella visuale del Cristallo Viola, aveva percepito un’energia animata in questa ragazza con un abito da palazzo.

“Questa ragazza… è molto forte!”

Yi Yun sapeva che aveva sconfitto facilmente il grassone perché aveva usato l’inganno, grazie al Cristallo Viola.

Sfortunatamente per lui, le abilità del grassone erano inutili contro Yi Yun. Inoltre Yi Yun gli aveva dato apposta l’impressione di essere caduto nella sua illusione e che potesse attaccarlo liberamente, attirandolo vicino. E nel momento in cui il grassone aveva pensato di avere la vittoria in pugno, Yi Yun l’aveva sconfitto in un colpo solo.

Il tipo paffuto era stato proprio imbrogliato.

La battaglia era stata vinta facilmente, ma Yi Yun non avrebbe sottovalutato i guerrieri del regno del Drago delle Nuvole per questo.

Tra gli esperti del Drago delle Nuvole, alcuni erano estremamente spaventosi, così tanto che Yi Yun non era sicuro di poterli battere.

Ad esempio, la ragazza con l’abito da palazzo non era una persona ordinaria.

Yi Yun brandì subito la Lama Letale Sonica.


