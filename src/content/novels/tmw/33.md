---
title: Capitolo 33 - Mangiare un grosso Albero Pagoda
pubDate: 2023-06-09T14:09:48.023Z
tags:
    - tmw
---


"Quanti anni hai?" Zhang Yuxian osservò la prima persona, un uomo basso, ma robusto. I membri del campo dei guerrieri erano sia forti che dalla pelle scura.

Quest'uomo ricopriva una posizione importante nel clan. Anche tra i guerrieri del campo, era uno dei più forti. Si sentiva onorato ad essere il primo a venire esaminato da Zhang Yuxian ed era pieno di aspettative.

"Lord, ho ventisei anni. Posso sollevare un cilindro di pietra da 181 chili. Non sto scherzando. Posso sollevare una pietra così pesante quattro o cinque volte come se fosse un giocattolo. Se vuole seguirmi signore, glielo mostrerò!" Si presentò con sicurezza quest'uomo. Zhang Yuxian non badò alle sue vanterie e posò silenziosamente una mano sulle sue spalle. Iniziò ad iniettare Yuan vitale.

Chi possedeva gli "Occhi Celesti" poteva vedere i muscoli, i meridiani e le ossa di una persona con un'occhiata e da questo era in grado di determinare se una persona fosse adatta a praticare le arti marziali.

Tuttavia Zhang Yuxian non aveva raggiunto uno stadio del genere. Così il suo metodo di selezione era iniettare un po' di qi vitale e vedere come avrebbe reagito il corpo di una persona.

Chi avrebbe potuto assorbirlo bene avrebbe avuto una costituzione appropriata. Chi non riusciva ad assimilarlo non aveva talento.

Dopo un breve esame, Zhang Yuxian rimase senza parole. Era stato assorbito meno del 10% del qi vitale che aveva iniettato. Era circa il 7-8%.

Questo talento era davvero inguardabile.

"Credi di poter sconfiggere i tuoi nemici solo perché puoi sollevare delle rocce?" Zhang Yuxian lo fissò negli occhi dicendo: "La tua costituzione è estremamente comune, non è adatta alle arti marziali."

Le parole di Zhang Yuxian furono come una secchiata d'acqua fredda. L'uomo che prima si era vantato rimase confuso.

'Non adatta alle arti marziali? Come posso non essere adatto a praticare le arti marziali?'

L'uomo era estremamente contrariato, ma quando vide lo sguardo freddo di Zhang Yuxian, si fece indietro come un gallo sconfitto.

'Sono sempre stato più forte dei miei coetanei fin da giovane. Quando sono cresciuto sono riuscito a sollevare un cilindro di pietra da 181 chili. Se non fossi adatto a praticare le arti marziali, come posso sollevare un cilindro di pietra?' Continuava a rimuginare l'uomo. Si era allenato per anni e le parole di Zhang Yuxian avevano negato tutti i suoi sforzi.

Naturalmente non espresse i suoi dubbi perché non aveva il coraggio di contraddire Zhang Yuxian.

"Rimani qui per ora." Zhang Yuxian non aveva intenzione di mandarlo via immediatamente, ma lo tenne lì.

Questo perché sapeva che doveva essere preparato mentalmente mentre faceva una selezione nelle lande selvagge. Era difficile che queste persone diventassero degli esperti vista la carenza di risorse.

Una tribù priva di esperti avrebbe continuato a sopravvivere una generazione dopo l'altra ed era improbabile che potesse produrre un talento prodigioso.

Ma molto presto, Zhang Yuxian si rese conto di aver sottovalutato la scarsa qualità del talento nelle vaste lande selvagge. Iniziò a capire che non c'era fine al peggio.

Mentre passava ai candidati dopo, pensò che l'uomo che si era vantato prima non era così male. La maggior parte di questi uomini poteva assorbire solo il 6-7% del qi, ce n'erano alcuni che potevano assimilarne solo il 4-5%

Era uno spettacolo terribile.

Zhang Yuxian poté solo abbassare i suoi standard. Alla fine decise di tenere chi poteva assorbire più del 6% del qi.

"Tu... immagino che possa qualificarti a stento." Zhang Yuxian guardò con esasperazione un uomo robusto e poté solo descriverlo così.

Verso la fine, il suo tasso di eliminazione era di circa del 50%.

Dei quaranta guerrieri del campo, solo circa venti corrispondevano a requisiti del genere, di gran lunga di meno rispetto ai trenta richiesti.

"Lord Zhang di sicuro è severo. Quei soldati del campo dei guerrieri sono così forti, ma metà di loro sono stati eliminati."

"Fortunatamente non ci siamo offerti, altrimenti sarebbe stato così umiliante."

Un po' di uomini che prima avevano cercato di fare un tentativo dopo aver visto Yi Yun farsi avanti si sentirono fortunati.

Solo chi aveva molto talento sarebbe stato selezionato in una prova del genere.

E potevano intuire che Zhang Yuxian non fosse davvero soddisfatto di chi aveva scelto. Era evidente che si fosse accontentato.

Dopo aver capito questo, la folla iniziò ad ammirare ancora di più Lian Chengyu.

Solo Lian Chengyu aveva ricevuto la lode "non è così male".

"Yun'er..." Jiang Xiaorou unì le sue piccole mani. Guardò preoccupato Yi Yun. Sapeva che suo fratello aveva praticato le arti marziali negli ultimi giorni, ma non credeva che le sue capacità fossero superiori ai membri del campo dei guerrieri.

Se Zhang Yuxian non avrebbe scelto nemmeno gli uomini del campo, come avrebbe scelto Yi Yun?

Jiang Xiaorou era ancora al centro della piazza. La sua posizione era estremamente imbarazzante. Gli occhi della folla erano su di lei. Suo fratello era tra i candidati preliminari. Jiang Xiaorou non poteva ritirarsi, né rimanere qui.

Yi Yun notò lo sguardo preoccupato di Jiang Xiaorou e disse piano: "Sorella Xiaorou, non preoccuparti. Me la caverò."

Zhao Tiezhu scoppiò a ridere sentendolo: "Che pila di str****te, perfino un cane randagio sarebbe più forte di te. Lord Zhang preferirebbe scegliere un cane piuttosto che te!"

Yi Yun poté solo fissare freddamente Zhao Tiezhu sentendo questa derisione cinica: "Dovresti badare a te stesso, non devi preoccuparti per me"

"Wow ehi! Questo ragazzino di sicuro ha del fegato, osa rispondermi! Se verrai scelto oggi, sradicherò quel grosso Albero Pagoda all'entrata del villaggio e me lo mangerò, con tutte le foglie e le radici." Zhao Tiezhu scoppiò a ridere. Allo stesso tempo, un altro guerriero del campo accanto a Zhao Tiezhu aggiunse con derisione: "Allora io mangerò quel grosso cilindro di pietra all'entrata!"

"Ahah, siete divertenti. Mi unirò a voi e berrò tutta l'acqua del fiume orientale."

Gli uomini del campo dei guerrieri diventarono chiassosi.

Yi Yun li guardò esasperato e alzò le spalle: "Vabbè."

In quel momento Zhang Yuxian era già arrivato a Zhao Tiezhu, che smise di sorridere e drizzò la schiena.

Zhang Yuxian premette una mano sulle spalle di Zhao Tiezhu e disse: "Ventotto?"

Zhao Tiezhu rispose frettolosamente: "Il Lord di sicuro è perspicace, in effetti ho ventotto anni."

Zhang Yuxian si accigliò perché nemmeno lui aveva un talento soddisfacente. Ma considerando che c'erano poche persone, disse con riluttanza: "Immagino che tu soddisfi i requisiti minimi. Ti terrò per fare numero."

Zhang Yuxian ginuse alla conclusione che tenere una selezione del regno nella Landa Selvaggia della Nuvola era inutile.

Zhao Tiezhu tirò un sospiro di sollievo e scosse i pugni: "Ottimo! Sono passato!"

Era davvero entusiasta e iniziò a dimostrarlo di fronte a Yi Yun. Anche se aveva soddisfatto a stento i requisiti minimi, era comunque stato selezionato!

Stava per praticare le arti marziali con il grande ambasciatore. Una volta che fosse asceso, avrebbe potuto sposare diverse mogli e arrivare al picco dell'umanità, non era qualcosa a cui un debole come Yi Yun poteva competere.

In quel momento Zhang Yuxian arrivò di fronte a Yi Yun.

Gli occhi di tutti erano concentrati sul ragazzino.

Lian Chengyu sogghignò. 'Voglio vedere come ne uscirai!'

Gli venne da pensare, ma poi smise di preoccuparsene. Yi Yun era solo un ritardato mentale, così non si sarebbe nemmeno reso conto quanto sarebbe stato umiliante.

Un ragazzino ritardato come lui non avrebbe capito nulla. Era comune che causasse guai. Poteva perfino scambiare i fischi per complimenti.

Lian Chengyu rimase senza parole quando arrivò a questa conclusione. Mai discutere con un idiota, ti trascina al suo livello e ti batte con l'esperienza.

"Yi Yun, vero?" Zhang Yuxian arrivò di fronte a Yi Yun.

"Sì mio signore!"

"Non hai mai praticato le arti marziali?"

Zhang Yuxian guardò pensieroso Yi Yun. Era solo allo stadio del Sangue Viola e non poteva capire a che livello era il ragazzino, ma aveva sentito che il suo corpo stava nascondendo un potere.

Era talentuoso ma modesto!

"Mi sono allenato un po'." Yi Yun scelse con saggezza cosa dire. Anche guardare di nascosto le sessioni di allenamento poteva essere considerato un addestramento.

"Signore, questo ragazzino sta mentendo!" Zhao Tiezhu iniziò a fare la spia. "Posso testimoniare il fatto che non abbia mai praticato le arti marziali!"

Yi Yun lo guardò come se fosse un ritardato: "Come potresti sapere se mi sono allenato o no? Sono passato per il campo diverse volte. Ho seguito un po' delle istruzioni del maestro Yao."

Yi Yun ammise apertamente di aver praticato le arti marziali. Questo per prepararsi per il giorno in cui avrebbe dovuto rivelare la sua vera forza. Avrebbe fatto pensare alla gente che fosse un prodigio, abbassando il rischio che il Cristallo Viola venisse scoperto.

Altrimenti non avrebbe potuto spiegare dove aveva ottenuto tutte le sue tecniche.

"Hai imparato le arti marziali di nascosto?" Non solo Zhao Tiezhu rise, anche gli altri membri del campo ebbero difficoltà a trattenersi. Non osavano essere impudenti di fronte a Zhang Yuxian.

A questo punto nessuno cercò di punirlo per aver assistito di nascosto alle lezioni.

Un membro del campo dei guerrieri disse: "Il pugno costola di drago osso di tigre dell'istruttore Yao è così profondo. Non abbiamo potuto comprenderlo nemmeno seguendo ogni sua mossa. Un ragazzino debole e stupido come te l'avrebbe appreso di nascosto? Cosa potresti aver imparato?!"

Yi Yun non si disturbò a rispondere. Voleva solo lasciare l'impressione che si fosse allenato. Poteva usarlo per attutire il colpo una volta che avesse rivelato la sua vera forza.

Zhang Yuxian divenne pensoso mentre posava la mano sulla spalla di Yi Yun, iniettando lentamente il suo qi vitale.

Zhang Yuxian non aveva molte aspettative. Aveva apprezzato Yi Yun per il suo coraggio perché era raro che un ragazzino si facesse avanti in circostanze del genere. Naturalmente l'apprezzamento era un conto, ma il talento non dipendeva solo dal coraggio.

Il qi vitale di Zhang Yuxian completò una circolazione e, mentre il guerriero aspettava di recuperarlo per vedere quanto era stato assorbito...

Si rese conto che il qi vitale che aveva iniettato era scomparso senza lasciare traccia!

"Cosa..." Zhang Yuxian lo fissò, come poteva essere?

Alzò le sopracciglia, rifiutandosi di credere ai suoi occhi. Iniettò un'altra ondata di qi vitale nel corpo del ragazzino.

Sembrava che l'energia entrata nei meridiani di Yi Yun fosse stata risucchiata da un buco nero. Nel momento in cui passò per il suo cuore, era stata assorbita dal Cristallo Viola senza lasciare nemmeno una goccia.

"Tu..." Zhang Yuxian rimase scioccato. Il qi vitale che aveva iniettato in Yi Yun era stato assorbito completamente?!

Notando la reazione del guerriero, Lian Chengyu pensò che si fosse adirato. Si avvicinò con un'espressione imbronciata.

Lian Chengyu era concentrato sull'esame che Zhang Yuxian stava conducendo, ma ahimè, una persona eccentrica come Yi Yun doveva causare problemi.

Nonostante trattasse le vite del clan Lian come dello sporco, non voleva che la tribù venisse umiliata di fronte a degli estranei. Si sarebbe riflettuto negativamente sulla sua reputazione.

Lian Chengyu sorrise con riluttanza: "Lord grande ambasciatore, abbiamo preparato il banchetto. Mangiamo prima?"

Lian Chengyu aveva cercato di distogliere la sua attenzione dall'incidente, ma all'improvviso il guerriero afferrò Yi Yun per le spalle con entrambe le mani.

Esaminò il ragazzino con attenzione.

Una povera tribù nelle vaste lande selvagge poteva produrre un talento del genere?

Inoltre questo giovane di fronte a lui aveva il coraggio e la dedizione per praticare le arti marziali. Aveva dimostrato le sue capacità facendosi avanti in pubblico.

Oltretutto il ragazzino aveva un potere nascosto. Questo suscitò l'interesse di Zhang Yuxian.

"Buono, molto buono! Non avrei mai pensato di trovare una gemma grezza in una piccola tribù nella vasta landa selvaggia." Zhang Yuxian non si trattenne dal fare complimenti. La sua voce risuonò in lungo e in largo.

Ah?

Accanto a Yi Yun c'era Zhao Tiezhu, pronto a deridere il ragazzino una volta che avesse fallito la selezione. All'improvviso strabuzzò gli occhi come un gallo che era stato afferrato per il collo.

Non avrò sentito male?!

Lian Chengyu che aveva intenzione di guidare Zhang Yuexian al banchetto rimase sbigottito. Momentaneamente non seppe come reagire.

Il cerchio più esterno della folla che non poteva vedere il centro della piazza non sapeva cosa fosse successo. Si riempirono di interesse sentendo Zhang Yuxian fare dei complimenti a qualcuno.

"Chi? Chi ha ricevuto un complimento del genere." La gente nella cerchia più esterna iniziò a saltare per vederlo di sfuggita.

"Hai una costituzione della continuità. Perfino un corpo della continuità dal Sangue Viola di basso livello è estremamente buono! Saresti apprezzato anche in una grande tribù!"

Nota traduzione: Costituzione della Continuità sarebbe letteralmente "Senza perdite/fuoriuscite" (无漏) nel senso che non perde qi dai meridiani.

Costituzione della Continuità?

Tutti, incluso Lian Chengyu non conosceva questo termine, ma questo non impedì loro di notare la reazione di Zhang Yuxian.

"Molto buono", "gemma grezza", "apprezzato anche in una grande tribù"!

Perfino Zhao Tiezhu, stupido com'era, sapeva che i complimenti che Zhang Yuxian aveva riservato a Yi Yun erano di gran lunga superiori a quelli che aveva fatto a Lian Chengyu!

Come poteva essere? Zhao Tiezhu ebbe la sensazione di aver mangiato un chilo di me**a, lasciando un'espressione spettacolare sulla sua faccia.

Gli altri membri del campo dei guerrieri erano sbigottiti. Erano rimasti a bocca aperta.

"Fratello, lui..." Gli occhi di Jiang Xiaorou si inumidirono. Era la sola che aveva tifato per Yi Yun. Tuttavia questo momento di gioia era arrivato così all'improvviso che perfino lei aveva problemi a crederci.

Aveva assistito alla crescita di Yi Yun da quando usava pannolini. Non aveva mai pensato che Yi Yun avesse del talento. Era vero ciò che aveva detto Zhang Yuxian?

Jiang Xiaorou era dubbiosa. Perfino la valutazione di Lian Chengyu sembrava inferiore a quella di suo fratello?

"Questo ragazzino è un prodigio? Come potrebbe essere!" Lian Chengyu strinse i pugni. Non poteva accettarlo.

Zhang Yuxian aveva mostrato ancora più favore a Yi Yun!

Lian Chengyu era sempre stato il talento numero uno nel clan traibale, come poteva tollerare che qualcuno lo superasse?

Inoltre l'altra persona era giovane schiavo!

Tutti dubitavano delle parole di Zhang Yuxian, ma solo Zhao Tiezhu non riuscì a trattenersi e chiese stupidamente: "Questo... Lord grande ambasciatore, ha detto che questo ragazzino è un prodigio delle arti marziali? Che lei abbia commesso un errore..."


Zhang Yuxian mostrò un'espressione solenne e disse con freddezza: "Dubiti di me?"

"Uh..." Zhao Tiezhu rimase scioccato. Scosse vigorosamente la testa: "No, non oserei, non oso."

Zhang Yuxian gettò un'occhiata fredda verso il tirapiedi e disse: "Ho poco tempo. In un'ora le persone che ho selezionate si dovranno radunare qui. Vi istruirò per tre giorni!"

Dopo aver detto questo, se ne andò. Non aveva interesse a partecipare al banchetto di benvenuto.

Zhao Tiezhu, Lian Chengyu e gli altri del campo dei guerrieri rimasero a guardare sbigottiti.

Osservavano Yi Yun come se fosse un mostro. Non potevano accettarlo!

Il ragazzino aveva superato i preliminari. Aveva anche ricevuto un così grande complimento. Come poteva essere?

"Yun'er!" Jiang Xiaorou aveva notato le occhiatacce di Lian Chengyu e degli altri. Si precipitò in avanti e cercò di trarlo a sé, era preoccupata per lui.

"Non ci credo! Non ci credo! Quel Lord ha detto che non ero adatto a praticare le arti marziali. Ha perfino detto che questo ragazzino è una gemma o che ha quel corpo che è. Posso sollevare un cilindro di pietra di 181 chili. Quel ragazzino non sembra nemmeno in grado di poter tenere una gallina. Come potrei non poter competere con lui?

L'uomo basso e robusto iniziò a gridare.

Le sue parole furono accolte da una risposta sbalordita.

"Non potrei competere con quel ragazzino? Non ci credo!"

"Questo ragazzino ha proprio una fortuna sfacciata!"

Il campo dei guerrieri all'inizio era pieno di sicurezza, ma era stato abbattuto dall'esame preliminare di Zhang Yuxian. Yi Yun era stato il solo a ricevere grandi complimenti.

Erano sicuramente contrariati.

A questo punto, Zhao Tiezhu si avvicinò a Yi Yun dicendo: "Ragazzino, non essere troppo orgoglioso. Non sono sicuro di cos'abbia Lord Zhang. Credi che non lo sappiamo? Sei sempre stato malato fin da giovane, come un pulcino. Non puoi nemmeno sollevare una roccia di 23 chili. Sei quasi morto raccogliendo erbe. Un prodigio delle arti marziali? Ma col ca**o!"

Il tirapiedi non si sbagliava. I bambini all'età di Yi Yun potevano sollevare rocce da 23 chili e Yi Yun pochi mesi fa poteva tirare su 14 chili.

Yi Yun stesso non si aspettava che la sua costituzione sarebbe stata definita "Continua".

Yi Yun aveva il Cristallo Viola e, dato che era entrato nello stadio dei Meridiani, aveva già capito cosa aveva fatto Zhang Yuxian. Aveva iniettato energia per mettere alla prova il talento di una persona.

Questa energia era stata assorbita dal Cristallo Viola ed era questo che aveva causato il malinteso.

Ad essere sinceri il suo talento innato non era nulla fuori dall'ordinario. Sicuramente non possedeva una Costituzione della Continuità.

Un vero prodigio non avrebbe avuto una costituzione così scarsa come quella di Yi Yun. Se un corpo avesse avuto una grande affinità, avrebbe assorbito energia dall'ambiente circostante in modo invisibile, rafforzando il corpo.

Come poteva un bambino che stava morendo di fame nelle lande selvagge essere un talento?

Naturalmente, anche se Yi Yun lo aveva capito, decise di accettare il suo titolo di prodigio.

Yi Yun guardò Zhao Tiezhu con un lieve sorriso.

Vedendolo, il tirapiedi lo osservò con sdegno: "Che c'è? Sei contrariato? Se sei contrariato puoi combattere contro di me. Ti schiaccerò con un dito. Se userò anche un pelo di più ammetterò la sconfitta!"

Anche Zhao Tiezhu era infuriato; voleva dare una lezione al ragazzino.

Ma Yi Yun rispose con calma: "Zio Tiezhu, hai finito di mangiare il grosso Albero Pagoda?"

Un colpo critico con una sola frase!

Le prese in giro che stava per dire rimasero nella gola di Zhao Tiezhu. Si zittì mentre il suo sguardo diventava vacuo come un pesce morto.

"E quel guerriero di prima... hai mangiato quel cilindro di pietra?"

"Oh... e ce n'era un altro che voleva bersi tutta l'acqua del Fiume Orientale."

Disse Yi Yun con fare divertito. Il suo corpo era piccolo e magro, mentre il suo viso era ancora immaturo. Sembrava innocuo, eppure ogni parola che diceva possedeva un enorme potere distruttivo.

I membri del campo dei guerrieri si rimangiarono velocemente la parola. Nessuno si prese responsabilità di ciò che aveva detto. I giuramenti che avevano detto prima si erano ritorti contro di loro.

"Miei compari guerrieri, andrò a riposarmi. Devo prepararmi ad allenarmi con Lord Zhang. Inoltre, giovane maestro Lian, dato che devo allenarmi, posso interrompere la raffinazione delle ossa della desolazione?" Chiese con sincerità Yi Yun. Lian Chengyu si incupì. Come poteva osare rifiutare?

"Naturalmente. Allenarsi è più importante." Disse Lian Chengyu mentre si riempiva di frustrazione.



