---
title: Capitolo 331 - Affrontare le Onde
pubDate: 2024-05-24T03:46:59.514Z
tags:
    - tmw
---


“Un attacco di spada che hai appena imparato?”

Se Yi Yun non avesse battuto Jun Yue, non avesse usato una qualche tecnica sconosciuta per sconfiggere Qianshui con l’inganno e non avesse un record di combattimento ragguardevole, Feng Lin avrebbe sospettato che avesse un problema mentale. Stava per utilizzare un attacco di spada imparato di recente nonostante non avesse mai usato una spada prima.

“Nella Divina Città di Tai Ah, c’è un luogo sacro dove si apprende l’arte della spada e della sciabola. Ho avuto il privilegio di entrarci e ottenere qualche ispirazione.” Yi Yun fornì una vaga spiegazione. Feng Lin rimase sbalordita sentendo queste parole. Esisteva un luogo sacro per imparare la via della spada e della sciabola nella Divina Città di Tai Ah?

“Che luogo sacro? Sono solo le tombe della sciabola e della spada!” In quel momento, un Anziano delle settantadue pagode trasmise la sua voce, usando qi vitale, proprio nelle orecchie di Feng Lin.

Questo vecchio sapeva dei due luoghi mistici, la tomba della sciabola e della spada.

Entrambe le tombe erano trattate come assoluti tesori della Divina Città di Tai Ah. Lo proteggevano con molta attenzione perché credevano fossero state lasciate da un Grande Imperatore e le definivano un luogo sacro per gli spadaccini e chi utilizzava le sciabole nonostante non potessero verificare la storia di questi luoghi.

Tuttavia, per gli Anziani del Regno Divino del Drago delle Nuvole, erano solo idealizzazioni e vanterie. Anche se non avevano mai visto le tombe della spada e della sciabola, sapevano che, per molti anni nella Divina Città di Tai Ah, molti saggi erano entrati costantemente nelle tombe per ottenere ispirazioni per i loro Dao della spada e della sciabola, ma quelli che ci erano riusciti non erano considerati un branco di rifiuti deboli?

In ogni generazione della Divina Città di Tai Ah, solo il signore della città destava preoccupazione.

Anche se il grado delle tombe fosse corrispondesse davvero a quello che avevano detto, anche così, che importava se fossero stati i resti di un Grande Imperatore?

Visto che la gente aveva studiato la tomba della spada per decine di milioni di anni senza ovvi risultati, come poteva un giovane come Yi Yun, entrare e uscirne con un’abilità sconvolgente?


“Lin’er, questo ragazzino sta solo bluffando. Dire che il suo potere incontrollabile ti ferirà è solo un attacco psicologico. Se si potessero apprendere mosse dalla tomba della spada, il Divino Regno di Tai Ah avrebbe superato da tempo quello del Drago delle Nuvole. Sarebbero andati a chiedere aiuto in giro solo per il Ragazzo Pastore?


“Non devi preoccupartene. Usa solo tutte le tue forze. Anche se ucciderai Yi Yun, è ciò che merita. Con noi attorno puoi stare tranquilla. Siamo dalla parte della ragione, così la Divina Città di Tai Ah non oserà farti nulla.”

L’Anziano vestito di bianco che aveva trasmesso la sua voce era per metà un maestro per Feng Lin. Le leggi elementali dell’acqua imparate dalla giovane provenivano tutte da questo Anziano vestito di bianco.

“Capisco. Non importa quanto sono buone le tecniche di spada di Yi Yun, farò del mio meglio.”

Feng Lin non disprezzava Yi Yun. Il suo momento stava aumentando costantemente. Sembrava che fosse diventata una nobile montagna irraggiungibile.

Tra gli spalti degli Anziani, le dita di Cang Yan stavano battendo sul tavolo. Il suo palmo sottile colava di sudore.

<em>’Cosa sta facendo questo ragazzino. Vuole davvero usare una mossa che ha appena imparato dalla tomba della spada per affrontare Feng Lin?’</em>

“Cang Yan, Yi Yun stava apprendendo le vie della spada nella tomba?”

In quel momento la voce severa del signore della città di Tai Ah risuonò nelle orecchie di Cang Yan.

Il vecchio provò amarezza. Era stato lui ad aver portato Yi Yun nella tomba per imparare le vie della spada.

Si fece forza e disse: “Sì, questo ragazzino ha chiesto con testardaggine di entrare nella tomba della spada un po’ di giorni fa. Ho pensato di fargli abbassare la cresta e stabilire un po’ di condizioni, portandolo nella tomba della spada, chi sapeva che avrebbe…”

“Pochi giorni fa… fargli abbassare la testa…” Lo scolaro di mezz’età ripeté queste parole un po’ di volte. Chissà cosa stava pensando.

Cang Yan era impotente. Yi Yun aveva un futuro brillante con le sciabole, eppure voleva imparare ad usare la spada. Faceva proprio preoccupare.

E in quel momento Cang Yan non aveva più tempo di spiegare. Le diciotto Feng Lin e il suo totem sollevarono le spade.

I raggi di spada si intrecciarono mentre riempivano il cielo. Da lontano, parevano un oceano immenso. Questo oceano era una vasta distesa di vapore brillante.

L’oceano era pieno di vaste quantità d’acqua.

La gente trattenne il respiro. Dall’inizio di questo incontro, le mosse di Feng Lin erano troppo scioccanti.

In quel momento, Feng Lin attaccò. I diciotto raggi di spada, insieme al totem, entrarono nel vasto oceano, facendo nascere un’enorme onda. Questa onda era piena di intento omicida. Non era un’immagine fatta da qi vitale, ma da qi della spada.

Non c’era solo un’onda, altre ne seguirono, una più alta della precedente. C’erano un totale di nove tsunami che si precipitavano verso Yi Yun come montagne.

Tra le onde c’era terrificante qi di spada!

In quel momento i guerrieri sotto il palco delle divine lande selvagge, specialmente quelli di fronte allo tsunami, sentirono qi di spada sulla fronte. Erano impauriti e sconvolti. Molti si ritirarono istintivamente.

Era evidente quanto fosse terrificante l’attacco della spada di Feng Lin solo guardando il qi di spada che stava facendo ritirare questi talenti!

In quel momento, Yi Yun era di fronte all’oceano che ruggiva e sembrava piccolo al confronto. Sembrava una barchetta nella tempesta, completamente trascurabile.

Yi Yun brandì con forza la spada Luce Distintiva. Nella sua visuale, il tempo sembrava essersi fermato. Lo tsunami sembrava muoversi molto lentamente.

Era fermo in silenzio di fronte all’enorme onda. Nella sua mente, l’enorme fenditura del palazzo della spada di Puro Yang divenne ancora più chiara. Sembrava rivedere come il proprietario del palazzo aveva creato la fessura con i suoi occhi.

E quella battaglia sconvolgente nello strano spazio tempo. Il gigante di bronzo che aveva brandito l’alabarda, squarciando un angolo del mondo, era stato quasi decapitato dal proprietario del palazzo!

Yi Yun non poteva riprodurre il suo attacco, ma era riuscito a catturare una traccia del concetto dietro il fendente.

Questa traccia concettuale si fuse lentamente con le mosse che aveva imparato nella tomba della spada.

Immediatamente Yi Yun si sentì ispirato. Pareva che qualcosa si fosse attivato mentre il concetto e le mosse di spada si fondevano insieme.

Chiuse gli occhi, ignorando il ruggito dell’oceano. Senza pensarci, Yi Yun alzò la spada e menò un fendente verso il basso con gentilezza!

In quel momento, il qi del cielo e della terra si mosse. Tutto iniziò a condensarsi in qi di spada. Questo qi di spada iniziò a ruggire da ogni direzione. Nel cielo, l’immagine di un’enorme spada divina cominciò a condensarsi!

Questa spada assomigliava a quella del proprietario del palazzo! Tuttavia Yi Yun ora stava usando una delle mosse che aveva imparato nella tomba.

Solo… Yi Yun aveva aggiunto un concetto inspiegabile in questa tecnica.

Era uno dei concetti del palazzo della spada di Puro Yang. Questo concetto sembrava una divinità che onorava le terre con la sua presenza, che mostrava sdegno nei confronti di ogni forma di vita!

“Weng!”

Tra gli spalti del pubblico, le spade di alcuni coltivatori emisero dei clangori. Alcune cominciarono a tremare violentemente. Senza che venissero controllate dai loro proprietari, si sfoderarono da sole!

“La mia spada!”

Una persona trattenne velocemente la sua arma. Più basso era il livello di un coltivatore, più grande sarebbe stata l’influenza sulle loro spade!

Nell’aria, Yi Yun calò verso il basso l’enorme spada divina che si era condensata, proprio verso le onde impetuose!

Stranamente, questo impatto fu silenzioso. Sembrava che tutto al mondo avesse perso la sua voce.

Le enormi onde erano state divise da una spada. Era come una montagna tagliata da una spada divina!

Dopo che lo tsunami fu diviso, la spada divina non perse il suo slancio. Era una forza irresistibile.

Un’onda dopo l’altra fu divisa. La spada divina puntò dritta verso la fronte di Feng Lin!

“Cosa?!”

Vedendo il potente qi di spada sfrecciare verso di lei; Feng Lin rimase scioccata. In quel momento sentì la morte avvicinarsi!

“Lin’er!”

Un Anziano vestito di bianco tra gli spalti si alzò!

Allo stesso tempo, Feng Lin puntò in avanti la spada e, dietro di lei, le diciassette immagini a specchio, insieme al suo totem, caricarono dritti verso il raggio di lama.

“Peng!”

Con un forte impatto, i diciassette cloni dell’elemento acqua esplosero, riducendosi in vapore per poi scomparire completamente. Perfino il totem di Feng Lin fu diviso dal raggio.

Feng Lin tremò violentemente mentre una cicatrice di spada apparì dalla spalla di Feng Lin fino alla sua coscia. Iniziò a volare via!

Mentre veniva scaraventata all’indietro, Feng Lin sentì che il suo corpo era stato quasi lacerato dal qi di spada!

Se fosse stata tagliata a metà sarebbe stata spacciata!

In quel momento sentì il corpo alleggerirsi. Un vecchio vestito di bianco era apparso dietro di lei come un fantasma. Il vecchio l’aveva afferrata con una mano e aveva scosso la manica con l’altra!

“Peng!”

Con una forte esplosione, l’enorme immagine fatta dal qi di spada fu frantumata dall’Anziano vestito di bianco!

Tuttavia l’enorme spada frantumata si ridusse in pezzetti di qi di spada e i frammenti si dispersero attorno emettendo degli sfrigolii. Questo qi di spada vagò nell’aria per molto tempo…

“Questo qi di spada!”

Lo sguardo dell’Anziano vestito di bianco si concentrò. Questo qi di spada aveva una traccia di una proprietà immortale.

Chiaramente la sua forza superava quella di Yi Yun e poteva distruggere facilmente il qi di spada, ma il qi di spada distrutto aveva mantenuto una proprietà letale. Questo riempiva di apprensione la gente.

In quel momento, Feng Lin, che era stata salvata dall’Anziano vestito di bianco, era impallidita.

C’era una ferita scioccante sul suo corpo. Sembrava che fosse stata quasi tagliata a metà. Se non fosse stato per la comparsa del vecchio, Feng Lin sarebbe stata uccisa dall’attacco di spada di Yi Yun.

L’intero pubblico si ammutolì vedendo questa scena.

Il terrificante attacco finale di Feng Lin, con diciannove spade, era stato distrutto da Yi Yun? Ed era stato annientato in modo così facile?

Perfino Feng Lin stessa era stata quasi uccisa da Yi Yun!

Che attacco era questo? Non era troppo terrificante?

Alcuni Anziani della Divina Città di Tai Ah notò che questo attacco in effetti era una mossa che proveniva dalla tomba della spada, ma com’era riuscito a fonderci una forza così intensa?

“Questo attacco… come può essere?”

Il signore della Divina Città di Tai Ah era incuriosito. Sentiva che questo attacco era in qualche modo diverso dalla mossa della tomba della spada.

Non poteva spiegare quale fosse questa piccola differenza. Che fosse qualcosa che aveva aggiunto Yi Yun?

Per quanto riguardava Cang Yan, la persona che aveva portato Yi Yun nella tomba della spada, dalla sua espressione sembrava aver visto un fantasma.

Non riusciva ancora a capire cos’era successo.

“Questo ragazzino… lui…”

Cang Yan guardò Yi Yun con le palpebre frementi.

In quel momento, la mano destra del giovane, che brandiva la spada, era completamente coperta di sangue.

Sul braccio, un vaso sanguigno dopo l’altro erano scoppiati e il sangue scorreva senza fermarsi. Sembrava che fosse stato ripescato da una pozza di sangue. Era scioccante!

La mano con cui Yi Yun aveva brandito la spada stava tremando. Sembrava che avesse difficoltà perfino a tenerla.

Questo attacco aveva fatto scoppiare tutti i vasi sanguigni della mano destra di Yi Yun!


