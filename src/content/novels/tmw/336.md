---
title: Capitolo 336 - Campo di forza del fulmine
pubDate: 2024-05-24T08:46:59.515Z
tags:
    - tmw
---


Chiunque affrontasse Bai sarebbe finito sotto un’enorme pressione!

A parte questa velocità estrema, era anche incredibilmente forte.

Yi Yun chiaramente non poteva tenere il passo con Bai. Questo fece preoccupare molti guerrieri della Divina Città di Tai Ah.

In quel momento Yi Yun chiuse gli occhi. Un occhio umano avrebbe visto un’immagine residua se l’avversario fosse stato più veloce di un decimo di secondo. Visto che Bai era troppo rapido, avrebbe visto solo numerose immagini residue e di conseguenza sarebbe stato molto difficile individuarne la posizione.

Yi Yun aprì la visuale d’energia del Cristallo Viola. Ogni immagine residua scomparì, lasciando solo un raggio d’energia che si stava spostando a gran velocità!

La visuale d’energia poteva osservare la corrente d’energia più fondamentale, senza lasciare immagini residue.

Così Yi Yun poteva individuare chiaramente Bai.

“Yi Yun ha chiuso gli occhi?!”

“Sta solo contando sulla sua percezione?”

Vedendo Yi Yun chiudere gli occhi, la gente si allarmò. I guerrieri allo stadio del Sangue Viola e allo stadio delle fondamenta Yuan avevano una percezione del qi relativamente debole, così era inferiore alla loro vista.

In questo attimo di secondo, la gente non ebbe tempo di pensarci con attenzione quando videro un raggio viola!

“Cha!”

La traiettoria di Luce Nera lasciò un’increspatura di energia nell’aria.

Yi Yun aveva la sensazione di stare su un lago. La spada di Bai era come un pesce e, mentre nuotava, agitava l’acqua del lago, formando increspature che raggiungevano il cuore di Yi Yun.

In quel momento, Yi Yun fece la sua mossa. La sciabola e la spada si combinarono!

Yi Yun non usò l’intento di spada del palazzo del Puro Yang. Dopo essere entrato nella tomba della sciabola e della spada, aveva ottenuto ispirazioni riguardo entrambi gli intenti.

Anche se le tombe della sciabola e della spada erano di molto inferiori al palazzo della spada di Puro Yang, superavano di gran lunga i limiti di molti saggi del Divino Regno di Tai Ah!

“Ka-cha!”

La spada e la sciabola di Yi Yun si scontrarono con Luce Nera!

La collisione creò un’esplosione mentre una luce viola si diffondeva per l’area, come se molti serpenti viola stessero danzando nell’aria. E in questa corrente, bruciava anche energia di puro Yang!

Il qi di sciabola e di spada di Yi Yun bruciava come il sole. Aveva bloccato direttamente l’attacco di Bai!

Il colpo di Bai era veloce, molto più veloce di Yi Yun, ma le mosse di Yi Yun avevano delle caratteristiche che mancavano a Bai. Erano stabili e la posizione di Yi Yun era tirannica come quella di una montagna torreggiante. La sua energia sembrava il ruggito dell’oceano!

In un batter d’occhio, Bai e Yi Yun si erano scambiati centinaia di attacchi!

Durante questo periodo di tempo, il numero di attacchi di Bai erano almeno il doppio di quelli di Yi Yun vista la loro differenza di velocità.

Un’altra persona sarebbe stata già sconfitta.

Tuttavia stavolta contro Yi Yun la situazione era completamente diversa.

Anche se la velocità d’attacco di Bai era superiore, non poteva rompere le difese di Yi Yun.

La spada e la sciabola erano come un drago e una tigre. Difendevano perfettamente Yi Yun. Era impossibile superarli.

Bai avrebbe attaccato due volte, ma Yi Yun avrebbe usato una sola mossa per bloccarlo.

Lo scambio dei colpi divenne più intenso. La gente poteva solo vedere le numerose immagini residue al centro del palco. Era come una tempesta impetuosa. La velocità di Bai era ovvia e, anche se Yi Yun era un po’ più lento, questo era solo relativo a Bai. Per gli altri era comunque una velocità incredibile!

Raggi di spada e di sciabola!

Energia di puro Yang e del fulmine!

Iniziarono ad apparire dei segni sulle piastrelle di tungsteno viola sul palco a causa dell’energia che divampava incontrollata.

“È troppo terrificante. È lo scontro tra i numero uno del regno del Drago delle Nuvole e del regno di Tai Ah?”

Un bel po’ di persone tra il pubblico provenivano dai dieci paesi meridionali o da altre fazioni minori. Il loro torneo era separato da quello dei due Regni Divini.

Vedendo lo scambio di attacchi tra Yi Yun e Bai, stavano perdendo coraggio, non importava quanto i dieci paesi meridionali e le fazioni non lo volessero ammettere.

“Questa velocità… Questa forza. Il numero uno del nostro paese può sembrare piuttosto selvaggio, ma probabilmente perderebbe in pochi secondi contro di loro…”

“Il nostro paese è in condizioni simili. C’è sempre qualcuno di più forte…”

Dissero un po’ di guerrieri di paesi più piccoli mentre deglutivano. Non avrebbero mai pensato che sarebbe stato possibile per la generazione più giovane combattere ad un livello così elevato, figuriamoci vedere uno scontro del genere.

In quel momento risuonò un’esplosione di qi vitale che creò un’onda d’urto. Yi Yun e Bai si separarono l’uno dall’altro.

Lo scambio di colpi di prima era stato come una tempesta. Chissà quanti attacchi si erano scambiati.

Yi Yun e Bai erano a sessanta metri di distanza. Il qi vitale residuo aleggiava ancora tra di loro.

“Devo ammettere che non riesco ancora a batterti usando la mia velocità anche se sei più lento di me!”

Il tono di Bai era solenne. Prima aveva sempre vinto usando solo la sua rapidità, ma oggi avrebbe dovuto cambiare questa convinzione.

Si poteva comunque battere qualcuno di più veloce.

Precedentemente, gli avversari che aveva affrontato erano stati tutti carenti. Ora, contro un esperto, poteva accadere un imprevisto del genere.

Yi Yun disse: “Quando sei ossessionato dalla velocità, naturalmente il tuo potere d’attacco si indebolisce!”

“Hai ragione. Combattere contro di te non mi ha deluso. Dobbiamo combattere per maturare. Solo affrontando più esperti impareremo. Solo allora non rimarremo più spiazzati da imprevisti durante una battaglia all’ultimo sangue.”

Disse Bai mentre infilzava la spada tra le piastrelle di tungsteno viola.

“Zi zi zi!”

Dopo un crepitio, Yi Yun sentì una corrente passare per le piastrelle. Lo fece intorpidire!

Yi Yun fece circolare immediatamente il suo qi di puro Yang per sopportare l’attacco.

“Oh? Bai ha trasmesso fulmini per le piastrelle, usa il terreno per attaccare Yi Yun?” Molti ne furono sbalorditi. Sembrava che il terreno fosse uno svantaggio per Yi Yun.

Presto però si zittirono. Si resero conto che una tenda di luce viola era apparsa sopra il palco e lo avvolse come un’enorme scodella.

“Questo è?”

Molti ne furono confusi.

“È un campo di forza!” Tra la folla, un signore umano disse con tono allarmato: “I campi di forza sono anche conosciuti come domini. Solo pochissime persone hanno un’affinità sovrannaturale con certe leggi. Solo allora potranno ottenere un’ispirazione del genere. Inaspettatamente, questo ragazzo vestito di nero può creare un campo di forza ad una così giovane età…”

Chiunque poteva apprendere le leggi ad un certo livello di coltivazione. La sola differenza sarebbe stata nel grado di comprensione.

I campi di forza però erano diversi.

I campi di forza erano estremamente profondi. Chi non era talentuoso non sarebbe riuscito ad ottenere ispirazioni simili.

Se l’affinità con le leggi fosse stata insufficiente, allora uno non sarebbe riuscito ad ottenere ispirazioni nei campi di forza per tutta la vita. E questa affinità con le leggi era decisa fin dalla nascita. I risultati derivati dal duro lavoro sarebbero stati estremamente limitati.

Nemmeno i guerrieri allo stadio delle fondamenta Yuan, i signori al picco del loro livello o perfino i saggi sarebbero riusciti ad ottenere ispirazioni riguardo a campi di forza nomologici. Questo perché i saggi potevano essere forti sotto altri aspetti e non avere necessariamente una grande affinità con certe leggi.

Ad esempio, Jian Ge si concentrava sulle spade ed era impareggiabile nell’arte della spada.

Per quanto riguardava le leggi, coltivava la Sacra Tecnica di Tai Ah e, anche se aveva raggiunto un livello altissimo, aveva poca affinità con l’energia di puro Yang, così fino ad ora non era ancora capace di creare il suo campo di forza di puro Yang.

Quando Bai usò il suo campo di forza del fulmine, perfino gli Anziani erano rimasti scioccati, figuriamoci il pubblico.

Questo giovane vestito di nero era senza dubbio prediletto dai lampi. Era un naturale figlio del fulmine.

La sua comprensione e la sua affinità con le leggi del fulmine erano scioccanti!


