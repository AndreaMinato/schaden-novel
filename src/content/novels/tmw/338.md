---
title: Capitolo 338 - Il Serpente del Fulmine contro il Corvo Dorato
pubDate: 2024-05-24T10:46:59.515Z
tags:
    - tmw
---


Proprio quando Bai finì di parlare, la presenza della bestia del fulmine aumentò. Il campo di forza dei lampi attorno a Bai cominciò a creare saette, come se stesse per sputare tutta la sua energia.

<em>Crackle!</em>

Il campo di forza formò una barriera di fulmini attorno a Bai, ponendolo sotto la sua protezione.

“Roar!!”

La bestia del fulmine emise un ruggito tonante, assordando la gente. Nonostante la barriera, il pubblico poteva sentire la potente energia nel suono. Questa sorta di energia sembrava una saetta che colpì le loro interiora, turbando il loro flusso sanguigno. Era una sensazione estremamente sgradevole.

“Così terrificante!”

La gente si allarmò. Solo il ruggito era qualcosa che non potevano gestire. Se fossero stati al posto di Yi Yun, come sarebbe stato sperimentare l’impatto frontale con quella bestia del fulmine?

Bai stese la mano e afferrò il collo della bestia del fulmine.

“Roar! Roar! Roar!”

La bestia del fulmine iniziò a ruggire come se fosse impazzita mentre il suo corpo cominciava a fremere. Mentre aveva le convulsioni, si ridusse di dimensioni.

L’energia della bestia del fulmine però diventò ancora più forte. Il suo colore passò da nero violastro a nero puro!

Proprio mentre il pubblico pensava che Bai avrebbe evocato la bestia del fulmine per attaccare Yi Yun, accadde una scena scioccante. Bai si premette la bestia del fulmine contro il petto.

<em>Whew!</em> La bestia del fulmine entrò nel corpo di Bai e, con un crepitio, i vestiti di Bai esplosero. Una forte raffica soffiò via il resto del tessuto e scompigliarono i capelli di Bai fino a farli rizzare verticalmente.

Cosa?!

La gente si allarmò. Non poté che alzarsi.

In quel momento, l’immagine della bestia del fulmine apparì sul petto di Bai, sembrava un tatuaggio sulla sua pelle.

Molti di loro rimasero completamente senza parole vedendo questa scena.

Bai aveva divorato la bestia del fulmine!

Il tatuaggio si era diffuso per il corpo di Bai. Una striscia di tigre dopo l’altra avvolse il collo e la faccia di Bai come figure di Lichtenberg. Bai sembrava essersi trasformato in un’altra persona. Il pubblico tremò di paura vedendolo.

In quel momento, la barriera attorno a Bai si contrasse un’altra volta. Alla fine tutta l’energia si condensò insieme, formando l’immagine di un serpente lungo e spesso.

Il serpente divenne sempre più realistico e la sua presenza aumentò. Era lungo 20-25 metri ed era completamente nero. Aveva sei teste e strisce simili a saette.

“Serpente del fulmine a sei teste?!”


Esclamò qualcuno tra gli spalti. Questo era il totem di Bai!

Il totem di Bai era un serpente del fulmine a sei teste. Era una creatura terrificante tra le bestie della desolazione del fulmine. Perfino signori negli stadi avanzati avrebbero avuto difficoltà ad affrontarli nelle divine lande selvagge.

E Bai aveva ottenuto il serpente del fulmine a sei teste come totem.

Tipicamente i totem avrebbero assunto la forma della bestia uccisa dal guerriero.

La forma della bestia della desolazione uccisa avrebbe formato il totem corrispondente.

Per condensare un totem, bisognava uccidere personalmente la bestia della desolazione. Non sarebbe funzionato se fosse stata uccisa da qualcun altro. Questa era una legge che nemmeno il Cristallo Viola poteva violare.

E Bai aveva condensato un serpente del fulmine a sei teste.

Questo dimostrava che doveva averlo ucciso personalmente!

Era anche possibile che avesse ucciso molti serpenti del fulmine a tre teste, facendo evolvere il suo totem. Se un serpente a sei teste fosse evoluto un’altra volta, sarebbe diventato una specie primordiale, un serpente del fulmine a nove teste.

Tuttavia, perfino un saggio negli stadi iniziali non sarebbe riuscito necessariamente a battere dei serpenti del fulmine a tre teste.

Com’era riuscito Bai ad uccidere un serpente del fulmine a tre teste?

Dopo la comparsa del totem, nuvole nere cominciarono a radunarsi insieme e i fulmini iniziarono a coprire il cielo.

<em>Boom!</em>

Quando il fulmine brillò, le nuvole nere aumentarono di dimensioni. Gli spettatori videro nuvole nere radunarsi dall’arena, con la comparsa di vapore.

Dopo nemmeno un secondo, cominciò a piovere nell’arena!

“Una tempesta?”

La gente sentì le gocce fredde cadere sulle loro facce mentre erano sconcertati.

Era semplicemente inconcepibile che un guerriero allo stadio delle fondamenta Yuan influenzasse il clima.

“È questo Bai al picco delle sue forze?”

La gente lo guardò allarmata.

“Ahahah! È passato un po’ di tempo da quando mi sono sentito così bene!” Bai rise fragorosamente. Al momento era a petto nudo, rivelando i suoi muscoli.forti. Il suo corpo era coperto da strisce di tigre e tatuaggi del fulmine, e sul suo petto c’era una tigre che ruggiva, mentre un serpente del fulmine a sei teste si stava sollevando da dietro di lui. Anche la sua spada, Luce Nera, manifestò una grande quantità di fulmini neri. Tutto questo faceva sembrare Bai un dio del fulmine statuario!

Yi Yun fece un respiro profondo vedendo lo stato di Bai, la sua espressione divenne solenne.

Dopo aver divorato la bestia del fulmine nero, aver inserito la sua energia nel suo corpo e aver evocato il totem, Bai era al suo picco, era troppo potente.

Doveva usare tutte le sue forze contro Bai. Tuttavia se lo avesse fatto, non sarebbe stato più in grado di combattere dopo.

“Yi Yun, fai la tua mossa! Nel mio attuale stato, spero solo che attaccherai con la mossa che hai usato per sconfiggere Feng Lin! Vorrei proprio sapere quanti danni mi causerebbe ricevere quell’attacco.”

Bai non si chiedeva se l’attacco l’avrebbe sconfitto o no, ma quanti danni avrebbe fatto. Chiaramente credeva di poter resistere completamente! Sarebbe solo rimasto ferito e non sarebbe stato battuto!

Bai era completamente sicuro di sé, che avrebbe potuto affrontare l’attacco che aveva quasi ucciso Feng Lin, questo dimostrava quanto era presuntuoso!

Tuttavia nessuno disse nulla al riguardo, perché la sua forza gli dava il diritto di dire parole del genere!

“Sfortunatamente non puoi più usare quell’attacco. Lo rimpiango, ma userò comunque il mio stato più forte per sconfiggerti. Fa la tua mossa, forse… mi sorprenderai e non mi deluderai!”

Bai puntò Luce Nera verso Yi Yun!

Yi yun sospirò mentre toccava Luce Distinta e sorrise con amarezza.

“In effetti non posso più usare quell’attacco… avevo ancora un po’ di speranze di vincere questo campionato di gruppo generale. Dopotutto provo gratitudine nei confronti del Regno Divino di Tai Ah, così ho risparmiato le forze e non ho usato certe mosse quando possibile. Il consumo di energia sarebbe stato troppo grande, impedendomi di combattere le battaglie dopo. Tuttavia…”

Yi Yun smise di parlare e passò piano la mano su Luce Distinta, aprendo una ferita sul suo palmo e facendo scorrere il sangue sulla spada.

Il sangue di Yi Yun sembrava lava calda. Iniziò a bruciare nel momento in cui cominciò a scorrere su Luce Distinta.

“Tuttavia ora non ho altra scelta. Così sia! Non ci baderò più e farò una battaglia magnifica contro di te!”

Lo sguardo di Yi Yun ardeva di spirito combattivo.

Fissò direttamente l’avversario, che ricambiò.

“Oh? Credi ancora di avere il capitale per affrontarmi? Userò tutte le mie forze per questo attacco!” Disse ad alta voce Bai.

Yi Yun rise: “Anche io userò tutte le mie forze. Credo che il mio attacco a piena potenza almeno non ti deluderà!”

Yi Yun usò le parole di Bai contro di lui.

Bai rise fragorosamente: “Ottimo! Non vedo l’ora! Lascia che ti ricordi che potresti morire a causa di questo attacco!”

Mentre parlava, il qi assassino divampò dal corpo di Bai.

I guerrieri della Divina Città di Tai Ah, specialmente Wen Yu, Chu Xiaoran e gli altri che conoscevano Yi Yun, trattennero il fiato. Bai al picco delle sue condizioni era troppo terrificante. Era così forte che la gente non avrebbe avuto il coraggio di resistergli.

Tra gli spalti degli Anziani, Cang Yan era ancora più concentrato. Temeva che sarebbero capitati degli incidenti. Dal suo punto di vista, nemmeno i saggi da giovani avrebbero potuto competere con Bai!

La pioggia diventò più intensa.

Il vapore permeava l’arena.

Bai e Yi Yun, due coetanei talentuosi, erano a meno di sessanta metri di distanza l’uno dall’altro. Si stavano guardando l’un l’altro, separati da una tenda di pioggia.

In quel momento Bai fece la sua mossa!

Brandì la spada nera e, come una saetta, tagliò la tenda di pioggia!

Il potere di quell’attacco fu sufficiente a fare tremare il cielo e la terra!

L’intero palco delle divine lande selvagge, compreso lo spesso tungsteno viola fu aperto dal fendente, creando un’enorme fenditura!

Il raggio tagliente di Bai, insieme al suo serpente del fulmine a sei teste, si precipitò su Yi Yun!

Le pupille di Yi Yun si rimpicciolirono. In quel momento anche lui aveva fatto la sua mossa. Era ancora la mossa della tomba della spada, ma in essa ora c’era una traccia di intento di spada di puro Yang. Questo era anche l’intento di spada più potente che Yi Yun poteva usare al momento.

Tuttavia solo questo intento era lontano dall’essere sufficiente.

In quel momento risuonò un grido dal suo corpo!

Assomigliava al grido di una fenice. Non importava quanto fosse rumorosa la pioggia che cadeva e il tuono, furono sovrastati dal grido.

“Cos’era quello?!”

Gli spettatori si allarmarono sentendo quel suono troppo forte. Sembrava riecheggiare nelle loro orecchie fino ad arrivare ai loro cuori. Eppure non era sgradevole, invece stava rendendo più lucide le loro menti!

<em>Boom!</em>

Le fiamme di puro Yang bruciavano e, come un sole radioso che esplodeva dietro Yi Yun, l’immagine di una valle Tang apparì dietro di lui. Prima che il pubblico potesse reagire, vide una luce divina levarsi al cielo. Come una spada divina, caricò tra le nuvole, dividendole!

“Xiao!”

Ancora una volta sentirono quel grido chiaro e fragoroso. Il pubblico sconvolto vide un corvo dorato, coperto da fiamme di puro Yang, uscire fuori dal corpo di Yi Yun, seguito da una scia di luce!

Questo corvo dorato aveva un’apertura alare ampia decine di metri e quasi copriva l’intero palco delle divine lande selvagge.

Le gocce e il vapore attorno evaporarono all’istante a causa delle fiamme di puro Yang bruciante!

“Cielo! Cos’è quello?”

La gente era davvero scioccata. L’uccello divino appena apparso aveva gli occhi di un corvo, il becco di un’aquila e le piume di una fenice. Aveva tre zampe e tutte le sue piume erano coperte da fiamme dorate di puro Yang.

“Un Corvo Dorato?! Il Corvo Dorato a Tre Zampe?!”

Gridarono alcuni con incredulità. Il corvo dorato era uscito dal corpo di Yi Yun. Che fosse il suo totem?!

“Com’è possibile?!”

Sarebbe stato già davvero sbalorditivo se un guerriero ordinario avesse avuto un totem con la forma di una bestia della desolazione di grado sovrano!

Bai ne era un esempio.

Se fosse stata una specie primordiale, sarebbe stato ancora più interessante. Tuttavia solo i saggi avrebbero avuto questo tipo di totem.

Dopotutto i totem dei guerrieri erano stati ottenuti mentre cacciavano. Tipicamente, solo i saggi potevano dare la caccia a specie primordiali.

Perfino i signori umani che potevano aver avuto la fortuna di uccidere una specie primordiale forse non avrebbero avuto la capacità di assorbirla!

Un Corvo Dorato a tre zampe!

Era ad un livello superiore rispetto alle specie primordiali!

Come poteva apparire in un guerriero dal Sangue Viola?!

Il pubblico non ebbe tempo di pensarci con attenzione. Tutto ciò che videro fu il corvo dorato a tre zampe precipitarsi sul serpente del fulmine a sei teste e, con un grido feroce, stese gli artigli affilati per afferrare il serpente.

<em>Crackle!</em>

La saetta viola ruggì mentre le fiamme di puro Yang lo avvolsero. Il serpente del fulmine e il corvo dorato iniziarono a combattere ferocemente a mezz’aria!

I serpenti per natura non potevano competere con le aquile, così come poteva un serpente del fulmine a sei teste fronteggiare una bestia divina come il corvo dorato?

In pochi secondi, le tre zampe riuscirono a centrare il bersaglio e il corvo dorato fece a pezzi il serpente!

Il serpente del fulmine a sei teste cominciò a sanguinare come una vera bestia della desolazione in carne ed ossa!

Il fendente di Yi Yun arrivò subito dopo che il corvo dorato a tre zampe uccise il serpente del fulmine a tre teste, attaccando insieme al corvo dorato!

In quel momento il mondo sembrò ammutolirsi. La gente vide solo un raggio dorato di spada. Il raggio illuminò il mondo e divise perfino le nuvole scure nel cielo!

<em>Boom!</em>

Il fulmine si ruppe mentre veniva avvolto dalle fiamme di puro Yang, riducendo tutto in cenere.

La spada di Yi Yun impattò nel campo di di forza di Bai, strappandolo come se fosse fatto di carta!

Bai ne fu allarmato e alzò la spada per fronteggiare l’attacco imminente. Tuttavia, sotto la pressione delle terrificanti fiamme di puro Yang e del corvo dorato a tre zampe, aveva la sensazione che sarebbe stato impossibile competere con loro.

<em>Peng!</em>

Il raggio di spada esplose e Bai sentì una forte energia precipitarsi su di lui. Era come la foglia di un albero trascinata da un uragano, impotente!

“Bai!”

Accanto al signore della Divina Città di Tai Ah, le pupille del capo della pagoda a sette stelle si rimpicciolirono e l’uomo si alzò. La sedia sotto di lui si polverizzò all’istante!

Allo stesso tempo, Bai sputò una boccata di sangue. Il suo qi vitale protettivo si era frantumato e il suo sterno era collassato completamente. Era volato via come un pezzo di carta. E il qi di spada di puro Yang stava ancora mirando verso di lui, cercando di ucciderlo!

Tuttavia in quel momento il capo della pagoda delle sette stelle sembrò apparire all’istante accanto a Bai e lo afferrò.

“Peng!”

Con un cenno delle maniche del capo della pagoda delle sette stelle, il terrificante qi di spada di puro Yang si frantumò completamente prima ancora di avvicinarsi.

Nessuno disse una parola mentre guardavano il capo della pagoda delle sette stelle afferrare Bai.

Il risultato di questo scontro aveva stravolto ogni aspettativa. Bai era stato sconfitto da Yi Yun?!

Alla fine, il capo della pagoda delle sette stelle era dovuto intervenire personalmente per salvare Bai!

Il pubblico aveva la sensazione di stare sognando, specialmente i guerrieri del regno divino del Drago delle Nuvole che non potevano accettarlo.

Bai era il loro dio della guerra, eppure era stato sconfitto da un ragazzo più giovane di lui e dalla coltivazione inferiore. Com’era possibile?!

La gente alzò gli occhi al cielo. La pioggia si era fermata. L’attacco di Yi Yun aveva diviso le nuvole nere, disperdendo la pioggia causata dai fulmini di Bai!

Uno poteva causare la pioggia e l’altro aveva la capacità di disperdere le nuvole!

Era difficile immaginare che la battaglia fosse arrivata a questo punto. Era arduo pensare che fossero entrambi guerrieri della giovane generazione!

Tuttavia ciò che era più scioccante era il corvo dorato a tre zampe apparso all’ultimo momento.

L’immagine misteriosa piena di fiamme di puro Yang era ancora impressa nelle iridi del pubblico, non potevano scordarsela.

Non c’era dubbio che fosse un corvo dorato a tre zampe, ma come poteva essere apparso? Era il totem di Yi Yun?

La gente guardò Yi Yun con incredulità.

Come poteva un guerriero dal Sangue Viola avere un corvo dorato a tre zampe come totem?


