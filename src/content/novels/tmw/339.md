---
title: Capitolo 339 - Una tigre che lascia la sua collina e discende nelle pianure
pubDate: 2024-05-24T11:46:59.515Z
tags:
    - tmw
---


Il totem di un guerriero di solito veniva condensato dopo aver dato la caccia a numerose bestie della desolazione. I marchi condensati dopo aver ucciso una bestia della desolazione potevano non essere perfetti, così i guerrieri che non avevano talento nel condensare un totem avrebbero dovuto fare centinaia di tentativi prima di riuscirci a stento.

Inoltre, i totem nella forma di una bestia diventavano sempre più difficili da condensare via via che aumentava il loro grado. Non era solo la difficoltà nell’uccidere una bestia della desolazione di alto livello, nemmeno la condensazione era semplice.

Ad esempio, anche se un guerriero dal Sangue Viola avesse ucciso una specie primordiale, forse non sarebbe riuscito a condensarne il totem, figuriamoci un corvo dorato a tre zampe che era molto più potente di una specie primordiale!

La vasta arena era precipitata in un silenzio totale. Sia i guerrieri della Divina Città di Tai Ah che i guerrieri delle settantadue pagode del Drago delle Nuvole, dei dieci paesi meridionali o di altre fazioni minori, erano tutti increduli.

“Come fa Yi Yun ad avere il totem di un corvo dorato?” Chiese un Anziano della Divina Città di Tai Ah a Cang Yan. Anche se Yi Yun aveva la granmaestra Yuehua come quasi maestra, era Cang Yan ad essere più informato sulla sua coltivazione.

Cang Yan si irrigidì per un po’ per poi balbettare: “Non lo so nemmeno io… In effetti sono stato io a portarlo a scegliere una tecnica totemica mistica e poi… Ah, ha scelto il totem delle Diecimila Bestie…”

“Il Totem delle Diecimila Bestie?!”

In quanto Anziano della Divina Città di Tai Ah, naturalmente sapeva cosa significava.

Non solo era una copia parziale, era anche estremamente difficile da coltivare. Fin dai tempi antichi, nessuno nel Divino Regno di Tai Ah era riuscito a padroneggiarlo.

Yi Yun aveva imparato ad usare il Totem delle Diecimila Bestie?!

Molti degli Anziani presenti della Divina Città di Tai Ah avevano visto il totem delle Diecimila Bestie in passato. Pensandoci con attenzione, il totem che Yi Yun aveva evocato assomigliava al Totem delle Diecimila Bestie.

<em>È… possibile?</em>

Yi Yun aveva padroneggiato una tecnica che loro non potevano usare?

Molti Anziani stavano guardando Cang Yan con fare dubbioso, Cang Yan poté solo ricambiare i loro sguardi senza parole.

Aveva fatto di tutto per cercare di impedire a Yi Yun di scegliere il Totem delle Diecimila Bestie, ma alla fine questo ragazzino l’aveva padroneggiato?!

Questo aveva stravolto la percezione del mondo di Cang Yan.

<em>’Davvero un mostro… Dopo un torneo, mi assicurerò di chiedergli come ci è riuscito.’</em>

Mentre Cang Yan stava riflettendo, la trasmissione della voce del signore della città risuonò nelle sue orecchie.

“Aver potuto produrre una persona del genere è una delle più grandi benedizioni del nostro Divino Regno di Tai Ah. Se il Ragazzo Pastore porterà un’orda di bestie e causerà una calamità per il nostro regno, allora forse questa sarà una possibilità per rinascere dalle proprie ceneri. Il Divino Regno di Tai Ah è esistito per troppo tempo, facendo diventare un po’ letargico il paese. La morte potrebbe non essere negativa e Yi Yun potrebbe dare l’opportunità al Divino Regno di Tai Ah di rinascere dalle sue ceneri…”

“In futuro, potrebbe perfino avere la possibilità di diventare un Grande Imperatore…”

Disse con tono solenne il signore della città.

Non solo Cang Yan, molti degli Anziani presenti furono allarmati dalla trasmissione del signore della città.

Un Grande Imperatore!

Nella storia lunga decine di milioni di anni della Divina Città di Tai Ah, non c’era mai stato un solo Grande Imperatore, la persona più forte era un saggio di massimo livello.

Il divario tra Saggi e Grandi Imperatori era enorme. Era una distanza che avrebbe fatto sospirare molte persone.

Yi Yun aveva la possibilità di diventare un Grande Imperatore?

In tal caso, il Divino Regno di Tai Ah probabilmente avrebbe fatto un balzo qualitativo incredibile!

Un Grande Imperatore non solo garantiva la prosperità del Divino Regno di Tai Ah, ma se la sua stirpe si fosse mescolata con la casata reale, l’avrebbe rafforzata ulteriormente.

A parte questo, un Grande Imperatore avrebbe creato molti tipi di arti marziali, lasciando eredità inestimabili!

Dopotutto le tombe della spada e della sciabola erano state lasciate da una persona che sospettavano essere un Grande Imperatore. Sfortunatamente, le tombe della spada e della sciabola non erano un’eredità completa.

Erano state aperte prima, perdendo molti oggetti preziosi. Erano rimasti solo i segni della spada e della sciabola, che sembravano essere stati tracciati con noncuranza dal proprietario, così non erano considerati un’eredità. Tuttavia, le tombe della spada e della sciabola, insieme alla formazione al loro interno, aveva permesso alla Divina Città di Tai Ah di fondarsi sul limitare delle divine lande selvagge grazie all’aiuto di un esperto impareggiabile!

Solo un’eredità incompleta era così preziosa, così era ovvio quanto fosse inestimabile l’eredità completa di un Grande Imperatore!

Se ci fosse stato un Grande Imperatore nel paese, avrebbe aumentato la forza generale del Divino Regno di Tai Ah. Con un Grande Imperatore, anche il numero di saggi nel paese sarebbe aumentato.

E forse sarebbe potuto apparire un secondo Grande Imperatore.

“Un Grande Imperatore, è davvero possibile? Yi Yun potrebbe diventare un Grande Imperatore?”

Cang Yan guardò Yi Yun e provò incredulità. Per lui i Grandi Imperatori erano leggende elusive.

Avrebbe assistito all’ascesa di un Grande Imperatore e sarebbe diventato uno dei maestri di questo Grande Imperatore?

Solo pensarci gli diede la sensazione di stare sognando.

Se fosse diventato il maestro di un Grande Imperatore, anche se fosse stato uno dei maestri meno sbalorditivi tra i futuri maestri di Yi Yun, Cang Yan avrebbe provato un’enorme soddisfazione. Era impossibile per lui diventare un Grande Imperatore, ma sarebbe potuto morire senza rimpianti se avesse avuto uno studente capace di farlo.

In quel momento, il signore della città continuò: “Temo che Yi Yun non possa più combattere. Ammettiamo la sconfitta per questa battaglia. È già un membro d’élite eccezionale per aver combattuto fino a questo punto. Ha ottenuto abbastanza gloria per il Divino Regno di Tai Ah e ci ha fatto vincere posti preziosi. Ricompenserò personalmente Yi Yun per i suoi meriti dopo questa battaglia.”

Cang Yan guardò Yi Yun. In quel momento il giovane era impallidito dopo aver usato il suo totem del Corvo Dorato. Non era rimasta nemmeno una traccia di rosa sul suo viso e le sue mani, che brandivano la spada e la sciabola, stavano tremando. Anche se non aveva spaccato i suoi meridiani stavolta, Cang Yan poteva sentire che Yi Yun aveva quasi esaurito il suo qi vitale.

Usare il totem del Corvo Dorato per meno di un respiro di tempo aveva esaurito il suo qi vitale.

Yi Yun ora era davvero esausto. Molto probabilmente non sarebbe riuscito nemmeno ad usare le mosse delle 32 verità della sciabola. Era inutile combattere ulteriormente.

Yi Yun usò la Lama Letale Sonica per sostenersi mentre ansimava pesantemente. Riuscì a stento a regolare il suo flusso sanguigno caotico.

Anche se aveva il sangue del Corvo Dorato da usare come medicina curativa, ne aveva già bevuto molto e aveva già assorbito quello che poteva.

Sarebbe stato ancora efficace berne ancora un po’, ma sicuramente non era sufficiente a fargli recuperare abbastanza energia da poter vincere in questo torneo.

“Sembra… che non ce la possa fare…”

Non solo Cang Yan, anche gli altri iniziarono a capire la situazione di Yi Yun.

“Sembrava che non potesse farcela nemmeno la scorsa volta, ma è comunque riuscito a sconfiggere Murong Guang con un solo fendente.”

Alcuni guerrieri del regno divino del Drago delle Nuvole tra le panchine dei partecipanti stavano discutendo piano.

Precedentemente, Murong Guang aveva pensato di poter eliminare facilmente Yi Yun, ma alla fine era stato sconfitto facilmente. Si ricordavano ancora bene quella scena.

Erano ancora molto cauti e, specialmente visto che Yi Yun aveva quasi reso invalido Murong Guang, questi membri d’élite erano impauriti. Non avevano il coraggio di affrontarlo. Nessuno voleva seguire le orme di Murong Guang.

“Umpf! Stavolta è ancora più esausto! Il suo totem è ancora più terrificante di quel fendente. Con la sua coltivazione al picco del Sangue Viola, già potersi reggere in piedi non è male! Yi Yun è esausto, non c’è niente di cui aver paura!”

Disse con arroganza un giovane vestito di viola mentre guardava Yi Yun.

In quel momento, sul palco delle divine lande selvagge, Yi Yun ebbe le convulsioni e posò tutto il suo peso sulla Lama Letale Sonica, sputando alla fine una boccata di sangue.

Il sangue macchiò il tungsteno viola e freddo.

“Yi Yun!”

Chu Xiaoran e gli altri si preoccuparono molto vedendolo in queste condizioni.

“Sta vomitando sangue! Ahah!” Il giovane vestito di viola che aveva parlato prima rise fragorosamente. I suoi occhi stavano brillando con entusiasmo. Riguardò i suoi coetanei e mostrò uno sguardo compiaciuto.

“Come ho detto, non può farcela più, eppure non mi credete!”

Gli altri si scambiarono un’occhiata e poi qualcuno annuì: “In effetti non dovrebbe farcela. È la nostra occasione.”

“Umpf! Il capo della pagoda delle sette stelle ha trasmesso la sua voce, ha detto che Yi Yun ha qualche possibilità di diventare un Grande Imperatore. Anche se non ci credo, se lo diventerà in futuro non l’avremmo comunque sconfitto da giovane?”

“Giusto. Solo pensare di sconfiggere un giovane Grande Imperatore mi entusiasma. In futuro, potremo dire di aver sconfitto un giovane Grande Imperatore, ahahah!”

Sotto le istigazioni del giovane vestito di viola, molti giovani del regno divino del Drago delle Nuvole risero con entusiasmo. Erano impazienti di sconfiggere Yi Yun.

“Yi Yun, ti sfiderò!”

Il giovane vestito di viola salì sul palco delle divine lande selvagge dandosi delle arie e guardò Yi Yun con alterigia.

In quel momento, la trasmissione di qi vitale di Cang Yan risuonò nelle orecchie di Yi Yun: “Non cedere alle sue provocazioni. Questa persona può sembrare ritardata, ma è comunque molto forte. Tra i dieci rimasti al regno divino del Drago delle Nuvole, probabilmente è il terzo o il quarto più forte. Al momento non puoi più competere con lui. Devi solo ammettere la sconfitta. Se non vuoi dirlo, ti rappresenterò io nell’ammettere la sconfitta.”

Cang Yan temeva che Yi Yun sarebbe stato avventato a causa della sua giovane età. Se avesse accettato di combattere imprudentemente contro questa persona spudorata, sarebbe solo caduto nel suo tranello. Una volta che avessero iniziato a lottare, l’altra parte avrebbe sicuramente usato vari metodi per ferirlo gravemente.

Anche se la vita di Yi Yun non sarebbe stata in pericolo vista la presenza di Cang Yan, l’Anziano si sarebbe davvero irritato se il numero uno del Divino Regno di Tai Ah fosse stato malmenato brutalmente da una persona del genere.

Yi Yun rimase in silenzio e non rispose.

Questo giovane vestito di viola probabilmente era più forte di Jun Yue a causa della sua età!

Al momento era troppo chiedere a Yi Yun di combattere contro qualcuno di più forte di Jun Yue.

“Sono Murong Fei. Ricorda il mio nome perché verrai sconfitto da me. In futuro, anche se compierai grandi imprese, non cambierà il fatto che sarai come una donna che mi sono scopato. Non importa quanto diventerà distinta in futuro, sarà comunque una persona che mi sono scopato, ahahahah!”

Il giovane vestito di viola rise fragorosamente.

Aveva già immaginato che Yi Yun si sarebbe arreso, ma come poteva permetterlo?

Se Yi Yun si fosse arreso, allora non avrebbe potuto picchiare brutalmente Yi Yun e non sarebbe diventato il guerriero che aveva sconfitto un giovane Grande Imperatore.

Non gli importava che Yi Yun fosse esausto al momento, non sarebbe cambiato il fatto che lo avrebbe sconfitto. Avrebbe avuto diritto di vantarsi sia nel suo clan che nella sua cerchia di conoscenze.

Solo a pensare di sconfiggere una figura del genere si sentiva alla grande!


