---
title: Capitolo 340 - Trasmissione della Voce
pubDate: 2024-05-24T12:46:59.516Z
tags:
    - tmw
---


“Allora ragazzino? Osi batterti contro di me?” Murong Fei brandì la spada e la puntò verso la fronte di Yi Yun. La sua espressione era piena di disprezzo e provocazione. “Il cosiddetto numero uno tra i giovani del Divino Regno di Tai Ah ha abbastanza coraggio? Se non pensi di farcela, implora pietà.”

Murong Fei divenne sempre più arrogante. Immaginava che Yi Yun si sarebbe arreso.

Non poter combattere Yi Yun lo avrebbe riempito di rimpianto perché avrebbe perso il diritto di vantarsi.

Anche così, voleva comunque continuare a provocarlo per spingere Yi Yun ad accettare imprudentemente la sua sfida.

Anche se Yi Yun non avesse accettato, deriderlo compiaceva Murong Fei. In futuro si sarebbe potuto pavoneggiare nella sua cerchia e nel suo clan di come aveva umiliato e fatto scappare con la coda tra le gambe il numero uno del Divino Regno di Tai Ah, Yi Yun, una persona che sarebbe diventata un Grande Imperatore.

Questo effetto era a stento accettabile.

Tutti i guerrieri della Divina Città di Tai Ah si infuriarono.

Molti non riuscirono più a tollerarlo!

“#@é^, non ho mai visto una persona così spudorata!” Uno si alzò e indicò Murong Fei mentre lo insultava.

“Murong Fei è una me**a! E quel Murong Guang pure! Devono provenire dalla stessa famiglia. Uno più spudorato dell’altro!”

“Ca**o! Ancora a dire str****te, dando l’impressione di essere chissachì. Perché non ha combattuto prima? Non è diverso da un sacco di patate. Se a Yi Yun fosse rimasto il 30% della sua forza, potrebbe finirlo in una mossa. E pensare che osa essere arrogante. Perfino l’abbaiare di un cane è meglio delle tue urla!”

I guerrieri del Divino Regno di Tai Ah erano piuttosto bravi ad insultare.

Tuttavia Murong Fei era completamente sfacciato e rimase impassibile.

<em>Che importa se mi insultano?’</em>

“Signorina, questa persona è troppo spudorata.” Accanto a Luo Huo’er, la serva Dong’er strinse i suoi pugnetti rosa e morbidi mentre il suo visino rotondo divenne rosso come una mela per la rabbia. Mentre lo diceva, il suo petto immaturo si alzava e si abbassava come un palloncino.

Luo Huo’er guardò Murong Fei con disgusto e irritazione. Questa era la prima volta che vedeva un rospo così spudorato. Al confronto quello sgradevole Yi Yun sembrava un angioletto.

Vedendo Murong Fei essere così arrogante e tornando a guardare Yi Yun, gli occhi neri di Luo Huo’er rotearono, come se stesse riflettendo. Sembrava colta da un dilemma.

Si sfregò la fronte liscia con le sue dita sottili, come se stesse lottando per decidersi per poi mormorare tra sé e sé: “Solo stavolta. Non dovrebbe essere un problema…”

…

In quel momento, sul palco delle divine lande selvagge, l’arbitro guardò Yi Yun.

“Yi Yun, vuoi accettare questa sfida?”

Vedendo che Yi Yun era rimasto in silenzio, l’arbitro non ebbe altra scelta che chiederlo.

“Yi Yun, non cadere nel loro tranello! Stai ammettendo la sconfitta dopo una grande battaglia, non è vergognoso. Invece quel Murong Fei è così spudorato da aver attirato il disprezzo della gente. Devi solo ammettere la sconfitta. Se combattessi contro di lui, finiresti con l’essere ancora più umiliato.”

Chu Xiaoran temeva che Yi Yun sarebbe caduto nella trappola.

Cang Yan notò che Yi Yun non sembrava volersi arrendere, così si alzò: “Rappresenterò Yi Yun per la resa…”

Proprio mentre Cang Yan stava dicendo questo, Yi Yun alzò all’improvviso una mano: “Aspetta! Accetterò questa battaglia!”

Cosa?!

Tutti rimasero sbalorditi. Chiunque poteva capire che Yi Yun era al limite. Non poteva battere Murong Fei, eppure aveva accettato la sfida? Non era come farsi del male da soli?

“Ahahahah!” Murong Fei rise fragorosamente. “Ottimo, all’inizio pensavo che fossi un codardo, ma ora mi devo rimangiare la parola. Non sei un codardo, ma un completo idiota. Molto bene, combattiamo! Ti picchierò come un cane!”

Murong Fei strinse i pugni con estremo entusiasmo.

“Non avere così tanta fretta. Sono il capo del gruppo generale. Posso lasciare che Chu Xiaoran combatta al posto mio.” Mentre parlava, Yi Yun guardò Chu Xiaoran.

Chu Xiaoran rimase sbalordita.

L’avrebbe lasciata combattere al suo posto?

Non aveva perso nella divisione degli adolescenti, così, secondo le regole del torneo, chiunque non fosse stato sconfitto aveva il diritto di combattere. Questo includeva Wen Yu e un po’ di altri coltivatori del primo anno.

Tuttavia… non poteva competere con Murong Fei!

Murong Fei era un coltivatore allo stadio delle fondamenta Yuan e, a causa della differenza d’età, Chu Xiaoran avrebbe solo avuto la peggio contro di lui. Inoltre Murong Fei sembrava un tipo spudorato e senza ritegno.

Yi Yun voleva che fosse lei a combattere?

Chu Xiaoran era completamente stordita. In quel momento, la trasmissione di qi vitale di Yi Yun risuonò nelle sue orecchie: “Temporeggia, lascia che anche Wen Yu e gli altri combattano. Provate a temporeggiare il più possibile prima di scendere in campo. Cercate di trattenerlo per circa uno o due bastoncini di incenso di tempo. Più temporeggerete, meglio sarà. Quando inizierai a combattere, arrenditi velocemente!”

Chu Xiaoran rimase scioccata quando sentì le parole di Yi Yun. Trattenerlo per 1-2 bastoncini di incenso di tempo?

In questo mondo, un bastoncino di incenso di tempo sarebbe equivalso a dieci respiri e sarebbe stato insufficiente per permettere a Yi Yun di riprendersi.

Nelle condizioni di Yi Yun, ci sarebbero voluti 4-5 giorni per recuperare le energie. E questo solo a condizione di usare ogni sorta di tesoro per curarsi.

“Yi Yun, cosa stai facendo?” Chiese preoccupata Chu Xiaoran. “Non cadere nel suo tranello! Quel Murong Fei ti sta provocando apposta così da poter brillare!”

Yi Yun scosse la testa. “Non importa quanto mi provoca, è insignificante per me. È solo un ritardato ai miei occhi. Se mi preoccupassi di un ritardato, allora non sarei al suo stesso livello?”

Queste parole ammutolirono Chu Xiaoran: “Allora tu…”

“Voglio solo vincere! Voglio vincere questo campionato di gruppo generale. Per questo ho accettato la sfida. Tu, Wen Yu e gli altri giovani, aiutatemi a temporeggiare!”

Secondo le regole del torneo, quando una parte mandava una persona a combattere sul palco, l’altra parte avrebbe potuto cambiare sfidante. Finora aveva combattuto Yi Yun solo perché era l’unico capace di competere con i loro avversari.

“Vuoi vincere? Possiamo vincere in circostanze del genere?” Chu Xiaoran era sbalordita. Le parole di Yi Yun erano semplicemente incredibili.

“Farò un tentativo. Nemmeno io ho molta sicurezza e non so cosa accadrà.” Dicendo questo, Yi Yun scese dal palco delle divine lande selvagge.

Chu Xiaoran era completamente confusa.

“Ahahahah! Usi una donna come scudo, sei proprio bravo!” Murong Fei rise fragorosamente. Yi Yun scese dal palco delle divine lande selvagge. Nella sua risata spudorata c’era una tinta di perversione: “Bellezza, vieni a giocare con me! Cavoli, sei proprio bella. Non preoccuparti, sarò gentile.”

Violando le norme sociali, lo sguardo di Murong Fei vagò per il corpo di Chu Xiaoran e si posò sulle sue cosce, e poi sul suo petto.

Questo fece infuriare Chu Xiaoran. Voleva proprio picchiare Murong Fei, ma si ricordò delle parole di Yi Yun e lo sopportò.

<em>Ti lascerò essere arrogante per un po’!</em>

Anche se non sapeva quali erano le intenzioni di Yi Yun e nemmeno lui era troppo sicuro di potercela fare, Chu Xiaoran aveva piena fiducia in lui. Credeva che avrebbe potuto creare un miracolo.

Pensando a questo, Chu Xiaoran disse all’arbitro: “Mi spiace, non mi aspettavo di dover combattere così all’improvviso. Voglio prepararmi per un po’.”

L’arbitro ne fu un po’ sbalordito, prepararsi?

Anche se non sapeva cosa aveva bisogno di preparare Chu Xiaoran, l’arbitro annuì.

“Va bene!”

…

In quel momento, Yi Yun aveva già lasciato l’arena. Era scomparso con un turbinio.

Anche se aveva esaurito le energie, poteva comunque mantenere una velocità che superava di cento volte i mortali.

Nell’arco di pochi respiri di tempo, arrivò di fronte ad una capanna di pietra a poche centinaia di metri di distanza. Nella Divina Città di Tai Ah c’erano molte di queste piccole capanne semplici per strada. Erano state costruite come luogo di riposo per la gente.

In quel momento, nella capanna c’era una ragazza vestita di rosso. Era seduta sulla ringhiera del cortile con noncuranza, appoggiata su un albero accanto alla ringhiera. Entrambe le sue gambe penzolavano nell’aria. Sembrava stesse toccando la superficie di un lago con la punta dei piedi.

“Luo Huo’er!”

Yi Yun era uscito per via della trasmissione della voce di Luo Huo’er!

“Signorina Luo, hai una reliquia della desolazione che può permettermi di recuperare velocemente le forze?”

“Reliquia? Uh… credo di sì…” Confermò Luo Huo’er mentre sembrava preoccupata per via di un’altra questione.

“Esiste una reliquia del genere?” Yi Yun lo trovava incredibile. Una reliquia capace di fare recuperare gran parte o anche tutte le energie ad una persona esausta era qualcosa che mancava perfino al signore della città!

I guerrieri dovevano superare un certo processo per assorbire le reliquie. Le reliquie potevano fare recuperare energie, ma i loro effetti erano lenti e limitati. Nemmeno il sangue del Corvo Dorato che aveva usato aveva un effetto così sbalorditivo.

Anche se sembrava impossibile, Luo Huo’er non aveva motivo di mentirgli. Non poteva essere così dispettosa in una situazione del genere.

“Hai davvero una reliquia del genere, non sarebbe troppo preziosa? Usarla per me…” Yi Yun si interruppe. Le origini di Luo Huo’er erano misteriose e la reliquia avrebbe avuto un valore inestimabile a giudicare dalle sue descrizioni che sfidavano ogni legge naturale.

Sentendo queste parole, Luo Huo’er rimase un po’ senza parole. Come poteva possedere una reliquia così sbalorditiva? Poteva fare recuperare energia a Yi Yun solo per via della sua abilità speciale.

Tuttavia non poteva mostrare la sua abilità in giro perché era legata al suo clan e alla sua razza. Non poteva farlo sapere agli altri.

Luo Huo’er era dispettosa, ma non era brava a mentire. Voleva fare finta di niente, ma vedendo che Yi Yun stava continuando a fare domande, Luo Huo’er si irritò e lo fissò. Lo aggredì verbalmente: “Da dove ti vengono in mente tutte queste assurdità?! Rimani lì e basta!”

“Uh…” Yi Yun trasalì. Non si sarebbe mai aspettato che Luo Huo’er, che pochi momenti fa stava mormorando tra sé e sé, all’improvviso avrebbe cambiato completamente atteggiamento.

“Stenditi!” Disse Luo Huo’er con uno sguardo disgustato indicando un tavolo di pietra.

Il tavolo era lungo circa trenta centimetri e questo rese un po’ senza parole Yi Yun. Era così piccolo, a stento sufficiente per sedersi, come poteva stendercisi?

“Non c’è tempo, sbrigati!” Lo sollecitò Luo Huo’er. Yi Yun non ebbe altra scelta se non stendersi sul tavolo di pietra.

Ora Yi Yun era alto quanto un adulto, così per lui sdraiarsi su un tavolo così piccolo era un’acrobazia. Se non fosse stato attento, sarebbe potuto cadere.

Quando vide la posizione comica di Yi Yun, Luo Huo’er sorrise. Voleva proprio cogliere questa occasione per stuzzicare Yi Yun, ma visto che erano a corto di tempo rinunciò all’idea.

Stava per usare la tecnica mistica della sua razza, ma poi tirò fuori la reliquia di una bestia della desolazione dal suo anello interspaziale e la lanciò a Yi Yun: “Questa è una medicina speciale, mangiala.”

“Medicina speciale? È questa?” Yi Yun fissò la reliquia che sembrava una pillola di zucchero nella sua mano. Era senza parole.

<em>Mi hai preso per un bambino?!</em>

Ora era un Divino Maestro della Desolazione e non sarebbe stato così facile ingannarlo. Non era una reliquia ordinaria che poteva essere comprata per strada?

Questo oggetto gli avrebbe fatto recuperare velocemente le energie? Non era uno scherzo?!


