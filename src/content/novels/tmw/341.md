---
title: Capitolo 341 - Fontana d’Acqua Limpida
pubDate: 2024-05-24T13:46:59.516Z
tags:
    - tmw
---


“Non è una normale reliquia della desolazione raffinata dal divino serpente dello spirito bianco e da denti di verme della stella?”

Yi Yun tenne la reliquia d’osso scintillante in mano e la esaminò, mentre chiedere a Luo Huo’er di chiarire i suoi dubbi.

Luo Huo’er rimase sbalordita per un momento. <em>’Che diamine? Puoi riconoscerla così?’</em>

Anche se Luo Huo’er sapeva che Yi Yun aveva un ottimo talento nella Divina Tecnica della Desolazione, lo aveva sempre mostrato durante l’estrazione di energia. Non lo aveva mai visto identificare energia.

L’identificazione dell’energia non era facile e richiedeva un’enorme quantità di esperienza.

Molti Divini Maestri della Desolazione che avevano studiato per decadi fino ad un secolo forse non sarebbero riusciti ad identificare completamente i materiali usati in ogni reliquia. Al confronto, per quanto tempo Yi Yun aveva studiato la Divina Tecnica della Desolazione? E aveva passato molto tempo nelle divine lande selvagge, così come si era allenato?

La reliquia d’osso della desolazione nelle mani di Luo Huo’er era un misto di materiali, eppure Yi Yun era riuscito ad identificarli con precisione.

Luo Huo’er non poteva più mentire dopo che Yi Yun aveva capito da cos’era composta. Vedendo che il giovane aveva ancora i suoi dubbi ed esitazioni, Luo Huo’er passò dall’imbarazzo alla rabbia: “Perché fai così tante domande insensate? Vuoi mangiarla o no?”

Yi Yun era senza parole. Era una questione importante. Aveva accettato la sfida di Murong Fei e, se qualcosa fosse andato storto, il risultato sarebbe stato tragico.

Tuttavia la reliquia della desolazione comune che aveva in mano poteva fargli recuperare le forze? Nemmeno un bambino di cinque anni ci avrebbe creduto!

Ma in quel momento Yi Yun poteva solo affidarsi a questa ultima risorsa. Poteva solo pregare che Luo Huo’er non gli stesse facendo uno scherzo. Se l’avesse fatto, sarebbe stato troppo malvagio.

Yi Yun inghiottì la reliquia nella sua mano.

Vedendo che Yi Yun aveva ancora un’espressione incredula anche dopo aver inghiottito la reliquia, Luo Huo’er non aveva modo di giustificarsi.

La situazione era stata troppo improvvisa, così non aveva pensato ad un buon modo per nasconderla. Tuttavia, pensandoci ulteriormente, sembrava che fosse impossibile farlo.

Così l’espressione di Luo Huo’er divenne seria e disse con tono minaccioso: “Ragazzino, ti avverto! Qualunque cosa accada dopo, non devi dirlo a nessuno. Se qualcuno ti chiederà come hai recuperato le forze, dì solo che ti ho dato una medicina speciale!”

Luo Huo’er aveva delle origini speciali. Nessuno avrebbe avuto dubbi sentendo una spiegazione del genere.

Allora, il suo clan aveva lasciato un contatto vicino al Divino Regno di Tai Ah e poi aveva mandato lei nella Divina Città di Tai Ah. Non sapeva che sorta di posizione avesse quella persona nel regno. Per Luo Huo’er era solo un individuo di poco conto, altrimenti perchè sarebbe stato lasciato qui?

Tuttavia pareva che quella persona avesse una certa posizione in questa regione. Non solo poteva mandare Luo Huo’er nella Divina Città di Tai Ah, ma aveva anche permesso alla serva di Dong’er di accompagnarla. Molti signorini non avevano il privilegio di poter portare un servo nella Divina Città di Tai Ah.

In tali circostanze, la posizione di Luo Huo’er nella Divina Città di Tai Ah era sempre stata misteriosa. La gente immaginava che le sue origini fossero straordinarie, ma era strano, perché era venuta ad allenarsi nella Divina Città di Tai Ah e non era rimasta nella sua fazione visto che proveniva da una famiglia prominente?

Era qualcosa che molte persone non riuscivano a comprendere.

Sentendo le parole di Luo Huo’er, Yi Yun rimase un po’ sbalordito. Immaginò che Luo Huo’er dovesse avere un segreto scioccante che voleva mantenere nascosto. E chiaramente, la capacità di curare le ferite non aveva niente a che fare con la reliquia.

“Non lo dirò a nessuno, giusto…”

“Giusto! Sennò, sarai… Eh?” Luo Huo’er sottolineò la parte “Eh” del suo discorso. Allo stesso tempo, scosse il suo piccolo mignolo di fronte alla faccia di Yi Yun. Usò un’espressione che lei riteneva feroce per mostrare quanto sarebbero state terribili le conseguenze se il giovane avesse rivelato il segreto.

“Non pensare che, solo perché sembro debole e bella che mi manchi la forza. Eheh, sennò saresti davvero ingenuo!” Disse con abbastanza sicurezza Luo Huo’er. La gente che faceva questo tipo di discorsi di solito era spazzatura, simile a Luo Huo’er.

Quando lo disse Luo Huo’er però, per qualche motivo sconosciuto, Yi Yun pensò che fosse proprio temibile.

“Va bene, non c’è tempo! Chiudi gli occhi. Non devi sbirciare. Se sbircerai anche solo una volta, ti scaverò via gli occhi!” Disse con ferocia Luo Huo’er, così Yi Yun non ebbe altra scelta se non ubbidire.

In seguito, Yi Yun ebbe la sensazione di venire avvolto da uno strato di luce. Questa membrana misteriosa bloccò ogni sua percezione.

“Oh?”

Yi Yun lo trovò strano quando all’improvviso un’energia fredda lo avvolse.

Sembrava che fosse stato sommerso nell’acqua più pura, in mezzo al vuoto. L’acqua scorreva contro di lui onda su onda e ripuliva il suo corpo. Assomigliava al tocco adorabile di una giovane ragazza. Era estremamente confortevole.

<em>Questo è…</em>

Yi Yun era scioccato. Voleva proprio aprire gli occhi per vedere cosa stava facendo Luo Huo’er.

Tuttavia, ripensando alle parole della giovane, Yi Yun si trattenne.

Senza dubbio, Luo Huo’er stava rischiando di rivelare il suo segreto aiutandolo. Così Yi Yun non prese l’iniziativa di sbirciare.

Il flusso d’acqua limpida che sembrava contenere una quantità di energia meravigliosa assomigliava ad una fontana di sorgente. Vagò lentamente tra i pori di Yi Yun fino a raggiungere i suoi meridiani. Nutrì il suo dantian, i suoi organi e perfino il suo midollo.

Lentamente, Yi Yun ebbe la sensazione di stare recuperando energie. Sentì anche i meridiani della mano destra, feriti dopo aver usato l’intento di spada del palazzo del Puro Yang, che si stavano riprendendo lentamente.

Era possibile anche questo?!

Yi Yun ne fu davvero scioccato.

Mentre si stava riprendendo e sentiva il flusso d’acqua limpido, Yi Yun sembrò sentire una gioia che non aveva mai provato prima. Era qualcosa che non si era nemmeno immaginato in passato.

Era come un uomo e una donna che non avevano mai assaporato il frutto proibito e che non avrebbero mai saputo delle gioie dell’amore. Al momento nemmeno Yi Yun si sarebbe immaginato che ci sarebbe stata una gioia del genere al mondo.

Yi Yun si sentì come un pesce che era stato separato dall’oceano per molto tempo e che ora finalmente era tornato in acqua. Nuotava liberamente mentre stendeva confortevolmente gli arti. Rilassò il suo corpo mentre ogni pollice dei suoi muscoli e della sua pelle sembravano completamente rilassati.

L’acqua pura che schizzava contro il suo corpo stava accumulando costantemente energia nel suo corpo. Yi Yun ebbe la sensazione che il suo fisico stesse cambiando in qualche modo.. Anche se l’avesse esaminato con attenzione, non avrebbe capito come. Eppure inavvertitamente, sembrava che stesse davvero accadendo…

In quel momento Yi Yun sentì un paio di braccia morbide, fresche e lisce abbracciarlo. Quando ricevette l’abbraccio, quella gioia raggiunse il picco. E in quell’attimo di secondo, Yi Yun si sentì come se l’energia limpida nel suo corpo si fosse evoluta. Si era davvero fusa con la sua carne e il suo sangue, senza più separarsi.

Era una sensazione davvero splendida.

Sfortunatamente fu solo un istante fuggevole simile ad un sogno. Fece perfino sospettare a Yi Yun se fossero state davvero le braccia di una ragazza ad abbracciarlo.

Esaminando il suo corpo, Yi Yun si rese conto di essere tornato in condizioni ottimali. Le sue ferite erano state guarite più del 90%. Incluso il suo qi vitale e le sue energie, era quasi tornato al picco delle sue condizioni.

Ora Yi Yun non avrebbe avuto problemi nemmeno ad evocare il totem del Corvo Dorato o ad usare l’intento di spada del palazzo del Puro Yang!

Era così magico?!

Yi Yun lo trovò davvero incredibile.

“È finita!” In quel momento la voce di Luo Huo’er risuonò nelle orecchie di Yi Yun.

“Posso aprire gli occhi?” Chiese Yi Yun.

“Puoi tenerli chiusi, non ti fermerò.” Rispose rigidamente Luo Huo’er.

Yi Yun rimase senza parole e aprì gli occhi. Vide Luo Huo’er con il suo abito raffinato rimanere sul posto. Le sue sopracciglia sembravano salici e il suo visino era rosso. Solo le sue adorabili labbra erano impallidite al punto da fare provare compassione a chi le guardava.

Sembrava che… usare quella tecnica misteriosa fosse proprio stancante per lei.

Yi Yun sentì un po’ di pietà e gratitudine. All’improvviso ebbe la sensazione che questa Luo Huo’er, che di solito era dispettosa e aveva un pessimo carattere, fosse piuttosto adorabile.

Proprio mentre Yi Yun voleva ringraziarla, Luo Huo’er disse all’improvviso: “Perché continui a fissarmi?”

Lo sguardo di Luo Huo’er sembrò schivare il suo. Sembrava un coniglietto che si sarebbe ritirato per 4-5 metri non appena avesse visto il minimo movimento. Pareva che volesse tracciare dei confini tra lei e Yi Yun.

Yi Yun si rimangiò subito le parole di gratitudine. Hai…”

Luo Huo’er lo interruppe all’improvviso: “Perché rimani lì impalato?! Se non ti muovi, perderai al torneo!”

Sentendo queste parole, Yi Yun capì che non voleva parlarne, così non disse altro.

Non la ringraziò e si limitò ad annuire con solennità. In un lampo, si precipitò fuori dal piccolo cortile.

Mentre correva fuori dal cortile, Yi Yun vide in un angolo del muro la Dong’er dalle gambette corte. Con le sue due treccine, aveva trovato due mattoni per arrampicarsi sopra il muro mentre aveva sbirciato nel cortile!

I tempi di reazione della serva erano lenti. Non si rese conto che Yi Yun si era precipitato fuori all’improvviso. Solo quando Yi Yun era corso fuori dal cortile che si rese conto che Yi Yun era svanito. Girò frettolosamente la testa.

Così si ritrovò a fissare Yi Yun. L’atmosfera divenne imbarazzante.

“Uh…” Il visino di Dong’er arrossì mentre indicava il cortile, dicendo con esitazione: “Stavo… stavo solo guardando…”

Yi Yun trovò divertente lo sguardo di Dong’er: “Allora continua a guardare.”

Dicendo questo, Yi Yun scattò di nuovo e scomparì completamente.

“Dong’er!”

In quel momento risuonò una voce fredda. A circa metà del processo, mentre Luo Huo’er stava usando la sua tecnica mistica, Dong’er aveva iniziato a spiarli. Luo Huo’er era concentrata ad usare la sua tecnica e non se n’era resa conto all’inizio, ma dopo naturalmente l’aveva scoperta.

Dong’er sussultò per lo spavento e scese frettolosamente giù per i mattoni ed entrò ubbidientemente nel cortile.

“Signorina… Dong’er la stava seguendo. Quando ho visto il cortile accendersi, ho alzato il collo per dare un’occhiatina…”

Dong’er ritrasse il collo come un bambino che aveva fatto qualcosa di sbagliato.

Luo Huo’er mostrò un’espressione fredda. In realtà non importava che Dong’er l’avesse visto. Curare Yi Yun era diverso dal combattere di fronte al signore della Divina Città di Tai Ah. Anche se avesse rivelato un po’ dei suoi segreti, la gente avrebbe solo pensato che avesse avuto qualche incontro fortuito e avesse coltivato una tecnica interessante, e non avrebbero sospettato che non fosse umana.

E date le sue origini, nessuno l’avrebbe toccata per questo.

Tuttavia, se la gente avesse riconosciuto la sua razza, sarebbe stato problematico. Anche se poteva informare il suo clan e chiederne la protezione, nessuno avrebbe potuto metterla in pericolo. Ma avrebbe causato molti problemi alla sua famiglia e sarebbe stata punita da suo padre.

Solo pensando a suo padre che aveva sempre assecondato i suoi desideri e che sarebbe diventato severo durante momenti critici, Luo Huo’er provò amarezza.

“Questo…” Mentre la mente di Luo Huo’er stava vagando, Dong’er gettò un’occhiata furtiva verso di lei e chiese piano: “Signorina, perché hai abbracciato il fratellone Yi Yun alla fine?”

Sentendo queste parole, l’espressione di Luo Huo’er si incupì. Gettò un’occhiata verso Dong’er e disse con freddezza: “Non è mai successo!”

“Uh?” Dong’er rimase sorpresa per un momento e scosse la testa confusa. Disse comunque con sicurezza: “Ma è successo…”

Luo Huo’er rimase in silenzio. Dal suo bel viso sembrò quasi colare dell’acqua.

Dong’er, che era lenta a reagire, non se ne rese comunque conto. Continuò a fare la sua domanda con ostinazione. Tuttavia, proprio mentre stava per aprire bocca e chiederlo di nuovo, il suo visino paffuto fu pizzicato da due manine!

Luo Huo’er la stava pizzicando per le guance e la stava tirando da entrambi i lati.

“Ahia, male! Male!” Gridò Dong’er. La sua faccia sembrava buffa mentre la sua piccola bocca veniva stesa.

Tuttavia Luo Huo’er non la lasciò andare, né parlò. Continuò a pizzicarla per circa trenta secondi. Dong’er iniziò a piangere. Dalla sua esperienza, quando accadeva, era perché aveva commesso un errore o detto qualcosa di sbagliato.

Dong’er finalmente capì mentre si sfregava la faccia e disse con avvilimento: “Credo di aver visto male…”

Va bene…”

Luo Huo’er annuì con soddisfazione per poi lasciarla andare.

Tuttavia… Era ancora scontenta.

In effetti aveva pensato di poter curare facilmente Yi Yun. Inaspettatamente, curarlo aveva richiesto troppa energia, superando le sue aspettative.

Il 90% del potere curativo nel suo corpo era stato trasferito in quello di Yi Yun, ma era ancora insufficiente.

Come ultima risorsa, Luo Huo’er aveva usato la tecnica di fusione, infondendo alla perfezione i suoi poteri curativi nel sangue, nella carne e nei meridiani di Yi Yun.

Se i poteri curativi usati da Luo Huo’er all’inizio erano un potenziamento per Yi Yun, l’ultimo istante era stato un netto balzo qualitativo.

Tuttavia la tecnica di fusione necessitava di contatto fisico e non poteva essere trasferita attraverso lo spazio vuoto.

Dopo aver consumato molte energie, Luo Huo’er aveva solo potuto usare questo metodo per evitare di fallire all’ultimo momento.

“Quel rospo ha avuto proprio fortuna. Ha ricevuto il mio primo abbraccio.” Quando Luo Huo’er aveva usato la sua tecnica mistica, la situazione era stata troppo urgente per riflettere con attenzione. Ora, pensandoci, aveva la sensazione di averci perso. <em>’È tutto a causa di mia madre. Mi ha insegnato una tecnica mistica del genere. Non è qualcosa che dovrei usare solo per mio marito o i miei figli? Vabbè, non la allenerò in futuro!’</em>

Mentre ci stava pensando, Luo Huo’er diede un calcio ad una pietra per lanciarla in aria. <em>’Beh, lo tratterò come se avessi abbracciato un cane. Ho abbracciato il cane di famiglia quando ero piccola, non c’è differenza!’</em>

Luo Huo’er si confortò mentre calmava lentamente le sue emozioni.


