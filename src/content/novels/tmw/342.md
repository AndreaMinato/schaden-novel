---
title: Capitolo 342 - Combattere di Nuovo
pubDate: 2024-05-24T14:46:59.516Z
tags:
    - tmw
---


In quel momento nell’arena, il torneo tra il Divino Regno di Tai Ah e quello del Drago delle Nuvole era negli stadi finali. Il Regno Divino del Drago delle Nuvole probabilmente avrebbe ottenuto la vittoria.

“Ammetto la sconfitta!”

Dopo pochi secondi che un arbitro dichiarò l’inizio dell’incontro, un giovane che rappresentava la Divina Città di Tai Ah alzò timidamente la mano.

“Ha ammesso la sconfitta? Ha ammesso di nuovo la sconfitta?”

Il pubblico della Divina Città di Tai Ah era sbigottito.

I coltivatori del loro regno si erano preparati molto prima di salire sul palco. Poi avevano bighellonato attorno al palco per un po’ e dopo qualche secondo dall’inizio dell’incontro, avrebbero ammesso la sconfitta!

Cosa stavano facendo?

In realtà, i guerrieri del Divino Regno di Tai Ah sapevano che i giovani che salivano sul palco non avrebbero potuto competere affatto con Murong Fei. Dato che non potevano farlo, era inutile forzarsi. Perché salire e non combattere, ottenendo solo umiliazioni?

“Ahahah, non ho mai visto un gruppo di tartarughe di così grande qualità!”

“Sto morendo dalle risate. Non osano nemmeno combattere. Scenderete sul palco in massa per cantare?!”

I guerrieri del Regno Divino del Drago delle Nuvole fecero battute sarcastiche mentre ridevano.

Precedentemente avevano trattenuto la rabbia, visto che Yi Yun era troppo forte. Non avevano potuto sfogare la loro irritazione. Ora, Yi Yun era gravemente ferito e non poteva più combattere, facendo scendere in campo gli altri. Così avevano iniziato subito a sfogare la loro rabbia ridicolizzando con sarcasmo i guerrieri della Divina Città di Tai Ah.

“Il vostro regno ha solo una persona forte. Nel nostro ne abbiamo quattro! Feng Lin, Bai, Murong Fei. Sono tutti capaci!”

Gridò un altro guerriero del Regno Divino del Drago delle Nuvole.

Quando sentì queste parole, Murong Fei si entusiasmò. Questa persona aveva proprio menzionato il suo nome, insieme a Feng Lin e Bai.

Murong Fei aveva intenzione di combattere brutalmente e torturare nel suo spettacolo solitario, ma non poteva farlo perché i guerrieri del Divino Regno di Tai Ah si arrendevano. Tuttavia si sentiva proprio bene nello stare nel palco da solo, trionfante sugli esperti del Divino Regno di Tai Ah e a guardare dall’alto le masse!

“Wen Yu, sei l’ultima. Temporeggia più che puoi! Dovrebbe essere passato solo metà del secondo bastoncino di incenso di tempo. Yi Yun dovrebbe tornare presto!”

Chu Xiaoran aveva fiducia in Yi Yun. Credeva che, anche se non si fosse potuto riprendere, sarebbe comunque tornato in tempo.

“Sì.” Wen Yu annuì.

“Ah, piccola bellezza. Sei pronta a combattere o farai come gli altri, ammetterai la sconfitta una volta che inizierà l’incontro?” Murong Fei sorrise con derisione. “Se combatteremo, sarò gentile. Non preoccuparti.”

Le sue parole erano piene di scherno.

L’espressione di Wen Yu si incupì e non disse una parole. Mentre sistemava la sua arma, si preparò a salire sul palco.

“Sistemala un altro po’. Non credere che non sappia cosa stai facendo. Siete saliti sul palco uno dopo l’altro per perdere tempo. State provando a temporeggiare? Ahahah! Yi Yun, quel codardo sta usando donne come scudi. Che peccato, per quanto tempo potrete temporeggiare? E anche se perdeste tempo per altri 15-20 minuti? Il risultato non cambierebbe!”

Il sorriso di Murong Fei divenne freddo mentre aspettava Wen Yu.

Vedendo che Murong Fei aveva capito il loro piano, a Wen Yu tremò la mano e quasi le cadde la spada a terra. Era un talento orgoglioso del suo clan, quando mai aveva perso la sua sicurezza prima di scendere sul campo di battaglia?

Ma ora, di fronte a questa scena, Wen Yu sentiva una pressione intensa.

L’avvilimento del pubblico del Divino Regno di Tai Ah, le derisioni del regno del Drago delle Nuvole e lo sguardo perverso di Murong Fei erano tutte fonti di pressione per Wen Yu.

Proprio quando Wen Yu aveva finito di sistemare tutto e stava per salire sul palco, sentì all’improvviso una trasmissione della voce: “Basterà così. Lasciate fare a me da qui in avanti.”

Wen Yu si fermò e girò la testa con forza. Non si era accorta di come Yi Yun era arrivato dietro di lei.

L’abito di Yi Yun era ancora macchiato di sangue e nessuno sapeva cosa aveva fatto durante questo periodo di due bastoncini di incenso di tempo.

Wen Yu usò la sua percezione per esaminarlo, ma non capì nulla dal qi vitale di Yi Yun.

“Signor Yi…” Wen Yu stava per dire qualcosa, quando Yi Yun camminò fino al centro del palco delle divine lande selvagge, di fronte a Murong Fei.

“Yi Yun è qui!” Chu Xiaoran tirò un sospiro di sollievo. Yi Yun era arrivato proprio nel momento stabilito. Sennò non avrebbe saputo cosa fare dopo.

Chu Xiaoran non sapeva cos’aveva fatto Yi Yun. Anche se la sua razionalità le suggeriva che era impossibile riprendersi da ferite così gravi in poco tempo, aspettava comunque con impazienza che Yi Yun facesse un miracolo.

“Yi Yun, finalmente sei uscito fuori? Pensavo che non avresti osato farlo.” Murong Fei guardò Yi Yun con un sogghigno.

Finalmente Yi Yun era apparso ed era il momento di vantarsi per Murong Fei. Non vedeva l’ora di combattere. In tutti questi anni, era stato messo in ombra da Feng Lin e Bai. Non era famoso, ma in effetti era molto sicuro della sua forza!

Aveva bisogno di un’opportunità per dimostrare le sue capacità.

E l’esausto, ma prominente Yi Yun era il miglior trampolino di lancio per farlo!

Anche se sapeva che Yi Yun non si sarebbe potuto riprendere in così poco tempo, Murong Fei esaminò comunque il suo qi vitale per stare sul sicuro. Voleva sapere quanto si era ripreso.

Tuttavia non individuò nulla.

Rendendosi conto delle intenzioni di Murong Fei, Yi Yun sorrise lievemente. Aveva da tempo radunato il qi vitale del suo corpo. Con il Cristallo Viola, il controllo del suo qi vitale era eccellente. Una volta che avesse radunato il suo qi vitale, Murong Fei naturalmente non avrebbe potuto individuare nulla.

Se l’avesse capito, come avrebbe potuto accettare di combattere?

Yi Yun non era una persona magnanima. Non si sarebbe fatto problemi a pugnalare alle spalle i nemici.

“Eheh.” Murong Fei si sentì un po’ sollevato dopo non aver individuato il qi vitale di Yi Yun. Sorrise insidiosamente e lo derise: “Yi Yun, hai temporeggiato per tutto questo tempo per mangiare di nascosto qualche medicina? Quanto è stato efficace?”

Yi Yun rispose con tranquillità: “Non male. Non basterebbe contro degli esperti, ma contro un animale qualunque, specialmente un animale spudorato e incapace, non è un problema.”

Sentendo queste parole, Murong Fei si incupì. Come poteva non aver capito che Yi Yun si stava riferendo a lui, “Vuoi morire!”

Disse Murong Fei mentre il suo qi vitale esplodeva. Dietro di lui, apparì il totem di un leopardo.

Murong Fei era abbastanza capace. Il suo totem era il Leopardo Dorato. Aveva ottime difese e non era facile da gestire. Poter avere un Leopardo Dorato come totem dimostrava che Murong Fei si era allenato molto nelle divine lande selvagge, uccidendo da solo una grande quantità di bestie della desolazione.

“Signorino Murong! Uccidi quel ragazzino!”

Tra gli spalti del pubblico, una famiglia vassalla del clan Murong cominciò a tifare per lui.

Il clan Murong era una delle più grandi famiglie nel regno divino del Drago delle Nuvole, così aveva molti sostenitori tra il pubblico.

L’energia di Murong Fei raggiunse il picco e il giovane gridò. Proprio quando stava per usare la sua tecnica, Yi Yun attaccò all’improvviso!

Tre fendenti colpirono in un istante.

In questi attacchi c’era circa il 10% dell’intento di spada del palazzo del Puro Yang.

“Cha! Cha! Cha!”

I tre raggi squarciarono l’aria e sfrecciarono dritti verso Murong Fei!

Era così veloce che la gente non ebbe tempo di reagire. Il totem evocato da Murong Fei fu fatto a pezzi dai tre attacchi!

“Whew!”

Dopo che i tre fendenti lacerarono il totem, non persero slancio e continuarono a volare dritto verso Murong Fei!

I tre raggi contenevano un intento omicida terrificante!

“Cosa?!”


Murong Fei ne fu davvero allarmato. Era abbastanza capace e in quell’attimo di secondo riuscì a rispondere con tempismo. Volò indietro brandendo la spada per bloccare i tre raggi.

Tuttavia come poteva bloccare gli attacchi di Yi Yun?

Quando Murong Fei si scontrò con il raggio di spada, risuonò un “Ding!” metallico. La spada di Murong Fei si era spezzata!

Il palmo di Murong Fei si lacerò e le sue braccia si intorpidirono. La sua espressione era piena di orrore.

Come poteva esserci un raggio di spada così terrificante? Era riuscito a spaccare all’istante la sua spada?

La spada di Murong Fei non era un oggetto ordinario.

Tuttavia, anche la spada fatta da un maestro aveva bisogno del qi vitale di un guerriero e di intento di spada. Quando due spadaccini erano di livello nettamente diverso in quanto ad intento della spada e forza, allora uno scontro tra di loro di solito sarebbe arrivato a spezzare la spada di una delle due parti!

Ora che la sua arma si era rotta, Murong Fei non aveva più possibilità di resistere.

I tre raggi di spada trafissero il suo qi vitale protettivo, sfrecciando nella sua carne senza esitare.

“Puah!”

Il sangue schizzò e il petto e l’addome di Murong Fei furono trafitti dal raggio di spada. Aspetto ancora peggiore, il terzo raggio infilzò la sua spada, tagliandogli il braccio destro!

Murong Fei emise un grido straziante mentre si schiantava pesantemente a terra. Vide il suo braccio volare con i suoi occhi. Era un’esperienza indimenticabile.

“Il mio braccio…”


Murong Fei era pallido. Anche se un braccio fosse stato tagliato, finché non fosse stato distrutto, avrebbero potuto riconnetterlo con una medicina.

Tuttavia, anche per ricollegare un braccio sarebbe stato necessario più di un anno per riprendersi pienamente.

Inoltre il suo petto e il suo addome erano stati trafitti. Probabilmente ci avrebbe messo più di un anno per recuperare il suo qi vitale. Le sue ferite erano ancora peggiori di quelle di Murong Guang!

“Murong Fei!”

Vedendo che la situazione si era ribaltata, i partecipanti del regno divino del Drago delle Nuvole ne furono scioccati. Cosa stava succedendo? Yi Yun chiaramente aveva esaurito tutto il suo qi vitale e sembrava non sarebbe più potuto resistere ulteriormente. Eppure, in un batter d’occhio, era stato capace di creare un raggio di spada così terrificante?

In pochi secondi, Yi Yun aveva ferito gravemente Murong Fei quasi fino al punto di ucciderlo con i suoi fendenti!


“Yi Yun, lui!”

I partecipanti del regno divino del Drago delle Nuvole guardarono Yi Yun con orrore. Lo videro respirare profondamente e con tranquillità. Brandiva una spada e una sciabola con le mani. La sua schiena era dritta come un giavellotto nel palco delle divine lande selvagge.

Non trovarono nessuna fluttuazione di qi vitale nel suo corpo. Ma per qualche motivo sconosciuto, Yi Yun emanava l’aura di una bestia primordiale dormiente. Faceva provare proprio apprensione!

Questo tipo aveva davvero combattuto contro Bai per molto tempo, rimanendo gravemente ferito?!

Com’era possibile essere così forte anche dopo delle ferite del genere?!

Che sia…

La gente si scambiò delle occhiate e sembrò capire qual era l’unica alternativa.

Che… Yi Yun si era ripreso dalle sue ferite!

Pensando a questo, i guerrieri del Drago delle Nuvole trattennero il respiro. Cielo! Cos’era successo durante quei 7-8 minuti in cui Yi Yun era stato via?!


