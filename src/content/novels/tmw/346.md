---
title: Capitolo 346 - Tentare di Avanzare allo Stadio delle Fondamenta Yuan
pubDate: 2024-05-24T18:46:59.517Z
tags:
    - tmw
---


Yi Yun guardò la residenza di fronte a lui, era ampia diverse centinaia di metri quadrati. C’era un laboratorio alchemico, una libreria, una sala per gli ospiti, una camera da letto e una stanza per coltivare. Comprendeva ogni sorta di struttura.

Al centro della stanza c’era una formazione costosa che poteva accumulare qi vitale del cielo e della terra. Permetteva ad un guerriero di coltivare il doppio più velocemente con metà dello sforzo.

Questa era la stanza di grado celeste all 99esimo piano della divina torre centrale!

Il 99esimo piano era ampio solo diverse migliaia di metri quadrati. C’erano un totale di quattro stanze. Non erano aperte ai coltivatori, ma ora Yi Yun aveva il permesso di starci per un certo periodo di tempo.

Ripensando ad un anno fa circa, quando era entrato nella Divina Città di Tai Ah la prima volta, Yi Yun non si sarebbe mai sognato di entrare nelle stanze del 99esimo piano della torre centrale.

Mentre Yi Yun era pieno di emozioni contrastanti, sentì la voce di una bambina provenire da dietro di lui: “Signorina, signorina, mi aspetti!”

La voce sembrava estremamente familiare. Yi Yun dopo un po’ girò la testa e vide Luo Huo’er, vestita con un abito rosso e stivali di cuoio alti. Stava esaminando i dintorni come se stesse cercando casa.

E dietro di lei c’era la sua serva Dong’er.

La povera Dong’er era nata con due gambe corte, eppure stava portando ogni sorta di borsa. Ansimava ogni qualche passo: “Rallenti signorina.”

Dong’er saliva per le scale ansimando.

Di solito i bagagli sarebbero stati riposti in un anello interspaziale, ma in alcuni casi non era possibile. Ad esempio la pianta nel vaso che Dong’er stava abbracciando al momento. Non si potevano mettere esseri viventi negli anelli interspaziali. Yi Yun vide perfino un gatto appeso al collo della serva, stava dormendo confortevolmente, appallottolato nel colletto di Dong’er.

“Questa stanza è leggermente meglio del posto in cui stavamo. Dong’er, posa le tue cose.” Disse con fare soddisfatto Luo Huo’er.

Dong’er sembrò sollevata dal suo peso. Senza esitare, posò tutti gli oggetti che portava. Anche il gatto saltò giù con riluttanza. Solo allora Yi Yun si rese conto che non era un gatto normale, ma un tipo di bestia spirituale.

“Uh… Ti sei trasferito quassù anche tu?”

Solo allora Luo Huo’er notò Yi Yun, che era al centro della stanza. Era un po’ sorpresa.

Luo Huo’er era stata convocata dal signore della città prima. Aveva ricevuto molti benefici senza motivo e le era stato dato il permesso di rimanere al 99esimo piano della divina torre centrale. Luo Huo’er era ancora contenta per questo, ma non si sarebbe mai aspettata di vedere Yi Yun qui.

Ora Luo Huo’er non lo odiava più, ma di sicuro non era affezionata a lui. Solo vederlo le ricordava di alcune esperienze spiacevoli, incluso come lo aveva guarito non molto tempo fa. Visto che Luo Huo’er non aveva avuto altra scelta se non abbracciarlo, era un po’ irritata.

“Giusto… è una tale coincidenza…” Disse con riluttanza Yi Yun. Pensandoci bene, non pensava che fosse strana la decisione del signore della città di fare sistemare Luo Huo’er qui.

Il Divino Regno di Tai Ah stava per affrontare una grande catastrofe e la posizione di Luo Huo’er era speciale. Il signore della città non sperava che la fazione dietro di lei salvasse il paese, ma sicuramente non era sbagliato intrattenere buoni rapporti con lei.

Era chiaro che sarebbe stato inutile intrattenere buoni rapporti con lei, ma finché Luo Huo’er fosse rimasta al 99esimo piano della divina torre centrale, naturalmente il suo clan non sarebbe rimasto con le mani in mano se un’orda di bestie avesse invaso la città. Sicuramente avrebbero mandato qualcuno nella divina torre centrale.

In quel momento, per Yi Yun poteva essere vitale.

Quando ci pensò, Yi Yun capì gradualmente che il signore della città stava usando la posizione di Luo Huo’er come scudo.

“Perché? Sembri piuttosto riluttante ad essere il mio vicino?” Luo Huo’er arricciò la sua piccola bocca.

Yi Yun scosse frettolosamente la testa: “Come potrebbe essere? Devo ancora ringraziarti per avermi guarito.”

“Meglio!” Gli angoli della bocca di Luo Huo’er si arricciarono lievemente. Si sedette con noncuranza su una sedia e si mise comoda dicendo: “Questo posto è ancora accettabile, anche se è inferiore alla casa in cui vivevo un tempo.”

Sentendo queste parole, Yi Yun roteò gli occhi. Anche se a Luo Huo’er piaceva vantarsi, Yi Yun non dubitò che avesse detto la verità. Non aveva mai scoperto cosa stava facendo nella Divina Città di Tai Ah.

Anche ipotizzando che fosse qui per una missione, il Divino Regno di Tai Ah non era un territorio di alto livello ed era difficile che possedesse qualcosa che potesse attirare quelle super fazioni. E anche se avesse un tesoro del genere, era illogico mandare Luo Huo’er, una figlia preziosa che non era maturata pienamente, ad eseguire la missione.

“Starò qui!” Luo Huo’er aveva finito di esaminare la stanza.

Yi Yun rimase senza parole. All’inizio voleva dire che l’aveva occupata lui prima, ma decise di lasciar correre, specialmente dopo aver visto la piccola Dong’er portare dentro oggetti di ogni  dimensione. Stava ansimando mentre posava i bagagli dappertutto, così non c’era bisogno.

Non c’era molta differenza tra una stanza e l’altra.

Yi Yun le salutò e scelse la stanza di grado celeste accanto. Doveva cogliere ogni occasione per avanzare allo stadio delle fondamenta Yuan.

Non sapeva quando si sarebbe abbattuta una calamità sulla città, ma Yi Yun sapeva che al suo livello sarebbe stato un’onda insignificante in una tempesta se la situazione era davvero terrificante come aveva previsto il signore della città.

Se avesse potuto aumentare la sua forza, anche solo di un briciolo, gli avrebbe permesso di avere un po’ più di controllo sul suo destino.

Yi Yun entrò nell’area per la coltivazione e chiuse la porta di pietra.

Quest’area era uno dei nuclei della grande formazione del qi vitale nella Divina Città di Tai Ah. Il qi del mondo era così denso che quasi condensava delle gocce.

Yi Yun toccò il suo anello interspaziale e un elisir rosso apparì nel suo palmo.

Era l’elisir del Sangue Yang.

Mentre lo teneva in mano, Yi Yun ebbe la sensazione di stare toccando una fiamma.

L’elisir del Sangue Yang era stato creato raffinando un’erba primordiale. Conteneva una quantità incredibile di essenza erbacea di puro Yang al suo interno. Di solito i coltivatori dal Sangue Viola non avrebbero potuto assorbirla.

Nemmeno i guerrieri allo stadio delle fondamenta Yuan non avrebbero osato consumare direttamente l’elisir del Sangue Yang. Di solito avrebbero immerso l’elisir nell’acqua e l’avrebbero bevuto per diverse volte, come se fosse tè.

Tuttavia, facendo così, l’elisir avrebbe iniziato a perdere la sua essenza non appena fosse stato immerso nell’acqua. Sarebbe stato uno spreco terribile.

Yi Yun non doveva nemmeno considerarlo. Aveva il Cristallo Viola e un fisico di puro Yang incompleto. Così, inghiottire l’elisir del Sangue Viola non sarebbe stato arduo.

Tuttavia per digerirlo completamente avrebbe avuto bisogno di diversi mesi.

Avrebbe impiegato molti mesi per avanzare allo stadio delle fondamenta Yuan.

Yi Yun regolò il suo respiro, lasciando che il suo cuore e la sua mente si calmassero completamente. Si sedette lì in silenzio per quattro ore, permettendo alla sua mente di diventare tranquilla come l’acqua.

Dopo Yi Yun inghiottì l’elisir del Sangue Yang.

L’elisir del Sangue Yang era un oggetto medicinale dall’estrema essenza Yang. Era calda quanto il fuoco nelle sue mani, così quando la inghiottì, ebbe la sensazione di avere un pezzo di ferro in gola. Yi Yun percepì subito del fuoco bruciare nel suo corpo.

Sentì calore dall’interno.

Yi Yun si preparò, si premette il dantian con entrambe le mani e sopportò il dolore. Quando la sua energia spirituale si interfacciò con il Cristallo Viola, cominciò a guidare l’energia fuori dall’elisir.

Una grande quantità di energia fu immagazzinata nel Cristallo Viola, mentre una piccola parte si infuse nei meridiani e nei vasi sanguigni di Yi Yun, diffondendosi per tutto il suo corpo.

Tutta l’energia che scorreva nei suoi meridiani portò una sensazione di bruciore ad ogni estremità del suo corpo.

L’energia si fuse nel suo midollo mentre Yi Yun sentiva il suo sangue iniziare a ribollire.

Il suo corpo divenne completamente fradicio di sudore mentre la sua pelle diventava rossa come il sangue. Sembrava cotto.

Vapore, rivoli di sangue e impurità appiccicose di colore grigio cominciarono a fuoriuscire dai suoi pori. Yi Yun ebbe la sensazione che il suo corpo fosse diventato una fornace bruciante mentre tutti i punti chiave del suo corpo sputavano fuoco. Era un dolore indescrivibile.

In passato, Yi Yun aveva assorbito il marchio della bestia del Corvo Dorato e, anche se era estremamente doloroso assimilare l’elisir del Sangue Viola, ora i suoi meridiani non erano rimasti feriti così tanto.

Altrimenti sarebbe stato problematico coltivare mentre guariva le ferite.

Da secondi passarono minuti finché il dolore non si ridusse lentamente dopo due ore.

Il corpo di Yi Yun era coperto completamente da rivoli di sangue e impurità appiccicose. Dopo aver sofferto per molto tempo, il viso di Yi Yun era pallido e gli tremavano entrambe le mani.

Tuttavia Yi Yun non ci badò. Poteva sentire che tutto il suo qi vitale era stato iniettato nel suo dantian. Il suo dantian stava accumulando sempre più qi vitale mentre si condensava gradualmente.

Questi erano gli stadi iniziali delle fondamenta Yuan!

Questo cambiamento riempì di gioia Yi Yun. Poteva sentire il suo potere aumentare mentre la sua forza cresceva.

Yi Yun al momento era ad un passo dall’avanzare allo stadio delle fondamenta Yuan. Questa fase non era considerata un vero stadio ed era solo una zona di transizione. Le persone al picco del Sangue Viola forse non sarebbero avanzate allo stadio delle fondamenta Yuan per il resto della vita, ma chi era ad un passo dallo stadio delle fondamenta Yuan avrebbe fatto progressi dopo poco tempo.

In quel momento gli era rimasta ancora molta essenza medicinale dell’elisir del Sangue Yang. Yi Yun si sentiva bruciare ed ebbe la sensazione che sarebbe rimasto carbonizzato se non avesse sfogato questa energia.

Yi Yun decise di finirla in una sola volta mentre continuava ad assorbire l’elisir del Sangue Yang nel Cristallo Viola e lo comprimeva nel suo dantian.

Durante la seconda volta, il dolore era diminuito significativamente. Yi Yun era pronto mentre completava l’assimilazione passo dopo passo. Era un processo lungo, arduo e doloroso.

Passò un giorno dopo l’altro e l’abito sul suo corpo divenne completamente fradicio di sudore, sangue e impurità. Non poteva più essere indossato, così si spogliò e continuò a coltivare completamente nudo.

Ad ogni ciclo di energia, il dolore si riduceva mentre Yi Yun sentiva come si accumulava l’energia nelle sue fondamenta Yuan.

Alla fine Yi Yun ebbe la sensazione che il suo dantian fosse sul punto di esplodere.

Questo gli fece provare un po’ di agitazione. Sembrava che il suo dantian avesse raggiunto un punto critico.

Se avesse continuato ad estrarre l’energia dell’elisir del Sangue Viola nel Cristallo Viola, avrebbe corso dei rischi. Alla fine l’elisir del Sangue Yang superava i limiti di un guerriero dal Sangue Viola ordinario. La quantità di energia che Yi Yun aveva usato per avanzare di stadio superava di gran lunga quella degli altri talenti.

Dopo un po’ di riflessioni, Yi Yun pensò che sarebbe stato meglio avanzare di stadio in una sola volta, altrimenti, se avesse trascurato anche una piccola parte del suo percorso, non avrebbe completato il processo alla perfezione.

Stringendo i denti, Yi Yun estrasse grandi quantità di elisir del Sangue Yang dal Cristallo Viola.

Quando questa energia entrò nel suo dantian, Yi Yun ebbe la sensazione che il suo corpo fosse diventato un vulcano. Tutto esplose a causa dell’energia che aveva compresso.

Un’ondata di calore scorse attraverso il suo corpo. I suoi meridiani sembrarono scoppiare.

I suoi vasi sanguigni si gonfiarono fino a somigliare a dei vermi. Dopo essersi impegnato, riuscì a ricomprimere tutta l’energia nel suo dantian.

“Boom!”

Il suo dantian tremò, facendogli sentire un’ondata di calore alla testa. L’inondazione fece separare la mente dal suo corpo e, dopo un tremito, perse i sensi…


