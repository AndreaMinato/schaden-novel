---
title: Capitolo 348 - Enorme Tartaruga
pubDate: 2024-05-24T20:46:59.517Z
tags:
    - tmw
---


Sopra le mura della città, Yi Yun vide Bai e Feng Lin. I due annuirono lievemente verso di lui senza dire una parola. Yi Yun vide anche molti sfidanti nemici del torneo. In quel momento erano tutti pronti a combattere fianco a fianco.

Per queste fazioni, era meglio che il campo di battaglia fosse qui nella Divina CIttà di Tai Ah invece che nelle loro terre.

L’atmosfera sembrò gelarsi mentre diventava solenne come non mai!

Un’enorme clessidra era stata posta sopra le mura difensive per tenere conto del passare del tempo.

C’era una distanza di 1500 chilometri dall’avamposto dov’era il ricognitore della Divina Città di Tai Ah. Avevano stimato che ci sarebbero volute due ore per arrivare per l’orda di bestie, ma non era necessariamente esatto. Tuttavia non si sbagliavano di molto e con una clessidra a tenere conto del tempo, le persone si sarebbero potute preparare mentalmente.

Yi Yun salì sulle mura della città mentre guardava la sabbia che scorreva lentamente. Aveva la sensazione che ciò che cadeva sotto non fosse sabbia, ma vite.

Una volta che l’orda di bestie fosse arrivata, chissà quante vite sarebbero scomparse come sabbia…

<em>’Ragazzo Pastore, che tipo di persona sei? Perché hai evocato un’orda di bestie così devastante?’</em>

…

Dopo chissà quanto tempo, il cielo iniziò ad incupirsi. Sembrava che una nuvola nera avesse oscurato il sole.

Yi Yun guardò in lontananza e all’improvviso notò un turbinio grigio nell’orizzonte. Era come una coltre di nebbia.

“Una tempesta di sabbia!”

Disse qualcuno all’improvviso. La coltre grigia era sabbia che si era sollevata nell’orizzonte lontano. C’erano innumerevoli quantità di sabbia e nascoste nella tempesta c’erano piccole figure sfocate. Si stavano spostando a terra, ma non era sabbia… era l’orda di bestie!

Da diverse centinaia di chilometri, perfino le bestie della desolazione grosse quanto un edificio sarebbero sembrate piccole come granelli di polvere.

“L’orda di bestie! L’orda di bestie è qui!”

La gente sentì il terreno tremare. Il galoppo dell’orda di bestie trasmise i tremori da diverse centinaia di chilometri fino alla Divina Città di Tai Ah!

Sembrava proprio un terremoto, ma era causato dalla corsa di innumerevoli bestie della desolazione.

In quel momento, la gente vide una grossa figura sfocata profilarsi nel cielo. Divenne ancora più chiara in mezzo alla tempesta.

“Cos’è quello?!” Disse qualcuno con orrore. La figura era così grande da fare battere i denti di paura.

“Boom! Boom! Boom!”

I rumori terrificanti e i tremori arrivarono fino alla Divina Città di Tai Ah. Sembrava che stessero precipitando enormi meteore.

Il profilo sfocato uscì lentamente dalla tempesta di sabbia. La gente finalmente lo vide chiaramente. A quanto pareva era una colossale tartaruga.

La sua testa era a forma di drago, mentre il suo corpo era coperto dal suo guscio. I rimbombi provenivano dai suoi passi!

Ogni passo faceva sì che la Divina Città di Tai Ah sentisse un tremito!

“Cielo!”

La gente sulle mura della città era sconcertata. Nonostante le centinaia di chilometri di distanza che li separavano e un’altezza di trenta chilometri, questa angolazione faceva sembrare quei colossi alti quattro-cinque piani come granelli di polvere. Tuttavia l'enorme tartaruga quasi riempiva l’orizzonte con il suo enorme corpo.

Ogni traccia sul guscio della divina tartaruga era grossa quanto una città. I suoi arti erano spessi quanto una montagna. Ad ogni passo che faceva, il terreno e le montagne sarebbero tremate!

Esisteva una creatura del genere in questo mondo? Cos’era? Una bestia della desolazione?

Perfino i saggi presenti rimasero scioccati. Avevano ucciso specie primordiali nelle divine lande selvagge in passato, ma in confronto a questa tartaruga divina, non erano nulla!

Yi Yun, che era sulle mura della città, rimase scioccato allo stesso modo. C’erano troppe creature sconosciute in questo mondo. Superavano di gran lunga i limiti della sua immaginazione.

Ad esempio, la tartaruga divina di fronte ai suoi occhi e il gigante di bronzo che aveva visto nel palazzo della spada di Puro Yang che poteva dividere un mondo usando un’alabarda.

Era ancora troppo piccolo di fronte a creature del genere.

“Questa tartaruga enorme proviene dalle profondità delle divine lande selvagge?” Chiese con allarme un saggio umano. Non aveva mai saputo dell’esistenza di una creatura del genere nelle divine lande selvagge. Non era menzionato nemmeno nei libri di storia. Solo in pochi tomi con ogni sorta di informazioni bizzarre si parlava di tartarughe così enormi, ma di solito le categorizzavano come miti e leggende.

“Non lo so… Le Divine Lande Selvagge sono troppo grandi. Non sappiamo cosa si cela al loro interno. Le specie primordiali non sono le creature di massimo livello lì… ma è inutile discuterne ulteriormente. Guarda la testa dell’enorme tartaruga.”

Disse un saggio e tutti puntarono gli occhi verso la testa della tartaruga divina.

La vista dei guerrieri erano estremamente buona. Inoltre, usando ogni sorta di tecnica mistica, la gente vide che sulla testa grossa quanto una montagna era seduta una persona!

Indossava una maglia verde, una fascia per capelli e teneva un ottavino in mano. Stava sorridendo in modo composto.

Dalla sua espressione, non sembrava che fosse sulla testa di un’enorme tartaruga a capo di un’orda che poteva annientare un intero paese. Sembrava invece che stesse facendo un’escursione stravagante.

“Il Ragazzo Pastore!”

Disse qualcuno con voce tremante. Questo nome ora era un incubo per il Divino Regno di Tai Ah e le altre tre grandi fazioni.

“È davvero lui!”

La gente provò terrore. Precedentemente si diceva che la comparsa del Ragazzo Pastore avrebbe causato una tempesta di sangue, ma nessuno sapeva quanto fosse forte.

Finché… non avevano visto personalmente il Ragazzo Pastore!

Il Ragazzo Pastore non emetteva nemmeno un briciolo di qi vitale, né pressione. Non sembrava diverso da un normale adolescente, ma solo guardandolo, la gente sentì un’immensa pressione!

E l’enorme tartaruga su cui era seduto mozzava il fiato. Stavano iniziando a sentirsi sopraffatti di fronte al Ragazzo Pastore e all’orda di bestie.

Potevano davvero resistere?

Sarebbero… morti qui?

Questi pensieri passarono nella mente di molte persone. Ultimamente, le parole “orda di bestie” erano state usate diverse volte. Pensandoci, la gente si era immaginata solo un’orda di scala poco superiore rispetto alle normali invasioni. Ci sarebbero state molte specie primordiali che avrebbero causato massacri.

Tuttavia non si sarebbero mai aspettati che l’orda di bestie evocata dal Ragazzo Pastore sarebbe stata così terrificante. Solo l’enorme tartaruga superava il livello delle specie primordiali!

“Signore della città!”

Alcuni dei saggi si radunarono attorno al signore della città. Sembravano tutti solenni. Perle di sudore colavano dalle loro fronti.

Allo stesso modo i saggi del Drago delle Nuvole si erano radunati attorno al capo della pagoda delle Sette Stelle. Erano disorientati di fronte ad un nemico del genere.

Sarebbero riusciti a resistere?!

“Boom! Boom! Boom! Booom!”

I passi della tartaruga divina erano lenti, ma ogni passo attraversava una distanza di decine di chilometri. Avrebbe avuto bisogno di solo qualche decina di passi prima di arrivare alla Divina Città di Tai Ah.

Ogni passo avrebbe lasciato dietro un enorme lago quando sarebbe piovuto in futuro.

Mentre la divina tartaruga si stava avvicinando, i tremiti nella città divennero sempre più ovvi. In quel momento, risuonò la melodia di un ottavino per le veste divine lande selvagge. Diverse centinaia di miglia non erano sufficienti a bloccarla.

La melodia emerse lentamente, scorrendo nell’aria come l’acqua mentre risuonava nelle orecchie della gente.

La folla trattenne il respiro. La melodia dell’ottavino poteva essere sentita ovunque. Perfino i passi rumorosi dell’orda di bestie non potevano soffocarla!

“È il Ragazzo Pastore… Siamo… siamo stati troppo… ingenui…”

Il capo della pagoda delle Sette Stelle sorrise con amarezza. Provò una sensazione sconosciuta.

In quel momento, la tartaruga divina era a qualche decina di chilometri dalla Divina Città di Tai Ah. L’enorme tartaruga, quando alzava la testa, superava in altezza la città. Quando la gente vide la sua grossa testa, ebbe la sensazione che una montagna nera fosse di fronte a loro. E il Ragazzo Pastore, che era su questo picco, stava suonando piano il suo ottavino. Il suo abito verde svolazzava al vento e sembrava una divinità.

Al momento, la sua posizione raffigurava il suo attuale stato. Superiore a tutti a guardarli dall’alto!

Il signore della città guardò il Ragazzo Pastore mentre teneva una sciabola in mano. Sospirò gentilmente: “Cang Yan, attiva il piano di riserva…”

La voce del signore della città risuonò nelle orecchie del vecchio, facnedolo tremare: “Signore della città…”

“Non c’è bisogno di dire nulla. Non c’è tempo.”

Mentre lo diceva,  il signore della città iniziò a volare dritto in avanti. Stava puntando verso il Ragazzo Pastore!

“Signore della città!”

La gente si allarmò. A Cang Yan quasi venne un infarto!

Cosa stava facendo il signore della città? Era la colonna portante della gente. Se lo avessero perduto in questo momento, le conseguenze sarebbero state disastrose!

Tuttavia nessuno poteva fermarlo in quel momento. Il signore della città sembrava una scia di fumo mentre appariva di fronte al Ragazzo Pastore. Ora era solo a circa trecento metri di distanza da lui.

Il Ragazzo Pastore guardò lo scolaro di mezz’età e sorrise.


