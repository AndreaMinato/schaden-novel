---
title: Capitolo 349 - Non posso sfuggire alle mie responsabilità
pubDate: 2024-05-24T21:46:59.517Z
tags:
    - tmw
---


I venti feroci ululavano mentre il signore della città guardava da lontano il Ragazzo Pastore, fluttuando sopra le vaste lande selvagge.

Il signore della città era tra le narici della tartaruga divina. Ebbe l’impressione che le narici fossero due grosse aperture vulcaniche da cui fuoriusciva aria calda.

Lo scolaro di mezz’età sospirò. Aveva trascorso il 90% della sua vita nelle divine lande selvagge, eppure non aveva nemmeno saputo dell’esistenza di un colosso così terrificante. Era piuttosto tragico.

“Umano, sembra che tu abbia qualcosa da dirmi?” Il Ragazzo Pastore era sopra la testa della divina tartaruga, con l’ottavino in mano, sorrideva allo scolaro di mezz’età. “Non sei male. Rimani imperturbabile perfino di fronte alla pressione del Vero Spirito della Tartaruga Drago. Per il tuo livello di coltivazione è estremamente raro!”

Lo scolaro di mezz’età brandiva la sua sciabola mentre il suo abito iniziava a svolazzare violentemente sotto il vento turbolento.

“Il Vero Spirito della Tartaruga Drago…” Lo scolaro di mezz’età scosse gentilmente la testa: “Capisco. Quando ho attraversato le divine lande selvagge, ho sentito parlare degli spiriti primordiali.”

“Le specie primordiali hanno una traccia della stirpe di antiche bestie divine, ma è estremamente diluita, così sono solo specie primordiali. Per quanto riguarda gli spiriti primordiali, hanno una stirpe più densa. Possono perfino manifestare la forma delle antiche bestie sacre o divine, così sono definiti Veri Spiriti.”

“Il Vero Spirito della Tartaruga Drago dovrebbe essere un discendente di una Tartaruga Drago…”

La leggendaria Tartaruga Drago era una bestia divina con la testa di un drago e il corpo di una tartaruga, ed era uno dei nove figli del Vero Drago.

Il corpo di una Tartaruga Drago era enorme e la sua forza era illimitata. Poteva perfino portare una stella!

“Non male, anche se sei nato in questa terra remota, sei abbastanza informato.” Il Ragazzo Pastore stava continuando a sorridere.

“Tu… non sei umano?” Chiese lo scolaro di mezz’età mentre guardava il Ragazzo Pastore. Lo aveva sempre sospettato.

Il Ragazzo Pastore scosse gentilmente la testa: “No, appartengo alla razza della Desolazione. Il mio aspetto può sembrare uguale a quello di un umano, ma abbiamo la capacità di comunicare con le bestie della desolazione.”

La razza della desolazione! Poter comunicare con le bestie della desolazione!

Molti dei guerrieri sopra le mura della città non aveva mai sentito parlare di una razza del genere.

Tuttavia lo scolaro di mezz’età la conosceva. Questo mondo non si limitava solo alla razza umana, ce n’erano altre e tra di esse, alcune erano ancora più numerose degli umani!

“La razza della Desolazione… capisco. Potrei chiedere perché vuoi annientare il mio Divino Regno di Tai Ah?”

“Perché ho qualcosa da fare…” Il Ragazzo Pastore scosse piano la testa. “Non voglio distruggere davvero Tai Ah, ma sfortunatamente i pochi paesi attorno alle divine lande selvagge mi stanno impedendo di fare qualcosa che desidero fare. Così posso solo annientarli."

Quando il Ragazzo Pastore si espresse con tale leggerezza, la gente sulle mura della Divina Città sussultò. <em>Vuoi distruggere un po’ di paesi solo per fare qualcosa?!’</em>

Bisognava sapere che c’erano bilioni di vite attorno alle divine lande selvagge! Voleva ucciderle tutte per un po’ di semplici parole?!

“Vuoi distruggere bilioni di vite solo per fare una cosa?” Il tono dello scolaro di mezz’età si incupì mentre stringeva la sua sciabola.

“E allora?” Il Ragazzo Pastore accarezzò il suo ottavino. “Ogni sorta di creatura vivente supporta la sopravvivenza umana, eppure gli umani non hanno mai ricambiato i doni del cielo. Hanno accettato doni dalla natura, ma considerano sempre e solo i propri interessi.”

“Avete estratto risorse dalla natura senza imiti e, ora che siete arrivati a bilioni di persone, l’avete fatto ancora di più. Per sopravvivere non uccidete creature viventi? E il numero che uccidete è di gran lunga superiore al numero degli esseri umani.”

“Il mondo è spietato, tratta tutti come nullità. Di fronte ad un potere superiore, gli umani non sono diversi da maiali e cani. Potete uccidere altre creature viventi perché siete forti. Se altre creature viventi vi uccidono, è perché sono più forti. Potete dire che questa è parte integrante del Dao Celeste, la sopravvivenza del più adatto.”

“Non solo voi, perfino grandi mondi possono collassare… formazione, esistenza e poi distruzione, è comunque tutto parte del Dao Celeste.”

Quando il Ragazzo Pastore disse con franchezza tutto questo, lo scolaro di mezz’età rabbrividì. Anche se non desiderava ammetterlo, doveva dire che era un discorso ragionevole.

Di fronte ad un Dao Celeste superiore, che importavano un bilione di vite? Anche quando si scontravano due stelle avrebbero ucciso migliaia di miliardi di vite!

Tuttavia chi avrebbe detto che le stelle erano crudeli?

“In tal caso, non c’è nulla per cui negoziare.” Lo scolaro di mezz’età emise un lungo sospiro.

“Ciò che dovrebbe essere distrutto prima o poi sarà distrutto.” Il Ragazzo Pastore aggiunse: “Se tu e la tua specie lascerete questo posto, potreste ancora sopravvivere. Ti apprezzo e non dovresti essere destinato a morire qui.”

“Non posso andarmene… non posso sfuggire alle mie responsabilità.” Lo scolaro di mezz’età sfoderò la sciabola. Il raggio freddo della spada lunga un metro e venti sembrava congelare perfino la luce del sole.

Sulle mura della Divina Città, anche il capo della pagoda delle Sette Stelle emise un lungo sospiro mentre tirava fuori una lancia dal suo anello interspaziale.

Tutti sapevano quanto sarebbe stata difficile la battaglia imminente. Sarebbe stato uno scontro all’ultimo sangue. Molti sarebbero morti qui!

“Yi Yun, ti porterò via!”

In quel momento, mentre stava per scoppiare il conflitto, la trasmissione di qi vitale di Cang Yan risuonò nelle orecchie di Yi Yun.

“Cosa?” Yi Yun ne fu scioccato. E in quel momento Cang Yan gli aveva già afferrato la spalla. Non era solo Yi Yun. Yao Dao, Yang Qian, Bai, Feng Lin, Qianshui del regno del Drago delle Nuvole e gli altri furono condotti via da tutori dell’ordine e Anziani.

“Noi… non combatteremo?”

Il grassone Qianshui tremò mentre parlava. Dopotutto era giovane, dove avrebbe assistito ad una scena del genere?

Sarebbe stata una menzogna dire che il tipo paffuto non fosse stato spaventato dal Ragazzo Pastore e dall’enorme Tartaruga Drago. Erano creature che avrebbero potuto ridurlo facilmente in cenere con un cenno della mano!

Ora il grassone era colto da un dilemma.

Da una parte non voleva rimanere nella Divina Città di Tai Ah. Sarebbe stato meglio se avesse avuto una scusa per scappare.

Tuttavia trovava proprio vergognoso fuggire di fronte al pericolo. Dopotutto c’erano ancora molte persone rimaste a difendere la città!

“Morireste e basta partecipando alla battaglia. È completamente inutile. Il signore della città mi ha ordinato di mandarvi tutti fuori da qui nel caso la Divina Città di Tai Ah fosse stata in pericolo!”

Per qualunque fazione, la giovane generazione era il futuro. Non la potevano sacrificare per niente.

Se i loro paesi fossero collassati, avrebbero avuto l’occasione di rinascere in futuro una volta che la giovane generazione fosse cresciuta.

Yi Yun, Bai e Feng Lin rimasero in silenzio. Erano tutti dilaniati dal senso del dovere e dall’istinto di sopravvivenza. Non volevano fuggire di fronte al pericolo, ma sapevano che era inutile rimanere qui a morire.

Solo il grassone Qianshui sembrava impavido. Strinse i denti: “Siamo guerrieri! Come possiamo lasciare qui i nostri membri della generazione più grande mentre noi ce ne andiamo?!”

Cang Yan roteò gli occhi scontento quando sentì il discorso altisonante del grassone. Era saggio, così come poteva non aver notato che il grassone era impallidito dalla paura prima?

“Allora puoi rimanere indietro mentre gli altri se ne vanno.”

Cang Yan non avrebbe perso tempo con le assurdità del grassone codardo. Il tempo era essenziale, se non fossero partiti subito, non sarebbero più riusciti ad andarsene.

Il grassone Qianshui si zittì immediatamente. Rimase a bocca aperta, ma non poté dire più nulla.

L’espressione di Yi Yun divenne solenne. In quel momento non era dell’umore per ridicolizzare Qianshui. Disse preoccupato: “Signor Cang Yan, se ci lasciate fuggire, siete già tutti pronti a…”

“Pui! Pui! Pui!” Cang Yan lo interruppe. “Che dici?! Chi ca**o vuole morire?”

“In tutti questi anni, la Divina CIttà di Tai Ah ha accumulato una grande quantità di reliquie e riserve strategiche. Con le formazioni delle tombe della spada e della sciabola, può ancora difendersi per un po’. Noi saggi e signori umani non possiamo ritirarci. La Divina Città di Tai Ah è una fortezza che può trattenere l’orda. Se questa città cadrà, allora l’orda di bestie entrerà nel Divino Regno di Tai Ah. Allora non ci sarà nulla a fermare la loro avanzata.”

“Nonostante voglia anche io scappare, ho già vissuto a lungo. Così voglio ancora mantenere la mia reputazione. Il Divino Regno di Tai Ah mi ha permesso di raggiungere lo stadio di Saggio, così ripagarlo con i miei ultimi anni di vita non è una perdita da parte mia! Tuttavia per voi è diverso. Le vostre vite sono il bene più prezioso per il regno!”

Quando disse queste parole, Cang Yan rise di cuore. “Ca**o, ciò che è tuo sarà sempre tuo, ciò che non è tuo non sarà mai tuo, non importa quanto lotti per ottenerlo. Inoltre potrei non morire!”

Mentre parlava, Cang Yan trovò delle parole che sembravano un testamento. Si schiaffeggiò la bocca: “Ca**o, sto dicendo cose sempre più ridicole. Seguendo il piano del signore della città potremmo anche sopravvivere! Ora andate, presto!”

Cang Yan e un altro Anziano del Drago delle Nuvole cominciarono a mandare via i giovani coltivatori.

Non era il momento per essere ipocriti. Anche se la Divina Città di Tai Ah aveva una formazione protettiva, chi sapeva se avrebbe potuto sopportare l’attacco del Vero Spirito della Tartaruga Drago?

Rimanere indietro forse avrebbe distratto il signore della Divina Città di Tai Ah e il capo della pagoda delle Sette Stelle. Se avessero perso tempo a proteggerli, non ne sarebbe valsa la pena!

“Hanno preparato una formazione di teletrasporto a breve distanza al primo piano della divina torre centrale. Dopo che verrete mandati via, troverete un’aeronave ad aspettarvi lì!”

A parte Yi Yun, Bai e gli altri membri d’élite, anche gli altri coltivatori della Divina Città di Tai Ah erano stati evacuati. Più del 95% di persone come Wen Yu e gli altri coltivatori del primo anno erano stati già mandati via un mese fa.

In origine, Yi Yun, Bai e gli altri talenti erano stati lasciati indietro nella speranza che potessero vedere un’orda di bestie e ottenere un po’ di esperienza.

Tuttavia la situazione aveva superato le aspettative dei saggi delle quattro grandi fazioni. Ora era impossibile allenarsi con questa orda di bestie.

La formazione di teletrasporto era proprio di fronte a loro mentre i coltivatori che erano stati lasciati indietro iniziarono ad avvicinarsi ad essa. Luo Huo’er si intrufolò a testa bassa tra la folla con la sua serva Dong’er, sperando di entrare nella formazione di teletrasporto.

“Signorina Luo, per favore rimanga.”

Eh?

Luo Huo’er sussultò per lo spavento mentre si girava, e vide Cang Yan sorriderle.

“Co… cosa?”

Luo Huo’er ebbe la sensazione che il sorriso di questo vecchio fosse sinistro.

“Mi dispiace, ma il signore della città ha dato ordine di non lasciare andare la signorina Luo.”

“Perché?” Luo Huo’er rimase senza parole. Tutti potevano andarsene eccetto lei?

Nemmeno Cang Yan poteva farci nulla. Se non fossero stati in una situazione disperata, un gruppo di saggi avrebbe cercato di usare come scudo una ragazza?

“Signorina Luo, anche io sono costretto a farlo. Al riguardo… signorina Luo, dovrebbe avere un modo per chiedere aiuto al suo clan, vero…?”


