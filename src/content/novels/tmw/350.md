---
title: Capitolo 350 - Partire
pubDate: 2024-05-24T22:46:59.517Z
tags:
    - tmw
---


Cang Yan era certo che Luo Huo’er avesse origini impressionanti. E sembrava una persona importante nel suo clan.

In tali circostanze, era improbabile che l’avessero lasciata completamente senza protezioni nella Divina Città di Tai Ah.

Probabilmente Luo Huo’er aveva un metodo per salvarsi la vita. Se questo modo non avesse potuto sventare la minaccia del Ragazzo Pastore, allora avrebbe informato di nascosto la sua famiglia diversi mesi fa per chiedere protezione.

Ora il Divino Regno di Tai Ah era come una persona che stava annegando, si sarebbe aggrappata perfino ad un filo d’erba che avesse potuto salvarlo.

Anche se le possibilità di salvarsi contando su Luo Huo’er erano estremamente poche, era meglio che non avere speranze.

Era estremamente difficile per un saggio della Divina Città di Tai Ah come Jian Ge sollevare il problema con una signorina come Luo Huo’er, visto che non potevano sopportare questa umiliazione. Così questo obiettivo era ricaduto gloriosamente su Cang Yan, che aveva la faccia più tosta in assoluto.

“Clan? Quale clan?” Luo Huo’er roteò gli occhi, come se non sapesse nulla.

Anche Yi Yun si fermò. Guardò dietro verso Luo Huo’er e Cang Yan. Chiaramente il vecchio si era aspettato che la ragazza avrebbe fatto finta di niente. Tossì e si sfregò le mani dicendo: “Signorina Luo, non scherzi in un momento del genere. Stiamo scommettendo le numerose vite dei residenti della Divina Città di Tai Ah su questo. Se avessimo altre opzioni, non glielo avrei menzionato…”

“Le vite sono preziose. A tutti noi vecchi non rimangono molti anni da vivere, così non importa se moriamo. Tuttavia dietro di noi ci sono bilioni di cittadini. Tra di loro ci sono novelli sposi, neonati…”

“Non credo che voglia vedere morire questi cittadini in un’orda di bestie. Sarebbe una grande tragedia quando accadrà…” Disse con sincerità Cang Yan.

Yi Yun, che stava origliando, non poté che ammettere che Cang Yan era molto bravo a parlare. Se Luo Huo’er se ne fosse andata ora, sarebbe stata una persona crudele.

Inoltre… la formazione di teletrasporto della Divina Città di Tai Ah aveva bisogno del controllo di due tutori dell’ordine per attivarsi. Se Luo Huo’er non avesse risposto, Cang Yan probabilmente non l’avrebbe lasciata andare.

Se Luo Huo’er fosse stata trattenuta nella Divina Città di Tai Ah, il suo clan non avrebbe fatto finta di niente.

Chiaramente anche Luo Huo’er lo capiva. Si mordicchiò le labbra e disse: “Signor Cang Yan, non è perché non voglia aiutarvi… ma… non posso. Le sue ipotesi sono esatte, provengo da una fazione molto grande. Tuttavia, se crede che ci sia qualche esperto a proteggermi nelle vicinanze, allora si sbaglia…”

“Perché crede che verrei in un posto come il Divino Regno di Tai Ah date le mie origini?” Luo Huo’er rispose con una domanda. Yi Yun ne fu scioccato, anche lui era curioso al riguardo.

“In realtà… sono qui come rifugiata. Il mio clan è nel bel mezzo di una guerra ed è in una posizione precaria. Di conseguenza, negli ultimi anni, i figli del mio clan sono stati mandati in frazioni per tutto il mondo per impedire l’annientamento della mia famiglia e della nostra stirpe.”

“Per quanto riguarda il Divino Regno di Tai Ah, è una frazione della nostra famiglia, per questo… sono stata mandata qui. Se il mio clan fosse al picco delle sue capacità, potrei aver avuto esperti a proteggermi mentre mi alleno. Ma ora… come potrebbe essercene uno disponibile? Per quanto riguarda la frazione segreta della mia famiglia nel Divino Regno di Tai Ah, probabilmente sarebbero impotenti contro un’orda di bestie del genere anche se fossero disposti a rivelarsi…”

Quando Cang Yan sentì queste parole, rimase completamente sbalordito.

Dopo più di trenta secondi, Cang Yan emise un lungo sospiro, sembrava che fosse invecchiato di colpo.

“È così…? In tal caso, allora il cielo vuole proprio che la mia Tai Ah venga distrutta…” Cang Yan scosse la testa. Anche se non aveva riposto molte speranze in Luo Huo’er, Cang Yan si avvilì quando si rese conto che Luo Huo’er non poteva aiutarli minimamente.

Se la Divina Città di Tai Ah fosse caduta, Cang Yan non osava pensare cosa sarebbe successo al paese. La maestosa capitale reale e le città animate si sarebbero svuotate di ogni forma di vita, diventando parte delle divine lande selvagge?

Cang Yan si demoralizzò ancora di più pensandoci.

“Vai.” Cang Yan fece un cenno e smise di bloccare Luo Huo’er.

Luo Huo’er si morse le labbra e stranamente provò dispiacere. Anche se la questione non aveva nulla a che fare con lei, si sentiva comunque responsabile.

Dopo un po’ di riflessioni, sembrò decidersi. Tirò fuori una pergamena di giada dal suo anello interspaziale e la diede a Cang Yan.

“Signor Cang Yan, me lo ha dato mio padre. È un’incarnazione usata per proteggere la mia vita in un momento di pericolo, potrebbe farne uno. Me ne andrò e ora che il Divino Regno di Tai Ah è in pericolo, la mia frazione molto probabilmente mi porterà via…”

Il clan di Luo Huo’er in origine era un ospite di passaggio nel Divino Regno di Tai Ah. Era un uccello migratore che era atterrato su un albero.

Ora che l’albero stava cadendo, era impossibile che l’uccello migratore lo sostenesse, sarebbe solo volato via.

Quando la formazione di teletrasporto brillò, Yi Yun sentì il cuore pesante mentre se ne andava.

Non sapeva cosa sarebbe successo alla Divina Città di Tai Ah. Cang Yan, Jian Ge e il signore della città, quale sarebbe stato il loro fato se fossero rimasti indietro?

E Yi Yun, anche se stava tornando nel Divino Regno di Tai Ah, dove sarebbe stato al sicuro quando la Divina Città di Tai Ah fosse caduta?

Yi Yun sapeva chiaramente che al momento era come una piccola bolla in una grossa onda anomala di fronte all’enorme orda di bestie che stava invadendo diversi paesi. Non era solo impotente, ma poteva essere distrutto da un momento all’altro.

Sembrava… che fosse a corto di opzioni…

Yi Yun e Luo Huo’er attraversarono la formazione di teletrasporto insieme. C’era già un’aeronave ormeggiata dall’altra parte. Molti dei giovani talenti erano saliti da tempo, con l’intenzione di ritirarsi nel Divino Regno di Tai Ah.

Yi Yun vide Yang Qian, Yao Dao e gli altri.

Nessuno disse una parola. L’atmosfera era davvero solenne.

In un angolo, Luo Huo’er era seduto con fare stordito. Sembrava persa nei suoi pensieri.

Yi Yun sospirò lievemente mentre si sedeva accanto a lei.

L’aeronave partì e, mentre volava, tremò nell’aria turbolenta. Luo Huo’er barcollava ad ogni tremito.

“Yi Yun… perché credi… che esistano le guerre?” Chiese all’improvviso piano Luo Huo’er durante il volo. Stava guardando le divine lande selvagge fuori dalla finestra con un’espressione stordita.

Se non fosse stato per la guerra, non avrebbe lasciato il suo clan. E se non fosse stato per la guerra, quelle vite non sarebbero state perse.

Yi Yun rimase in silenzio per un po’ per poi dire: “I conflitti tra gli umani sono come gli animali che si cacciano l’un l’altro alla ricerca di cibo. Sarà sempre così tragico. Forse la vera pace non esisterà mai. Questo è il motivo per cui esiste la vita in questo mondo, deve continuamente cacciare per trovare cibo. La vita può continuare solo uccidendo in continuazione. Sono queste le leggi celesti.”

“O diventiamo il cacciatore o la preda. Non c’è modo di sfuggire a questo ciclo. Anche nella morte, i nostri corpi potrebbero diventare cibo o nutrienti, continuando questo ciclo… Probabilmente è il tratto caratteristico della vita…” Yi Yun sospirò, ma quando Luo Huo’er sentì queste parole, ne fu un po’ scioccata. Lo aveva detto incidentalmente, come se stesse parlando tra sé e sé, ma non si sarebbe mai aspettata che Yi Yun le desse una risposta del genere.

Non si sarebbe mai aspettata che un quattordicenne come Yi Yun avrebbe potuto dire cose del genere.

“Non era serio.” Yi Yun alzò le spalle e continuò: “Invece dovremmo pensare a come continuare a vivere.”

“Continuare a vivere?” Luo Huo’er arricciò le labbra. “Dovrei… partire… In realtà potrei tentare di chiedere al mio clan, di portarti con me…”

Luo Huo’er non aveva nessun amico nella Divina Città di Tai Ah a parte la sciocca Dong’er.

All’inizio Luo Huo’er aveva trovato molto irritante Yi Yun, ma ora che erano in questa situazione critica, non la pensava più così.

“Partire?” Yi Yun rimase scioccato. In quel momento si sentì un po’ tentato.

Se fosse potuto partire dal Divino Regno di Tai Ah con Luo Huo’er, allora naturalmente sarebbe stato al sicuro.

Tuttavia… una volta che se ne fosse andato, non sapeva quando sarebbe tornato.

Solo pensando a Cang Yan e alle parole del signore della città, Yi Yun sentì che sarebbe stato impossibile per lui fare una cosa del genere.

Aveva ottenuto tutti questi risultati grazie alle risorse procurate dal Divino Regno di Tai Ah.

Aveva già accettato il fatto di non avere altra scelta se non ritirarsi nel Regno Divino. Tuttavia, se fosse scappato da solo, mentre gli altri avrebbero rischiato la vita rimanendo indietro, sarebbe stato solo un moccioso ingrato.

Inoltre sua sorella Jiang Xiaorou era ancora nella Divina Capitale. C’era anche Zhou Xiaoke, la zia Wang e tutte le persone in stretti rapporti con lui. Era impossibile per lui abbandonarle, lasciarle morire nell’orda di bestie.

Tornare nel Divino Regno di Tai Ah significava che c’era una possibilità per ribaltare la situazione. Dopotutto, visto che così tante persone stavano lottando duramente, come poteva scegliere di scappare?

“No, rimarrò indietro.” Yi Yun alla fine rifiutò l’offerta allettante. Luo Huo’er arricciò le labbra e non disse altro.


Era sicura che la frazione della sua famiglia doveva sapere che l’orda delle bestie evocata dal Ragazzo Pastore era molto più terrificante rispetto al previsto.

In tali circostanze, molto probabilmente la frazione del clan avrebbe mandato qualcuno a prenderla.

L’aeronave attraversò le divine lande selvagge nel silenzio più totale. Volò per i territori del Divino Regno di Tai Ah.

Mentre volavano, attraversavano costantemente molte formazioni di teletrasporto su larga scala, superando una città animata dopo l’altra.

Yi Yun sapeva che, una volta che fosse arrivata l’orda di bestie, queste città sarebbero state ridotte in rovine.

E i residenti di queste città non avrebbero avuto praticamente nessuna speranza di ritirarsi. Evacuare decine di milioni di cittadini attraverso le formazioni di teletrasporto richiedeva un’energia che non potevano permettersi.

“Dove stiamo andando?” Una persona non poté trattenersi dal chiedere quando un tutore dell’ordine passò vicino.

“La Divina Capitale!” Rispose il tutore dell’ordine.

“La Divina Capitale? Perché siamo diretti alla Divina Capitale?” La gente pensava che sarebbero andati nella città imperiale.

Escludendo la Divina Città di Tai Ah, la città imperiale aveva le migliori difese del paese.

Il tutore dell’ordine rispose: “La Divina Capitale è il centro più grande più vicino alle divine lande selvagge. Se la Divina Città di Tai Ah cadrà, naturalmente anche la città imperiale lo farà. Allora potremo solo mandarvi tutti nelle Lande Selvagge della Nuvola, a nascondervi in qualche terra desolata. In confronto alle Divine Lande Selvagge, le Lande Selvagge della Nuvola sono più sicure.”

Fuggire nelle Lande Selvagge della nuvola?

Yi Yun ne fu scioccato. Probabilmente era l’ultima spiaggia.

Tuttavia, con l’orda che avrebbe invaso ogni territorio, le Lande Selvagge della Nuvola sarebbero state davvero sicure visto che era uno dei punti di raduno delle bestie della desolazione?

Se non altro avrebbe potuto rivedere sua sorella Jiang Xiaorou se fosse tornato nella capitale.

Il suo feudo dopotutto era nella capitale.

Poter rincontrare Jiang Xiaorou durante questo momento caotico era una benedizione.

