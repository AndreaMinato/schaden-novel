---
title: Capitolo 354 - Spia
pubDate: 2024-05-25T02:46:59.518Z
tags:
    - tmw
---


La città della prefettura Chu era in isolamento. La gente iniziò a cercare porta a porta le spie della razza della desolazione.

Furono distribuite molte pietre specchio della desolazione. Anche il clan Shen Tu e la gente della residenza reale Chu le stavano cercando. Tuttavia anche dopo un po’ di giorni non trovarono un solo membro della razza della desolazione.

Alcuni sospettarono che Shen Tu fosse stato troppo sensibile.

“Se ho detto che esistono, allora esistono! Il mio intuito non si sbaglia. Ho già visto in passato membri della razza della desolazione dal sangue molto puro e ho usato elisir del loro sangue, così posso percepire vagamente l’esistenza di un membro della razza della desolazione. Ora li ho già percepiti, così devono essercene alcuni nascosti qui. Dovete continuare a cercare!”

Shen Tu Nantian era estremamente sicuro del suo giudizio. La pietra specchio della desolazione non era onnisciente. Quando la forza di un membro della razza della desolazione raggiungeva un certo stadio, sarebbe riuscito a nascondere i suoi tratti difensivi e così non sarebbe stato sorprendente se la pietra non fosse riuscita ad individuare nulla.

E più forte e puro era il sangue di un membro della razza della desolazione, più sarebbe stato prezioso.

Stavolta il clan Shen Tu aveva mandato diversi grandi esperti. Non temevano che la razza della desolazione fosse forte, ma che il loro sangue fosse impuro.

“Fatemi… estrarre il sangue rigenerante di un membro della razza della desolazione di alto livello. Userò i loro cadaveri come sacrificio per i membri del mio clan che sono morti quell’anno.”

Shen Tu Nantian sfregò il suo anello interspaziale mentre un lampo freddo brillava nei suoi occhi. L’obiettivo della sua vita era di massacrare l’intera razza della desolazione. Finché l’avesse uccisa, le bestie della desolazione non sarebbero riuscite a creare super orde, smettendo così di destare paura.

…

“Usare il sangue di un membro della razza della desolazione per raffinare elisir…” In un piccolo cortile nella residenza reale Chu, Yi Yun era seduto su una lunga panchina mentre guardava le foglie cadere da un albero centenario.

Sembrava uno dei cortili in cui viveva una delle ragazze del palazzo della residenza reale Chu. C’era perfino un’altalena. Tuttavia nessuno sapeva dov’era andata la ragazza, così lo avevano dato in prestito come residenza a Yi Yun e a Jiang Xiaorou.

Erano entrate molte persone nella città della prefettura Chu. Anche se la residenza reale Chu era vasta, si era riempita velocemente. Era estremamente difficile che venisse assegnata una residenza con un cortile ad una sola persona com’era stato fatto con Yi Yun.

“Sei contro l’idea di usare il sangue della desolazione per raffinare elisir?” Chu Xiaoran era seduta di fronte a Yi Yun. In questi giorni, Chu Xiaoran occasionalmente lo avrebbe cercato per chiacchierare in modo da alleviare la sua ansia.

Non aveva molti amici nella Divina Città di Tai Ah, solo Qiuniu e Yi Yun.

“Ho qualche scrupolo. La razza della desolazione non sembra diversa da quella umana, così usare il sangue della razza della desolazione per raffinare elisir mi sembra un po’ sgradevole…”

Disse Yi Yun con un po’ d’attenzione, nonostante Shen Tu Nantian avesse detto che non dovevano trattare i membri della razza della desolazione come esseri umani, ma come un tipo di bestia della desolazione.

Chu Xiaoran disse: “La razza della desolazione è crudele e ha ucciso innumerevoli persone. Il Ragazzo Pastore sembra un giovane della porta accanto, ma in realtà è estremamente crudele. Gli antichi descrivono le faide tra di loro come ‘vogliono solo divorare la sua carne e bere il suo sangue’, così non credo che sia eccessivo.”

Mentre ciò che aveva detto Chu Xiaoran non era irragionevole, Yi Yun ripensò ad una frase della sua vita precedente, “banchetteremo con carne di barbaro e berremo il sangue di Xiongnu”. Ora la faida di Shen Tu Nantian con la razza della desolazione probabilmente era simile al famoso generale Yue Fei…

“Giusto, devi stare attento a Yang Yuefeng e Yang Dingkun. È il loro territorio.” Chu Xiaoran si ricordò dall’improvviso dei conflitti tra Yi Yun e i figli della residenza reale Chu.

“Sì… lo so. Starò attento.”

Nella Divina Città di Tai Ah, Yi Yun non poteva fare nulla contro Yang Yuefeng e gli altri, e così loro a lui, per via delle regole della Divina Città.

Tuttavia ora Yi Yun doveva stare in allerta.

Fortunatamente sia Yang Dingkun che Yang Yuefeng erano solo membri della giovane generazione della residenza reale Chu. Non avevano una grande influenza nella loro organizzazione.

Mentre Yi Yun stava riflettendo, all’improvviso sentì del trambusto fuori.

<em>Oh? Cos’è successo?</em>

Yi Yun si concentrò e ascoltò. Sentì delle persone che stavano gridando come se avessero catturato una spia della razza della desolazione ed erano pronte ad offrirla a Shen Tu Nantian per ottenere credito.

“Hanno catturato una spia della razza della desolazione?” Anche Chu Xiaoran sentì il trambusto. Era piacevolmente sorpresa mentre si alzava.

Tuttavia, accanto a Chu Xiaoran, l’espressione di Yi Yun sembrò cambiare. <em>Perché…</em>

Si precipitò subito fuori dal piccolo cortile!

…

“Questa è una spia della razza della desolazione? Come può essere così debole… Il signorino Nantian non ha detto che la spia dovrebbe essere molto forte?”

“Ahah, che importa. La pietra specchio della desolazione brilla così tanto, così non può sbagliarsi. Riferiamolo subito.”

Erano due guardie della residenza reale Chu. una aveva attivato un amuleto di trasmissione della voce e inviò direttamente le informazioni.

Questo era accaduto solo a cento metri di distanza dal piccolo cortile di Yi Yun, così il giovane arrivò qui in un lampo.

E ciò che vide lo fece irrigidire.

Due grosse guardie robuste della residenza reale Chu stavano circondando una ragazza vestita di verde. Era sua sorella Jiang Xiaorou!

Sorella Xiaorou… Com’è possibile?!

A Yi Yun si fermò il cuore per un attimo perché non poteva crederci!

“Io… non sono una spia della razza della desolazione, non lo sono…” Jiang Xiaorou era rannicchiata in un angolo. Accanto a lei c’era la cesta che le era caduta. Verdura fresca e uova erano sparsi per terra.

In origine, era andata alla residenza reale Chu per ottenere un po’ di ingredienti per preparare da mangiare a Yi Yun, ma era stata fermata da queste due guardie. La loro pietra aveva emesso un bagliore rosso e avevano insistito che fosse una spia della razza della desolazione.

“Umpf, di sicuro reciti bene!” Una delle guardie sogghignò. In quanto guerriero del Divino Regno di Tai Ah e sapendo le cause e gli effetti dell’orda delle bestie, odiava fino all’osso la razza della desolazione.

Se non fosse stato per la razza della desolazione, come sarebbero finiti in queste condizioni?

“Fammi vedere per quanto tempo potrai recitare!” Una guardia alzò la mano e fu sul punto di schiaffeggiare Jiang Xiaorou.

La coltivazione di questa guardia era allo stadio delle fondamenta Yuan. Questo schiaffo sarebbe stato sufficiente per fare cadere un grosso albero.

Vedendo lo schiaffo raggiungerla, Jiang Xiaorou si raggomitolò mentre chiudeva gli occhi. Era piena di panico e disperazione.

“Fermo!”

Yi Yun scattò e apparì come un fulmine accanto alla guardia. La afferrò per la mano.

“Tu… cosa stai facendo?” Yi Yun era avanzato allo stadio delle fondamenta Yuan di recente e la sua forza superava quella di guerrieri di livello simile. La presa di Yi Yun gli fece del male. L’espressione della guardia cambiò lievemente, non si aspettava che il giovane fosse così forte. Lottò per liberarsi, ma la mano di Yi Yun sembrava una colata di ferro. Più si dimenava, più gli doleva il polso.

Si impaurì un po’ e disse con codardia: “Non dirmi che stai cercando di proteggere una spia della razza della desolazione?”

“Yun… Yun’er!” Jiang Xiaorou aprì gli occhi e vide Yi Yun di fronte a lei. Pianse lacrime di gioia.

“Yun’er, non sono una spia, non lo sono davvero…” La voce di Jiang Xiaorou tremò lievemente. Era una ragazza ordinaria. Aveva solo cercato di ottenere un po’ di ingredienti prima di venire attaccata in questo modo.

“Sei… Yi Yun?” Una guardia riconobbe Yi Yun, una persona dall’identità davvero scioccante.

“Così sei Yi Yun… che importa se lo sei? È una spia della razza della desolazione, non puoi proteggerla!”

Anche se conosceva l’identità di Yi Yun e aveva perso sicurezza, la sua rabbia lo spinse ad attaccare verbalmente Yi Yun visto che gli faceva male il polso.

Yi Yun si mise di fronte a Jiang Xiaorou per proteggerla. La sua espressione non era contenta. In quel momento arrivò anche Chu Xiaoran: “Cosa sta succedendo…?”

Sapeva che Yi Yun aveva una sorella mortale e aveva sentito questo trambusto. Aveva difficoltà a credere che la sorella di Yi Yun fosse un membro della razza della desolazione, era troppo assurdo.

Tuttavia anche lei aveva visto la pietra specchio della desolazione nelle mani delle guardie brillare di rosso.

Questo significava che c’era davvero un membro della razza della desolazione vicino, ed era estremamente vicino!

Yi Yun guardò la pietra specchio della desolazione e trovò la luce rossa proprio accecante.

Divenne silenzioso e si girò per guardare Jiang Xiaorou: “Sorella Xiaorou…”

“Yun’er, non sono una spia…” Jiang Xiaorou si morse le labbra. Il suo viso era un po’ pallido. Negli occhi brillanti di Jiang Xiaorou, Yi Yun poteva vedere il suo riflesso.

Era sicuro che la ragazza di fronte a lui fosse la sorella che lo aveva seguito fino a questo punto. Non era un membro della razza della desolazione in incognito.

Yi Yun si girò e guardò le guardie per poi dire senza fretta: “È la mia sorella maggiore.”

In quel momento, sempre più persone si stavano radunando sul posto. Molti si erano precipitati fuori dopo aver sentito il trambusto.

Molti di loro erano talenti della Divina Città di Tai Ah. Tra di loro c’erano Yang Qian e Yang Dao.

La guardia della residenza Chu si strinse il polso che era stato afferrato da Yi Yun. Indicò Jiang Xiaorou e disse alle persone che si erano radunate: “Abbiamo catturato una spia della razza della desolazione. È lei!”

Tutti posarono gli occhi su Jiang Xiaorou, facendola arretrare istintivamente.

Fino ad ora, non aveva capito cos’era successo. Due uomini dall’aspetto feroce avevano ondeggiato una pietra rossa vicino a lei e avevano insistito che era una spia.

“È un membro della razza della desolazione?” Yang Qian si accigliò mentre guardava Yi Yun. A Yang Qian non importava di Jiang Xiaorou, ma doveva considerare come comportarsi con Yi Yun.

Yi Yun rimase in silenzio. Le origini di Jiang Xiaorou erano misteriose e non sapeva nemmeno lui a quale clan appartenesse. Immaginava che provenisse da un’organizzazione importante.

Tuttavia… dalla razza della desolazione?

Yi Yun ripensò alle interazioni che aveva avuto con Jiang Xiaorou per poi scuotere la testa, “Impossibile!”

Nelle Lande Selvagge della Nuvola, Jiang Xiaorou gli aveva parlato della sua infanzia. Anche se aveva perso molta memoria, si ricordava ancora di certe scene, che includevano la sua vita passata e come aveva letto e scritto.

La vita che aveva descritto non assomigliava a quella della razza della desolazione che viveva con le bestie della desolazione.

Inoltre Jiang Xiaorou sapeva leggere e scrivere. Usava la lingua degli umani e Yi Yun sapeva che la razza della desolazione aveva la sua lingua.

Era stata lei ad insegnare a Yi Yun come leggere e scrivere.

Se Jiang Xiaorou proveniva dalla razza della desolazione, allora perché avrebbe imparato la lingua degli umani da giovane?

“Solo perché dici che è impossibile allora significa che è impossibile? La pietra specchio della desolazione non può sbagliarsi. Se nessuno mi crede, possiamo metterlo alla prova adesso. Precedentemente il signorino Nantian ha detto che il colore del sangue della razza della desolazione è argenteo. Usiamo un coltello e vediamo se il sangue della ragazza è rosso o argentato!”

La guardia a cui Yi Yun aveva afferrato il polso prima ebbe un’idea brillante. Suggerì questo metodo e tutti accettarono il consiglio.

In effetti controllare il colore del suo sangue sarebbe stato sufficiente, no?


