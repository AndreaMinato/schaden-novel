---
title: Capitolo 355 - Sangue
pubDate: 2024-05-25T03:46:59.518Z
tags:
    - tmw
---


“Giusto, vedere di che colore è il suo sangue sarebbe sufficiente!” Iniziarono a dire le persone.

A Yi Yun quasi balzò il cuore dal petto. Quando era entrato in questo mondo, non aveva ottenuto ricordi dal suo corpo originale.

Non aveva mai visto sanguinare Jiang Xiaorou da quando era venuto qui, così non sapeva di che colore fosse.

“Yi Yun, non mi sarei mai aspettato che ti sarebbe accaduta una cosa del genere. Che peccato, keke…” Risuonò una voce gongolante. Yi Yun alzò lo sguardo e vide che era stato Yang Dingkun a parlare.

I due fratelli, Yang Dingkun e Yang Yuefeng erano apparsi tra la folla. In quanto membri della giovane generazione della residenza reale Chu, erano i padroni di casa qui..

Negli ultimi giorni, mentre tutti avevano temporaneamente sistemati nella residenza reale Chu, la posizione dei due chiaramente era aumentata tra i membri d’élite della Divina Città di Tai Ah.

Naturalmente erano ancora di gran lunga inferiori a Yi Yun. Nella Divina Città di Tai Ah, la gente rispettava di più chi era potente. Yi Yun aveva ottenuto prestigio con il suo duro lavoro, era diverso rispetto ai due fratelli Yang.

Così, anche se erano tornati nella residenza reale Chu, Yang Dingkun e Yang Yuefeng di solito si sarebbero nascosti se avessero visto Yi Yun. Oggi erano rimasti piacevolmente sorpresi vedendo che la sorella di Yi Yun era un membro della razza della desolazione. Non si sarebbero mai aspettati che sarebbe successa una cosa del genere.

Se si fosse rivelato vero, sarebbe stato interessante.

A causa dell’identità di Jiang Xiaorou, avrebbero potuto infierire su Yi Yun.

Lo sguardo di Yi Yun divenne freddo. Questi due tipi e quel Yang Haoran con un braccio solo erano come serpenti in agguato. Erano pronti a morderlo da un momento all’altro.

Sfortunatamente Yi Yun non poteva fare loro niente in un ambiente del genere.

In quel momento, la folla fece spazio mentre si avvicinava un’aura invisibile.

Yi Yun si alzò. Vide che Shen Tu Nantian si era avvicinato lentamente.

Indossava ancora il suo abito verde. Dava la sensazione di essere una brezza gentile. Aveva un temperamento calmo come una brezza leggera tra le nuvole pallide e non pareva affatto inferocito.

Tuttavia… non sapeva perché ma Yi Yun si sentì sotto pressione.

“Avete trovato una spia della razza della desolazione qui?” Chiese Shen Tu Nantian mentre guardava Jiang Xiaorou: “Sei tu?”

Shen Tu Nantian sorrise. Jiang Xiaorou trattenne il respiro di fronte a quest’uomo con l’abito verde. Si nascose dietro Yi Yun senza sapere perché provava terrore di fronte a Shen Tu Nantian.

Yi Yun si accigliò. Shen Tu Nantian era arrivato troppo velocemente.

Se non fosse stato per Shen Tu Nantian, Yi Yun pensava che avrebbe potuto usare il suo prestigio per proteggerla senza problemi, anche se l’identità di Jiang Xiaorou non era ancora chiara. Dopotutto Jiang Xiaorou era davvero una ragazza mortale. Sarebbe risultato anche se un saggio avesse usato l’Occhio Celeste per esaminarla.

Una ragazza mortale non avrebbe dovuto incontrare tali difficoltà.

Tuttavia, Shen Tu Nantian era diverso. Yi Yun non lo conosceva e aveva una grande faida con la razza della desolazione.

“Sì, è lei! Abbiamo usato la pietra specchio della desolazione su di lei ed è diventato così rossa da parare quasi viola. C’è sicuramente qualcosa di strano in lei. Ma qualcuno sta cercando di proteggerla.”

Quella guardia ovviamente si stava riferendo a Yi Yun.

Shen Tu sorrise lievemente e guardò Yi Yun: “Questa ragazza sembra avere un certo rapporto con te?”

“È la mia sorella maggiore!” Disse con serietà Yi Yun. Lo aveva ripetuto diverse volte oggi.

“Sorella di sangue?” Rispose Shen Tu Nantian.

Yi Yun esitò per un po’ per poi scuotere la testa: “No!”

“Allora è stata adottata dai tuoi genitori?”

Sentendo le domande di Shen Tu Nantian, Yi Yun si sentì affondare. Anche se era completamente riluttante, alla fine annuì: “Sì!”

“Dove è stata adottata?” Chiese di nuovo Shen Tu Nantian.

Yi Yun sentì il cuore diventare sempre più gelido: “Le Lande Selvagge della Nuvola!”

Le origini di Jiang Xiaorou erano estremamente svantaggiose nel provare la sua identità. Tuttavia Yi Yun non poteva mentire al riguardo perché c’erano molte persone che sapevano delle origini della sua famiglia.

“Le Lande Selvagge della Nuvola sono un posto desolato con molte bestie della desolazione! Ci sono membri della razza della desolazione nascosti nelle Lande Selvagge della Nuvola! Hai adottato una ragazza dalle origini sconosciute nelle Lande Selvagge della Nuvola, allora è possibile che appartenga alla razza della desolazione!"

Mentre Shen Tu diceva queste parole, Yang Dingkun e gli altri stavano gongolando visto che ora sembrava sempre più probabile!

Yi Yun strinse i pugni. Sapeva che al suo attuale livello non poteva competere minimamente con Shen Tu Nantian. Se Shen Tu Nantian avesse voluto fare del male a Jiang Xiaorou, Yi yun non sapeva cosa avrebbe potuto fare.

Attaccare Shen Tu Nantian sarebbe stato come colpire una roccia con delle uova. Farlo avrebbe fatto arrabbiare Shen Tu Nantian e avrebbe peggiorato la situazione!

Vedendo la reazione di Yi Yun, Shen Tu Nantian rise piano: “Sembra che tenga molto a tua sorella. Non preoccuparti. Anche se fosse davvero un membro della razza della desolazione, finché non sa nulla del Ragazzo Pastore ed è solo una persona comune della razza della desolazione che è stata adottata accidentalmente da te, allora potrei lasciarla andare stavolta per te. Tuttavia porrò alcune restrizioni su di lei!”

Quando sentì queste parole, Yi Yun ne fu sollevato. Non si sarebbe mai aspettato che Shen Tu Nantian cedesse.

Era per via della sua reputazione?

Yi Yun lo trovò un po’ strano. Poteva essere considerato importante nel Divino Regno di Tai Ah, ma agli occhi di Shen Tu Nantian probabilmente non era nulla.

“Qualcuno esamini il suo sangue.” Shen Tu Nantian smise di sorridere e diede l’ordine.

Un servo presentò un coltello tagliente e una guardia della residenza reale Chu lo afferrò.

“Aspetta, lo farò io stesso!” Yi Yun fermò la guardia che sembrava ansiosa di farlo. Come poteva Yi Yun lasciare che qualcuno ferisse Jiang Xiaorou? Inoltre questa persona era entrata in conflitto con lui e forse Yang Dingkun avrebbe potuto trasmettere alcune istruzioni per causare guai.

“Lascia che sia lui a farlo.” Disse Shen Tu Nantian. Guardò con attenzione Jiang Xiaorou e nessuno sapeva cosa pensare.

Yi yun non afferrò il coltello, ma semplicemente afferrò la mano di Jiang Xiaorou. “Sorella, lo farò io. Non farà male.”

“Va bene!” Jiang Xiaorou annuì.

Yi Yun stese l’indice sinistro e toccò gentilmente il palmo di Jiang Xiaorou. Il coltello che aveva creato con il qi vitale era estremamente affilato.

Quasi senza provocarle dolore, aprì una piccola ferita nella mano di Jiang Xiaorou.

Il sangue colò lentamente dalla ferita.

In quel momento Yi Yun trattenne il respiro! Temeva di vedere l’argento letale.

Tutti gli altri concentrarono l’attenzione sul palmo della giovane.

“Pa da!”

Una goccia di sangue colò sul pavimento di pietra verde. Si ruppe e riflesse la luce del sole del tramonto. Sembrava una gemma di colore cremisi.

“Sangue rosso!” Yi Yun tirò un lungo sospiro di sollievo. Non aveva mai trovato il colore del sangue così brillante e splendido!

Jiang Xiaorou dopotutto era sua sorella, non un membro della razza della desolazione!

Anche se la sua identità sembrava problematica, a Yi Yun non poteva importare di meno. Non Importava quali fossero le origini di Jiang Xiaorou, sapeva solo che avevano passato i giorni più duri insieme nelle Lande Selvagge della Nuvola. La loro famiglia aveva un affiatamento senza paragoni.

Anche se Yi Yun ora aveva incontrato ogni sorta di persona ed era un membro d’élite del Divino Regno Tai Ah, nelle Lande Selvagge della Nuvola era stato solo un mortale. In effetti si poteva dire che fosse stato un peso.

Tuttavia Jiang Xiaorou non lo aveva abbandonato e avevano dipeso uno dall’altra.

“È davvero rosso, che diamine…?” Le guardie della residenza Chu non potevano crederci. Erano riuscite a trovare con difficoltà una spia della razza della desolazione, ma alla fine si erano sbagliati.

“Ca**o, di sicuro questo ragazzino è fortunato. Ma è strano. Dato che il colore del suo sangue è rosso, perché la pietra specchio della desolazione brilla di rosso?”

Yang Dingkun e Yang Yuefeng divennero scontenti. Pensavano di aver trovato il punto debole di Yi Yun. Anche se non potevano usarlo per minare la sua posizione, avrebbero potuto almeno causare la morte di sua sorella, facendolo addolorare. Allora sarebbero stati contenti.

Ora però era andato tutto a monte.

“Così non dovrebbero esserci problemi, vero…” Chiese una persona a Shen Tu Nantian.

“Come ho detto, come può la sorella di Yi Yun appartenere alla razza della desolazione?” I coltivatori della Divina Città di Tai Ah che riverivano Yi Yun iniziarono a sostenere Yi Yun.

Shen Tu Nantian si accarezzò gentilmente il mento mentre guardava in silenzio Jiang Xiaorou. Nessuno sapeva cosa stava pensando.

“Signorino Nantian, possiamo andare?” Yi Yun fece spostare Jiang Xiaorou dietro di lui. Era ancora in allerta. Finché non si fossero allontanati da lui, avrebbe avuto la sensazione che dei raggi infilzassero la sua schiena, era impossibile che si calmasse.

Tuttavia Shen Tu Nantian non rispose. Sembrava essersi ricordato di qualcosa ed era perso nei suoi pensieri.

All’improvviso cominciò ad avvicinarsi a Jiang Xiaorou, che sussultò e si ritirò istintivamente di un prova’ di passi.

Tuttavia Shen Tu Nantian non continuò ad andare avanti e rimase non lontano dal posto in cui prima c’era stata Jiang Xiaorou. Sorrise mentre si chinava. Stava guardando con attenzione la goccia di sangue a terra.

Era il sangue che aveva versato Jiang Xiaorou.

Dopo un po’ di secondi, Shen Tu Nantian stese un dito e toccò la goccia di sangue.

All’improvviso mostrò uno strano sorriso. Alzò la testa e guardò Jiang Xiaorou. Disse: “Di cognome fai Jiang, vero?”

Jiang Xiaorou sentì un tuffo al cuore. Il suo viso impallidì in un attimo, “Tu…”

Accanto a Jiang Xiaorou, Yi Yun era in allerta. Dalla conversazione precedente, nessuno aveva menzionato il nome “Jiang Xiaorou”, ma Shen Tu Nantian era riuscito ad indovinare il cognome di Jiang Xiaorou!

Shen Tu Nantian si alzò e il suo sorriso divenne ancora più brillante. Era così brillante che sembrava sinistro: “Credo di sapere chi sei… non mi sarei mai aspettato di trovarti qui!”


