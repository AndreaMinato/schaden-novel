---
title: Capitolo 359 - Feroce
pubDate: 2024-05-25T07:46:59.519Z
tags:
    - tmw
---


“Chi! Chi! Chi!”

Sopra la residenza reale Chu, apparì un buco nero dal nulla. Inghiottì Jiang Xiaorou, lasciando raggi neri delle leggi dimensionali dello spazio che scomparirono lentamente nel cielo…

Il corpo dello zio Zhou era stato trafitto completamente da sciabole e spade. Guardò il portale spazio temporale mentre stava scomparendo lentamente, il suo sorriso si era già irrigidito.

Ce l’aveva fatta. Anche se non era riuscito ad uccidere Shen Tu Nantian, aveva mandato via il successore. Era morto senza rimpianti.

“Vecchio bastardo! Hai interferito con i miei grandi piani!”

Shen Tu Nantian si stava tenendo il collo e i suoi occhi erano diventati scarlatti come quelli di una bestia selvaggia!

Infuriato, Shen Tu Nantian apparì di colpo di fronte allo zio Zhou. Poi gli colpì la fronte con il palmo.

“Crack!”

La gente sentì il crepitio di ossa che si rompevano. Shen Tu Nantian aveva premuto il collo dello zio Zhou nel suo stesso petto.

Il collo era completamente rotto, perfino il cranio si era spaccato. Era uno spettacolo terribile!

Dopo che Shen Tu Nantian aveva rivelato la sua malvagità, sembrava una persona del tutto diversa!

Il modo in cui aveva ucciso lo zio Zhou era stato estremamente brutale!

Perfino il sovrano Chu stava tremando ed era sconvolto. La persona che aveva fatto un agguato a Shen Tu Nantian e aveva sventato i suoi piani, facendoli fallire, era il suo amministratore più fidato.

“Sovrano Chu!”

Shen Tu Nantian fissò il re Chu con i suoi occhi rosso sangue!

Il sovrano Chu trattenne il respiro mentre perle di sudore cominciarono ad emergere sulla sua fronte.

“Ho fatto un grosso errore a non aver indagato sui miei sottoposti.” Il re Chu aveva molta esperienza, ma di fronte a Shen Tu Nantian non riuscì a mantenere la calma.

Era la presenza assoluta portata dalla forza. Non importava quanto fosse elevata la propria posizione, era completamente insignificante di fronte alla forza.

“Per favore si calmi signorino Nantian, mio nonno è stato accecato dai cospiratori. È tutta colpa di Yi Yun, quella canaglia ingrata. Se non fosse stato per lui, con la forza divina superiore del signorino Nantian, come sarebbe stato colto di sorpresa da quel vecchio? Yi Yun, lui…”

Yang Dingkun si era reso conto che Shen Tu Nantian stava per causare problemi a suo nonno, così cercò di ridirezionare la punta della lancia verso Yi Yun.

“Sta zitto!”

Shen Tu Nantian ruggì. Un’onda sonica tagliente che conteneva qi vitale si trasformò in una spada e colpì Yang Dingkun.

“Peng!”

Yang Dingkun tremò mentre i suoi timpani cominciavano a sanguinare.

Con un sussulto, Yang Dingkun si chinò su un ginocchio a terra.

Guardò Shen Tu Nantian con orrore. Non osò dire un’altra parola. Un momento fa aveva pensato che sarebbe morto.

“Ho bisogno che tu mi dica cosa fare?”

Il tono di Shen Tu Nantian era cupo. Tutti capivano che era stato infuriato dalla fuga di Jiang Xiaorou. Chiunque avesse interagito con lui sarebbe finito male.

Non sarebbe stato sorprendente se avesse iniziato ad uccidere per sfogare la rabbia!

E se l’avesse fatto davvero, Yi Yun… senza dubbio sarebbe stato il primo a soffrire!

Passo dopo passo, Shen Tu nantian si avvicinò a Yi Yun. Sangue colava dalle sue dita e sul pavimento di pietra verde.

Questa pressione opprimente fece trattenere il respiro alla gente.

“Yi Yun…”

Chu Xiaoran e gli altri che tenevano a Yi Yun avevano il cuore in gola.

Yi Yun era in una pessima situazione!

Potevano solo rimanere a guardare impotenti. Sarebbe stato inutile difenderlo, lo avrebbero solo accompagnato alla tomba.

“Di sicuro hai del fegato!” Lo sguardo di Shen Tu Nantian brillò con freddezza.

“Boom!”

Qi vitale esplose attorno a Yi Yun, sgretolando i detriti. Yi Yun sentì il suo corpo tremare mentre rotolava fuori. Le sue ferite erano peggiorate!

Shen Tu Nantian si avvicinò a Yi Yun e lo afferrò per il collo.

Il suo corpo era coperto di sangue. La sua vista era sfocata e aveva difficoltà a respirare.

In quel momento sentì che se Shen Tu Nantian avesse usato appena un po’ più della sua forza, avrebbe potuto spezzargli il collo e la gola. Gli avrebbe strappato la testa!

La morte sembrava vicina. La sensazione di impotenza raggiunse l’estremo mentre la sua vita ora era nelle mani di qualcun altro!

“È a causa tua! All’inizio avrei ottenuto una fornace piena di elisir del sangue di livello divino. Il mio livello di coltivazione sarebbe aumentato nettamente! Tuttavia… hai permesso che una spia della razza della desolazione avesse un’occasione per farmi un agguato, facendo scappare quella piccola strega! Ben fatto! Non mi basterebbe nemmeno ucciderti diecimila volte per sfogare il mio odio!”

Shen Tu Nantian addossò ogni biasimo su Yi Yun.

L’identità di Jiang Xiaorou era speciale. Per Shen Tu Nantian ottenere Jiang Xiaorou sarebbe stata la più grande opportunità, ma ora gli era sfuggita di fronte agli occhi. Così come poteva Shen Tu Nantian non provare odio?!

Yi Yun rise con amarezza. A questo punto, qualunque cosa avesse detto sarebbe stata inutile.

Poteva solo biasimare il fatto che era troppo debole. Sennò non avrebbe avuto bisogno di sopportare gli insulti e le umiliazioni mentre aveva implorato Shen Tu Nantian di lasciare andare Jiang Xiaorou e di non raffinarla.

Implorare non aveva funzionato ed era stato malmenato. Poi Jiang Xiaorou era stata salvata da qualcun altro, facendolo diventare un capro espiatorio e una sacca da boxe. Era spacciato.

La sua vita dipendeva da qualcun altro, senza nessun spazio per resistere, questa era la triste verità del debole.

Shen Tu Nantian guardò Yi Yun, l’intento omicida nel suo sguardo stava aumentando, tuttavia non strinse ancora le mani sul suo collo.

Rimase in silenzio mentre rifletteva.

Uccidere Yi Yun non sarebbe stato sufficiente a calmare il suo odio. Era come essere stati morsi da una formica. Anche se avesse schiacciato la formica, era stato comunque morso, così come poteva schiacciarla e basta sfogare la sua rabbia?

Era irrimediabile. Shen Tu Nantian non era riuscito a catturare Jiang Xiaorou e così non aveva potuto infierire un grosso colpo alla razza della desolazione.

Alla razza della desolazione non sarebbe importato di un umano morto. Solo Jiang Xiaorou avrebbe provato odio e forse l’avrebbe spronata ad ottenere grandi risultati.

E se avesse utilizzato bene Yi Yun?

Shen Tu Nantian ripensò a come Jiang Xiaorou aveva accettato di sacrificarsi per impedire che Yi Yun venisse ferito.

Jiang Xiaorou sicuramente teneva molto alla sicurezza di Yi Yun.

Quando pensò a questo, Shen Tu Nantian si alzò e lasciò andare Yi Yun.

Disse ad un anziano dietro di lui: “Porta via questo piccolo bastardo. Annuncia alle masse che verrà condannato a morte per tradimento, morte per smembramento del cuore!”

Smembramento del cuore?

Un po’ di Anziani sussultarono spaventati quando sentirono il nome della condanna a morte.

Lo smembramento del cuore era una delle più brutali punizioni capitali del clan Shen Tu. Veniva usata solo sui guerrieri, perché i mortali non avrebbero potuto sopportare una tortura del genere.

Il criminale sarebbe stato colpito 36.000 volte da una lama bollente per 36 giorni, 1000 fendenti al giorno!

Dopo i fendenti, avrebbero posto delle uova di verme smembra-cuore nelle ferite. Le uova si sarebbero schiuse lentamente e avrebbero divorato carne e sangue. I denti delle larve erano tossici. Il condannato avrebbe provato un dolore indescrivibile a causa delle tossine e del divoramento.

Dopo che i 36.000 fendenti fossero stati completati, i vermi dello smembramento del cuore avrebbero seguito i vasi sanguigni e i meridiani fino a raggiungere il cuore. Poi decine di migliaia di vermi avrebbero morso il cuore, conducendo alla morte.

In questa punizione capitale, sarebbero stati i vermi dello smembramento del cuore ad infliggere la maggior parte del dolore. Un normale guerriero allo stadio delle fondamenta Yuan non avrebbe potuto resistere a questa punizione e sarebbe morto solo dopo pochi giorni. Anche se il clan Shen Tu avesse attuato l’esecuzione, avrebbe dovuto procurare le pillole necessarie ad estendere la vita del criminale.

“Signorino, ha intenzione di attirare la razza della desolazione allo scoperto per salvarlo?”

Un po’ di Anziani immaginarono che intenzioni aveva Shen Tu Nantian.

“Esatto. Uccidere questo ragazzino non sarebbe diverso dallo schiacciare una formica. È insignificante per me e non gioverebbe nessuno. Tuttavia, se diffondessi notizia che il ragazzino sta per essere condannato ad uno smembramento del cuore, la piccola strega lo verrebbe a sapere velocemente. Nella prefettura della città Chu probabilmente ci sono altre spie della razza della desolazione! Le notizie giungerebbero velocemente alle sue orecchie.”

“Quella piccola strega non rimarrebbe a guardare. Allora avremo un’opportunità!”

Quando sentirono queste parole, gli anziani sospirarono lievemente. Uno di loro disse: “Questo Yi Yun è davvero così prezioso? Quando la razza della desolazione saprà della notizia, capirà sicuramente che abbiamo teso una trappola. Se sapranno che è una trappola, probabilmente non saranno così stupidi da caderci. Inoltre Yi Yun è un umano, e se la razza della desolazione non verrà a salvarlo?”

Yi Yun era solo vicino a Jiang Xiaorou e non aveva nessun rapporto con la razza della desolazione. Perché i superiori della razza della desolazione si sarebbero preoccupati di Yi Yun? Come avrebbero mandato un esperto a rischiare la vita per salvare un umano, specialmente quando sapevano che sarebbe stata una trappola?

“Lo sapremo provando. Non sarà una perdita per noi. Se a nessuno importa di lui, allora lo faremo morire per smembramento del cuore!”

Disse con leggerezza Shen Tu Nantian, determinando il fato di Yi Yun.

E accanto a Yi Yun, nessuno dei guerrieri del Divino Regno di Tai Ah poteva impedirlo.

Solo pensarci li avvilì. Questo era il loro paese e Yi Yun era il loro talento. Un po’ di semplici parole di Shen Tu Nantian erano state sufficienti a condannarlo a morte! E ora potevano solo rimanere a guardare impotenti!

“Dobbiamo subito riferire la questione a sua maestà, il Divino Imperatore!”

Decise Chu Xiaoran. Anche se il Divino Imperatore non avrebbe potuto salvare Yi Yun, in quanto padrone del Divino Regno di Tai Ah, sicuramente le sue parole avrebbero avuto un certo peso…

In quel momento a Shen Tu Nantian venne in mente qualcosa. Poi si avvicinò a Yi Yun e gli afferrò la mandibola.

Una pillola blu ghiaccio apparì nel suo palmo.

La pillola era come una sfera di ghiaccio. Dopo che apparì, emanò un qi gelido allarmante. Condensò velocemente vapore a causa del ghiaccio.

Una sola pillola aveva un’aura così pericolosa.

Shen Tu Nantian guardò con condiscendenza e un po’ di derisione Yi Yun. “Non mi piace proprio il modo in cui mi guardi… In superficie sembri temermi, ma in realtà mi odi profondamente. Vuoi proprio uccidermi per sfogare la rabbia, vero?!”

“Stai pensando che se sopravviverai a questa calamità, coltiverai con tutte le tue forze e in futuro cercherai vendetta contro di me? Ahahah!”

Shen Tu Nantian lesse la mente di Yi Yun e il suo sguardo brillò con disprezzo.

“Come posso lasciare che ti immagini di uccidermi giorno e notte mentre rimani imprigionato? Sei come una formica e non ti meriti di pensare cose del genere. Se potessi farlo, sarebbe una profanazione!”

“Lascia che distrugga ogni tua speranza e ti faccia disperare, come un morto che cammina.”


