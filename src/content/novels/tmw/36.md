---
title: Capitolo 36 – Dobbiamo davvero mangiare l'albero?
pubDate: 2023-06-12T14:09:48.024Z
tags:
    - tmw
---


"Oh? Non hai capito?" Vedendo che Zhao Tiezhu esitava, l'espressione di Zhang Yuxian divenne fredda.

"Io..." Zhao Tiezhu era senza parole. Pensava che il guerriero lo stesse prendendo in giro.

Lord Zhang forse lo aveva sentito ridicolizzare Yi Yun e lo stava prendendo in giro apposta.

Ma non importava quanto fosse scontento, non osò rispondere.

In quel momento i membri del campo dei guerrieri guardarono Zhao Tiezhu con compassione. Sapevano che cosa aveva detto prima a Yi Yun.

Non si aspettavano che le sue parole gli si sarebbero ritorte contro di lui.

Vedendo che fine aveva fatto Zhao Tiezhu, i due che avevano parlato di come avrebbero mangiato un grosso cilindro di pietra e avrebbero bevuto il fiume orientale iniziarono a tremare.

Volevano schiaffeggiarsi la bocca. Perché avevano dato corda alla follia di Zhao Tiezhu? Forse avrebbero ricevuto ciò che meritavano tra poco!

Era possibile dare uno o due morsi al grosso Albero Pagoda, ma come potevano mangiare un cilindro di pietra.

"Zhao Tiezhu, perché rimani lì impalato? Hai ricevuto l'ordine di mangiare l'albero, non hai sentito?"

Lian Chengyu vide quanto era riluttante e lo rimproverò.

A Lian Chengyu non importava che motivo ci fosse dietro. Aveva deciso che, dato che era ordine di Zhang Yuxian, avrebbe dovuto ubbidire a qualsiasi comando del Grande Ambasciatore. Dopotutto non era a causa della sua sfortuna?

"Io... io..." Zhao Tiezhu si decise nonostante la sua espressione piena di rimpianto. Disse: "Lo mangerò..."

Si chinò e staccò un pezzo di legno dall'albero.

Zhao Tiezhu guardò addolorato questo pezzo di legno. Questo pezzo di legno poteva essere usato per costruire una casa. 'Mi stanno trattando come una termite!'

Vedendo l'espressione distaccata di Lian Chengyu, Zhao Tiezhu poteva solo rassegnarsi al suo fato e si mise in bocca il pezzo di legno chiudendo gli occhi.

Questo sapore era un "piacere" indescrivibile.

Zhao Tiezhu ebbe la sensazione che la sua gola stesse venendo lacerata. Era riuscito ad inghiottire un pezzo con estrema difficoltà. Guardò Zhang Yuxian con esasperazione con un'espressione che sembrava dire: "È sufficiente?"

Ma Zhang Yuxian disse semplicemente: "Continua!"

Zhao Tiezhu quasi svenne!

Era bravissimo a sollevare cilindri di pietra, tagliare alberi e accatastare legna, ma mangiare corteccia era una tortura!

"Lord Zhang, non capisco questa tecnica mistica?" Lian Chengyu all'inizio pensava che Zhang Yuxian stesse deridendo il tirapiedi, lasciandogli capire l'importanza di seguire gli ordini.

Ma ora qualcosa non tornava. Pareva che mangiare l'albero fosse parte della tecnica mistica.

In tal caso, allora anche lui avrebbe dovuto mangiare del legno tra poco tempo. Così lo aveva chiesto per essere sicuro.

L'atteggiamento di Zhang Yuxian nei confronti di Lian Chengyu era di gran lunga migliore. Disse: "Questa è la tecnica mistica conosciuta come Digestione dell'Elefante. È una tecnica usata per allenare lo stomaco e le capacità digestive! Una persona esperta nella tecnica della Digestione dell'Elefante può mangiare quanto vuole ad ogni pasto. Si dice che alcuni possano mangiare un intero elefante, è da questo che ne deriva il nome."

I membri del campo dei guerrieri mostrarono un'espressione strana. Così la tecnica della Digestione dell'Elefante era solo una tecnica per mangiare.

Non era una tecnica per un ingordo? Poteva essere considerata una tecnica mistica?

Notando le espressioni dei guerrieri del campo, Zhang Yuxian capì cosa stavano pensando.

Disse con sdegno: "Siete come delle formiche. Come osate sdegnare la tecnica fondamentale delle truppe del Drago Brillante! Semplicemente ridicolo!"

"Allenare lo stomaco è molto importante! Con un cuore e dei polmoni di buona qualità, si può resistere e combattere più a lungo. Ma essere bravi a lottare non può migliorare la coltivazione. Uno stomaco forte sarà di beneficio per la coltivazione!"

"I guerrieri del Sangue Mortale possono muovere cilindri di pietra, lottare, arrampicarsi su per gli alberi e per le case. Da dove viene questa energia? Dai vostri pasti!"

"Alcuni guerrieri con uno stomaco ben allenato hanno un appetito sbalorditivo. Possono finirsi una mucca in tre giorni, naturalmente la quantità di nutrimento che assorbiranno sarà superiore. I loro muscoli diventeranno più forti e la loro forza aumenterà naturalmente."

La voce di Zhang Yuxian era fragorosa. Yi Yun fu toccato dal suo discorso.

In effetti l'energia necessaria ad un guerriero era spaventosa. Questa energia doveva provenire da qualche parte. E quella fonte di energia per i guerrieri del Sangue Mortale veniva dai loro pasti.

Il cibo era energia. Se uno avesse potuto mangiare di più, ne avrebbe tratto dei benefici naturali.

Considerando per esempio i figli delle famiglie nobili di medio talento, la maggior parte di loro non avrebbe ricevuto essenza delle ossa della desolazione per coltivare. Il solo metodo per aumentare la loro forza era mangiare la carne delle bestie della desolazione.

La maggior parte di loro sarebbe stato pieno con circa quattro chili di carne. Un appetito del genere era inutile per loro; tanto valeva che si occupassero degli affari di famiglia.

Altri invece potevano divorare cento chili di carne e avere altro spazio nello stomaco.

Tutta la carne delle bestie della desolazione poteva essere digerita, ottenendone l'essenza. Lavorando sodo e coltivando, sarebbero arrivati ad un livello superiore.

Così avere un buono stomaco sarebbe stato un vantaggio!

La tecnica mistica fondamentale di Zhang Yuxian era la Digestione dell'Elefante.

Era basilare per praticare le arti marziali!

Zhang Yuxian continuò: "I guerrieri delle grandi tribù praticano la tecnica della Digestione dell'Elefante usando la carne delle bestie della desolazione. Vista la carenza nelle Lande Selvagge della Nuvola, voi non potete nemmeno riempirvi lo stomaco. Tuttavia allenare la tecnica della Digestione dell'Elefante è comunque utile!"

"Avere uno stomaco forte vi permette di assorbire nutrimento da tutto ciò che mangiate!"

"La gente comune sprecherà molta essenza quando digeriscono i cinque cereali che mangiano. Ne espellono la maggior parte tramite le feci."

"Perfino i cani possono mangiarsi gli scarti umani. I vermi prosperano nelle feci e gli scarabei stercorari le usano per formare delle palle per usarle come nidi! Lì dentro è rimasta una grande quantità di nutrimento che non è stata assorbita completamente!"

"Se non potete assorbire completamente i cinque cereali, non pensate nemmeno di mangiare cibo prezioso!"

"Senza un buono stomaco, non potrete digerirlo nemmeno!"

"Dopo aver appreso la tecnica della Digestione dell'Elefante, potrete assorbire completamente tutto ciò che mangiate! In periodo di carestia, potrete mangiare e digerire la corteccia degli alberi o l'argilla Guanyin, dandovi abbastanza nutrimento per sopravvivere!"

"Da oggi, i vostri pasti consisteranno in radici e corteccia d'albero e argilla Guanyin. Dopo che avrete finito di mangiare, seguite il mio metodo per allenare la tecnica della Digestione dell'Elefante e attivare lo stomaco per estrarre nutrienti da questo cibo difficile da digerire!"

I membri del campo dei guerrieri rimasero senza parole. Dovevano mangiare cosa?

Potevano solo mangiare legno e argilla Guanyin per tre giorni!

All'inizio avevano pensato di poter mangiare la carne che aveva fornito Zhang Yuxian cacciando bestie feroce.

Tuttavia la realtà era crudele. Figuriamoci carne, non avevano il permesso nemmeno di mangiare porridge di riso.

Le espressioni dei membri del campo dei guerrieri si riempirono di amarezza. Nessuno voleva mangiare l'albero.

Dovevano almeno partire con calma.

Mentre si scambiavano occhiate, Yi Yun si fece avanti. Si chinò di fronte al grosso Albero Pagoda, spezzò un ramo e lo mangiò, incluse le foglie e tutto il resto.

Allenare le arti marziali non era piaceva, bisognava sopportare sofferenze, frustrazioni e rischiare la vita.

Non valeva solo per le arti marziali. Yi Yun sapeva che sulla terra, i bambini che praticavano l'acrobatica, danza o judo si sottoponevano a duri allenamenti. Ad esempio un insegnante si sarebbe inginocchiato sulla schiena del bambino per esercitare pressione. Era una sorta di dolore che un adulto non avrebbe potuto sopportare.

In questo strano mondo, dietro la dimostrazione di un esperto impareggiabile c'erano innumerevoli sforzi. Mangiare un po' di legno o argilla Guanyin non era nulla.



