---
title: Capitolo 362 - Trappola
pubDate: 2024-05-25T10:46:59.520Z
tags:
    - tmw
---


Dieci anni fa, il clan Shen Tu aveva combattuto contro il Ragazzo Pastore. Shen Tu Nantian si ricordava chiaramente come il giovane vestito di verde di fronte a lui aveva ucciso diversi membri del suo clan. C’era una faida inconciliabile tra di loro!

“Hai proprio del coraggio. Osi comunque venire da solo anche sapendo che è una trappola. Oggi morirai!”

Shen Tu Nantian si tese. Anche se aveva la formazione Empirea del Cielo e della Terra, l’Anziano Su e l’Anziano Mo, non poteva radunare il coraggio contro il Ragazzo Pastore, che era un membro della razza della desolazione molto potente. Era anche ricorso alla sua ultima risorsa nascosta come suo asso nella manica.

Il Ragazzo Pastore gli aveva lasciato un enorme trauma psicologico durante la battaglia di dieci anni fa.

Il Ragazzo Pastore gettò un’occhiata verso Shen Tu Nantian. Sembrava che due saette fossero sfrecciate nell’aria dai suoi occhi neri. Il suo sguardo emanava un’aura impareggiabile che penetrava dritto nell’anima!

In quel momento Shen Tu Nantian impallidì. Aveva la sensazione che lo sguardo del Ragazzo Pastore lo avesse attraversato. Quell’occhiata era sufficiente a ferirlo!

Shen Tu Nantian si ritirò di un po’ di passi a mezz’aria. In quel momento, l’Anziano Su si mise di fronte a Shen Tu Nantian con uno specchio di bronzo, diminuendo la pressione su Shen Tu Nantian.

“Signorino Nantian, è solo una dimostrazione di forza vuota. È diverso rispetto a com’era dieci anni fa!” L’Anziano Su guardò il Ragazzo Pastore con un sogghigno.

…

In quel momento, nella residenza reale Chu, molti si precipitarono fuori dalle loro stanze dopo aver saputo che era arrivato un esperto della razza della desolazione. Alzarono gli sguardi al cielo in attesa dello scontro.

Erano sia eccitati che nervosi.

“Quello è il Ragazzo Pastore?”

Era la prima volta che i membri della residenza reale Chu vedevano il Ragazzo Pastore.


Entrambe le due parti in conflitto erano di gran lunga superiori rispetto a loro. Questa battaglia sarebbe stata sconvolgente. Per loro era una rara esperienza.

“Teniamoci a distanza. Se venissimo colpiti da qualche attacco, verremmo ridotti in polvere…”

La gente della residenza reale Chu era consapevole della loro forza. Perfino il sovrano Chu e le sue guardie presero una distanza di cinque chilometri dal Ragazzo Pastore.

Data la vista acuta dei guerrieri, potevano comunque osservare con chiarezza i dettagli della battaglia nel cielo notturno, anche ad una distanza di cinque chilometri.

In quel momento, al centro della formazione Empirea del Cielo e della Terra, dov’era la stanza della residenza reale, Yi Yun alzò la testa. Alzò gli occhi al cielo per guardare le formazioni della stanza che lo bloccavano.

In quel momento aveva sentito la percezione di qualcuno che lo scorgeva. Nemmeno le formazioni che lo circondavano erano riuscite ad ostacolare la percezione di questa persona.

Sapeva che doveva essere arrivato un membro della razza della desolazione!

Jiang Xiaorou dopotutto aveva mandato un esperto a fare la sua mossa.

Non si sarebbe mai aspettato che sarebbe stato messo all’angolo quando la razza della desolazione aveva causato un’orda che avrebbe potuto annientare il Divino Regno di Tai Ah, ma che poi sarebbe stato il clan Shen Tu, che avrebbe dovuto salvarli, a condannarlo a morte, per poi farlo contare sulla razza della desolazione per sopravvivere.

Un ribaltamento della situazione così scioccante era estremamente ironico.

…

“Ragazzo Pastore, dato che sei qui oggi, rimani indietro! Durante la battaglia di dieci anni fa, hai preso in prestito una sacra bestia della desolazione primitiva, il Leone Divino del Dio della Desolazione degli Inferi. In effetti era potente, ma quel Leone Divino è stato ferito gravemente dal nostro antenato. Senza il Leone Divino, ti è rimasto solo una vecchia Tartaruga Drago. Sei come una tigre senza gli artigli, cosa c’è da aver paura?”

“Non avrà la Tartaruga Drago!” In quel momento Shen Tu Nantian intervenne: “Ho stabilito apposta un limite di dieci giorni, così si è dovuto affrettare qui dalle Divine Lande Selvagge. Quella vecchia Tartaruga Drago può essere forte, ma è estremamente lenta. Come può una tipica formazione trasportarla viste le sue dimensioni? Così… non c’è nemmeno quella vecchia Tartaruga Drago!”

Shen Tu Nantian sogghignò. Precipitarsi qui in dieci giorni era stata proprio un’impresa considerando il lasso di tempo in cui il Ragazzo Pastore aveva ricevuto la notizia e poi era partito.

“Giusto, non ha nemmeno il Vero Spirito della Tartaruga Drago.” Mentre parlava, un’immagine apparì dietro l’Anziano Su. Era un budda dalle mille mani e di fronte ad esso bruciava lentamente una lampada di bronzo.

Era il suo totem!

“Un budda dalle mille mani come totem?”

Questa era la prima volta che la gente del Divino Regno di Tai Ah aveva visto un totem del genere. Il totem era alto trenta metri. Quando veniva evocato, si levava al cielo e sembrava che un budda delle dimensioni di una montagna fosse dietro all’Anziano Su.

Era una scena estremamente scioccante.

I totem che avevano visto in precedenza al confronto erano molto più piccoli, anche quelli dei saggi.

E in quel momento, totem colorati si accesero come torce da ogni angolo della residenza reale Chu.

Gli Anziani della famiglia Shen Tu e i loro ospiti volarono in alto nel cielo notturno.

Erano tutte figure famose. Raramente si sarebbero coalizzati per lottare contro qualcuno vista la loro posizione straordinaria.


Tuttavia, oggi, dieci Anziani del clan Shen Tu, insieme agli Anziani Su e Mo, un totale di dodici figure impareggiabili, circondarono il Ragazzo Pastore da ogni angolo.

Contro di lui, dovevano usare tutte le loro forze.

Se avessero potuto uccidere il Ragazzo Pastore, sarebbe stato un grande merito. Il clan Shen Tu li avrebbe ricompensati sicuramente con tesori inestimabili.

Il Ragazzo Pastore era stato accerchiato e sotto i suoi piedi c’era la formazione Empirea del Cielo e della Terra che il clan Shen Tu aveva preparato con attenzione!

“Ragazzo Pastore, la tua razza non è diversa da domatori di bestie. Senza le sacre bestie preistoriche al tuo comando, non credo che potrai scappare!” L’Anziano Mo, vestito di nero, puntò la spada dorata verso il nemico.

Il Ragazzo Pastore gettò un’occhiata verso di lui e disse con calma: “Il tuo totem non riesce nemmeno ad entrare nel tuo corpo… Il tuo livello di coltivazione è mediocre.” Il tono del Ragazzo Pastore era calmo mentre il suo abito verde svolazzava.

“Che sfacciataggine!” Lo sguardo dell’Anziano Mo brillò con freddezza dopo che era stato sottovalutato dal nemico. “Dieci anni fa sei stato colpito dalla Rivoluzione della Morte Celeste del nostro antenato. Sei ancora ferito, eppure osi essere così spudorato. Mi chiedo cosa da dove tu abbia preso questa sicurezza!”

Durante la battaglia di dieci anni fa, il Ragazzo Pastore aveva usato il Leone Divino contro il patriarca Shen Tu.

In quanto domatore di bestie, il Leone Divino che aveva preso in prestito dal Dio della Desolazione degli Inferi era il suo punto di forza più grande. Tuttavia quel leone divino era stato ferito gravemente dal patriarca Shen Tu.

Allo stesso tempo, il Ragazzo Pastore era stato colpito dalla Rivoluzione Celeste della Morte del patriarca Shen Tu!

La forza del patriarca Shen Tu poteva essere definita imperscrutabile! Tuttavia aveva subito delle ferite a causa di quello scontro e da allora era rimasto in isolamento.

L’Anziano Mo era sicuro che il Ragazzo Pastore fosse rimasto ferito molto di più del patriarca Shen Tu dieci anni fa. Questo era il motivo per cui si era ritirato visto che la Rivoluzione Celeste della Morte era impossibile da dissipare una volta che si era stati colpiti.

Ora il patriarca non aveva recuperato nemmeno il 60% della sua forza, così come poteva essersi ripreso il Ragazzo Pastore?

Il Ragazzo Pastore rimase in silenzio e ignorò l’Anziano Mo.

All’improvviso si girò lievemente e spostò lo sguardo verso l’orizzonte. Con il flauto di bambù in mano, mosse lievemente le maniche: “Esci fuori! So che ti stai nascondendo tra le ombre.”

Nessuno rispose.

Il Ragazzo Pastore alzò il flauto di bambù al petto silenziosamente per poi dire con tono profondo: “Vuoi che ti inviti ad uscire fuori?”

In quel momento risuonò una risata acuta dal nulla che fece rizzare i capelli alla gente attorno.

“Stavo solo accompagnando la famiglia Shen Tu durante la sua iniziativa nel Divino Regno di Tai Ah e non avevo intenzione di intervenire. Tuttavia, visto che sei venuto di persona, come potevo mancare?”

La voce roca fece tremare la gente. Le persone del Divino Regno di Tai Ah si allarmarono così tanto da ammutolirsi. Le dodici figure leggendarie di prima, specialmente gli Anziani Su e Mo, erano straordinariamente forti. Perfino Shen Tu Nantian li trattava con assoluto rispetto.

Ora però una persona si stava nascondendo nell’ombra? E sembrava che fosse il più potente tra tutti loro!


