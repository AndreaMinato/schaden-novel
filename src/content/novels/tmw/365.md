---
title: Capitolo 365 - Sistemare i Conti
pubDate: 2024-05-25T13:46:59.521Z
tags:
    - tmw
---


Nel cielo, il Ragazzo Pastore e il Monarca Empireo dei Diecimila Fantasmi avevano finalmente iniziato a combattere. Le leggi sigillanti della formazione Empirea del Cielo e della Terra non erano efficaci. Allo stesso tempo, gli Anziani del clan Shen Tu si unirono alla battaglia.

Con il Monarca Empireo come capo, gli Anziani Su e Mo, insieme alle altre figure leggendarie, si misero in formazione per aiutarlo.

Un gemito spettrale risuonò nel cielo nel raggio di cinquanta chilometri mentre il Monarca Empireo usava le leggi del dao dei fantasmi.

Un mare di sangue emerse, coprendo la luna piena con una tinta cremisi.

Il Ragazzo Pastore brandì la lama d’osso. Le nove rune sull’arma si accesero una dopo l’altra.

“Ora è il momento!”

Ad un po’ di chilometri di distanza dalla battaglia, Shen Tu Nantian notò che il Monarca Empireo dei Diecimila Fantasmi e il Ragazzo Pastore stavano per iniziare la loro intensa battaglia. All’improvviso afferrò Yang Dingkun e Yang Yuefeng e allo stesso tempo il disco della formazione volò in alto nell’aria e vorticò sopra la testa di Shen Tu Nantian.

La formazione cominciò a brillare. Shen Tu Nantian lanciò Yang Dingkun e Yang Yuefeng nella formazione.

In quel momento ai due si strinse il cuore: “Signorino Nantian, aspetti! Il Ragazzo Pastore non ha ancora fatto la sua mossa, ora non è il momento!”

Prima che Yang Yuefeng potesse finire la frase, era stato gettato nella luce della formazione. Come potevano resistere i due di fronte a Shen Tu Nantian?

“Ah!”

I due fratelli gridarono e sentirono lo spazio distorcersi. Erano stati teletrasportati nella formazione.

Dietro di loro, Shen Tu Nantian sogghignò: “Buona fortuna. Se potrete allertare il Ragazzo Pastore e costringerlo ad uccidervi, allora sarà una morte degna.”

Anche se il nucleo della formazione Empirea del Cielo e della Terra comprendeva una barriera protettiva e il Ragazzo Pastore era occupato a combattere contro il Monarca Empireo dei Diecimila Fantasmi, non sapeva ancora se il Ragazzo Pastore si sarebbe comportato con imprudenza una volta che si fosse infuriato per la morte di Yi Yun.

Inoltre, Shen Tu Nantian stesso aveva una faida con il Ragazzo Pastore, così sicuramente non avrebbe corso il rischio.

Tuttavia, non sarebbe importato se fossero stati Yang Dingkun e Yang Yuefeng. Se avesse potuto irritare il Ragazzo Pastore e distrarlo ad ucciderli, allora avrebbe potuto dare un’opportunità al Monarca Empireo dei Diecimila Fantasmi per attaccarlo di sorpresa. Li avrebbe sfruttati bene.

Yang Dingkun e Yang Yuefeng sentirono solo lo spazio distorcersi e un momento dopo erano già nelle stanze sotterranee della residenza reale Chu.

…

“Oh?”

In alto nel cielo, il Ragazzo Pastore notò qualcosa. Sondò il nucleo della formazione Empirea del Cielo e della Terra con la sua percezione. Chiaramente sapeva che qualcuno era appena entrato nel nucleo.

La percezione del Ragazzo Pastore trapassò la barriera e si fissò sui corpi di Yang Dingkun e Yang Yuefeng.

Vedendo i due, il Ragazzo Pastore divenne silenzioso. Non fece nessuna mossa, ma in quel momento il Monarca Empireo dei Diecimila Fantasmi di fronte a lui aveva rilasciato uno strano urlo. Un colpo di palmo si precipitò verso di lui. Quel palmo era formato da un artiglio nero spettrale e puntava verso il volto del Ragazzo Pastore.

Il Ragazzo Pastore volò indietro e menò un fendente con la sua spada. Una fiamma bianca bruciava sulla sua arma.

La fiamma era immacolata e pura. Non c’era una sola traccia di un altro colore, come se l’Ordine del Cielo e della Terra stesse bruciando.

Boom!

Quando l’artiglio spettrale impattò contro il fendente, un raggio divino sfrecciò nel cielo e risuonarono ululati di fantasmi. La luce dell’energia tumultuosa si riversò dall’alto sulla residenza reale Chu.

I palazzi erano stati costruiti con ogni tipo di pietra dura e preziosa, tuttavia, sotto la forza esplosiva dell’energia, furono distrutti come castelli di sabbia.

La gente guardò impotente la sala principale della residenza reale Chu venire colpita da un raggio bianco per poi disintegrarsi. Non collassò, non si sgretolò, ma si ridusse in polvere dopo essere stata colpita dalla luce bianca. Poi la polvere si dissipò; era un annientamento completo!

“Terrificante!”

In quel momento il sovrano Chu impallidì. Non aveva il tempo di preoccuparsi del palazzo pieno di formazioni per cui aveva speso molte risorse per costruire. Ora c’erano in gioco delle vite. Due Grandi Imperatori si stavano scambiando degli attacchi, chi sapeva cosa sarebbe accaduto?

“Manda quest’ordine. Evacuate tutta la gente comune della città della prefettura Chu. Fate evacuare anche tutte le persone nella residenza reale!”

Il Monarca Empireo dei Diecimila Fantasmi sicuramente non era una persona gentile. Come aveva detto il Ragazzo Pastore, aveva coltivato un’antica tecnica malvagia, così era impossibile che fosse dal cuore buono.

Per quanto riguardava l’altra persona, poteva sembrare bello, ma dopotutto era un membro della razza della desolazione. Non avrebbe mostrato pietà mentre uccideva umani, così come gli umani massacravano spietatamente le bestie della desolazione!

“Boom!”

Il Ragazzo Pastore e il Monarca Empireo dei Diecimila Fantasmi si scambiarono di nuovo dei colpi. Il terreno al centro della residenza reale Chu era completamente collassato. Il marchio di un enorme artiglio spettrale era rimasto impresso nel terreno. Innumerevoli palazzi collassarono mentre la terra tremava…

…


“Cos’è successo?!”

Nel nucleo della formazione Empirea del Cielo e della Terra, Yang Dingkun e Yang Yuefeng sbatterono pesantemente contro le mura della stanza. Quando l’artiglio spettrale colpì, si era scontrato direttamente contro la barriera della formazione Empirea del Cielo e della Terra!

Anche se la protezione non era esplosa, le vibrazioni terrificanti avevano fatto volare via Yang Dingkun e Yang Yuefeng. Quasi sputarono sangue dopo che erano stati sbattuti contro il muro!

“Che diamine sta succedendo? Il Ragazzo Pastore sta attaccando la formazione?”

Una volta entrati, ogni suono esterno era stato isolato completamente. Yang Dingkun e Yang Yuefeng non sapevano minimamente cosa stava accadendo fuori.

In quel momento, una trasmissione di qi vitale di Shen Tu Nantian entrò nelle loro orecchie: “Non fatevi prendere dal panico! Il Ragazzo Pastore vi ha ignorato completamente. Al momento sta affrontando il Monarca Empireo dei Diecimila Fantasmi. Sentirete un po’ di vibrazioni viste le onde d’urto del loro combattimento.”

Shen Tu Nantian non sapeva cosa stava accadendo nella formazione, ma immaginava che l’impatto dell’artiglio spettrale avrebbe fatto soffrire Yang Dingkun e Yang Yuefeng. Così usò la trasmissione di qi vitale per informarli.

Cosa? Le onde d’urto erano così potenti?

Yang Dingkun e Yang Yuefeng si scambiarono un’occhiata e si allarmarono. Tuttavia, finché il Ragazzo Pastore li avesse ignorati, sarebbe andato tutto bene.

“Sbarazziamoci prima di Yi Yun!”

“Sì, dato che siamo qui, uccidere Yi Yun è della massima importanza. Speravo da tempo di schiacciarlo fino a ridurlo in poltiglia!”

I due sogghignarono. Solo pensare di affrontare Yi Yun ora che la sua coltivazione era stata distrutta li faceva entusiasmare.

Sfrecciarono verso la stanza dov’era imprigionato Yi Yun in un secondo.

“Peng!”

Yang Dingkun aprì la porta della camera con un calcio.

“Ahahah! Yi Yun, non ti aspettavi che sarebbe arrivato questo giorno!”

Nella stanza, Yi Yun era catene. Era rannicchiato in un angolo. La sua faccia e i suoi capelli erano velati da uno strato di ghiaccio. Il suo abito era lacero e macchiato di sangue. Le macchie erano dovute al sangue che aveva versato quando Shen Tu Nantian lo aveva ferito. Ora il sangue si era seccato, diventando nero.

Yi Yun non sembrava diverso da un mendicante in quel momento.

“Yi Yun, e pensare che ti saresti ridotto in questo stato dopo un po’ di giorni. Se non avessi saputo che eri il solo imprigionato qui, non ti avrei davvero riconosciuto. Sei davvero il grande talento della Divina Città di Tai Ah? Keke, la vita di sicuro è imprevedibile.”

Yang Dingkun era contento di vederlo in queste condizioni. All’improvviso pensò che era valsa la pena rischiare la vita per entrare qui.

Poter umiliare un genio che prima era stato lodato dal signore della Divina Città di Tai Ah e idolatrato da innumerevoli coltivatori era indescrivibile!

“Yi Yun, non devi essere troppo orgoglioso. Più salirai in alto, più dura sarà la caduta. Sei caduto dal cielo all’inferno. Mi dispiace proprio. Ma non preoccuparti, siamo qui per porre fine alle tue sofferenze. Per una persona come te che ha perso le sue arti marziali, vivere dev’essere una sofferenza, non è vero?”

Anche Yang Yuefeng lo derise.

Yi Yun alzò lo sguardo e fissò Yang Dingkun e Yang Yuefeng oltre i suoi capelli scompigliati.

“Siete voi due…”

Il suo sguardo brillò con freddezza.

Quando l’identità di Jiang Xiaorou era stata rivelata, i due fratelli avevano offerto diligentemente un laboratorio alchemico per Shen Tu Nantian. Avevano anche mandato una trasmissione della voce a Yi Yun dicendo quanto sarebbe stato grandioso se avessero ottenuto anche loro un po’ di elisir.

Yi Yun aveva un forte intento omicida nei confronti di questi due!

“Keke, il tuo sguardo è spaventoso, ma cosa puoi fare? Tra un po’ sarò io ad ucciderti brutalmente. Il tuo sguardo non è male. Ti scaverò via gli occhi e li conserverò in un liquido erbaceo. Così potrai continuare a fissarmi. Sicuramente sarà davvero interessante.”

Yang Dingkun e Yang Yuefeng risero senza ritegno mentre si avvicinavano a Yi Yun.

Yang Yuefeng mosse la meno e recuperò un pugnale dal suo anello interspaziale. La lama rifletteva una luce fredda. Mirò la punta di fronte agli occhi di Yi Yun mentre mimava come gli avrebbe scavato via gli occhi.

Yang Dingkun invece si fermò di fronte a Yi Yun e alzò il suo piede. Aveva intenzione di calpestargli la faccia.

“Che importa se sei un grande talento?! Ora posso calpestarti come farei con un cane!”

Calpestare la faccia a Yi Yun gli avrebbe dato un grande senso di soddisfazione.

Tuttavia, proprio mentre Yang Dingkun stava sollevando il piede, Yi Yun all’improvviso scattò come un leopardo.

“Crash!”

Le catene sul suo corpo si strinsero!

<em>Phew!</em>

Il qi vitale divampò dal corpo di Yi Yun mentre bruciava!

L’improvviso ribaltamento degli eventi allarmò Yang Dingkun. Non ebbe tempo di reagire prima che Yi Yun lo afferrasse per il collo e lo sbattesse a terra.

“Tu!”

Yang Dingkun urlò. In quel momento, Yi Yun aveva già usato una mano per tenere già un suo polpaccio e tirò fuori un mattone dal suo anello interspaziale con l’altra mano.

Il mattone metallico nero emanò un lampo freddo. Era il mattone che aveva usato quando aveva attraversato le divine lande selvagge. Lo sguardo di Yi Yun sembrava feroce mentre mirava alla caviglia di Yang Dingkun.

Come poteva usare la Lama Sonica Letale per tagliare un piede quando sarebbe stato più soddisfacente ridurlo in poltiglia con un mattone metallico?

“Peng!”

Risuonò un grande fragore mentre Yang Dingkun urlava come un maiale al macello. Yi Yun gli aveva colpito un piede con il mattone. Il pavimento della stanza era fatto da un metallo speciale ed era estremamente duro. L’impatto tra il mattone metallico e il suolo duro aveva distrutto il piede di Yang Dingkun!

Le ossa del suo piede erano state ridotte in polvere e la sua carne era stata fatta a pezzi.

Yang Dingkun ululò come se la sua gola fosse piena di vetro. Il suo viso era sbiancato mentre stava sudando profusamente.

Non si sarebbe mai aspettato che Yi Yun, che era mezzo morto, sarebbe diventato così terrificante all’improvviso!


