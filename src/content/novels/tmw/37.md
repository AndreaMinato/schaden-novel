---
title: Capitolo 37 - Dodici Mosse
pubDate: 2023-06-13T14:09:48.024Z
tags:
    - tmw
---


Vedendo che Yi Yun era stato il primo a seguire le sue istruzioni, Zhang Yuxian annuì con soddisfazione.

Gli altri non la pensavano così. Zhao Tiezhu osservò Yi Yun mangiare legno e sogghignò, non era così semplice.

'Puoi cercare di fare l'eroe, ma vedrai come scoppierai dopo.

Per combattere la fame, la gente mangiava radici e corteccia. Ma nessuno provava a mangiare legno, specialmente duro e non cotto.

A parte le termiti o i tarli, pochi animali al mondo mangiavano il legno. Le fibre nel legno non erano digeribili.

"Andate! Scavate un po' di argilla Guanyin!" Ordinò Zhang Yuxian. L'argilla Guanyin in realtà era silicato di magnesio. Nessuno sapeva perché si chiamava così. Forse durante i periodi di fame, la gente aveva cercato aiuto dalla dea Guanyin. Questa argilla poteva riempire lo stomaco, così aveva ottenuto un nome del genere.

Ma in realtà l'argilla Guanyin era un veleno. Non era dannoso in piccole quantità, ma porzioni lievemente più grandi avrebbe causato indigestioni. Era impossibile da espellere e una persona alla fine sarebbe morta di distensione addominale.

Per caso, il clan tribale Lian aveva un materiale del genere. Alcuni possono chiedersi perché la gente avrebbe mangiato l'argilla Guanyin anche se sapeva che sarebbe potuta morire.

Era a causa dell'ignoranza dei locali. Credevano che se avessero avuto un cuore sincero, avrebbero ricevuto la grazia da Guanyin.

Il secondo motivo era perché l'argilla Guanyin aveva un sapore migliore rispetto a quello della corteccia e delle radici. Il suo aspetto e il suo sapore assomigliavano a quello della farina. Alcuni che non avrebbero resistito alla tentazione, estremamente affamati, sarebbero morti dopo averne mangiata troppa.

Estrassero l'argilla Guanyin e ne ammassarono una pila.

Era stata spostata dai cittadini. I membri del clan tribale Lian erano diventati degli spettatori.

Vedendo i membri del campo dei guerrieri che stavano per mangiare l'argilla Guanyin, molti si preoccuparono. Andava bene mangiare un po' di argilla Guanyin, ma i risultati sarebbero stati devastanti se ne avessero finita una grande quantità.

"Iniziate." Disse con calma Zhang Yuxian. Yi Yun non esitò e iniziò a mangiare grandi quantità di argilla Guanyin. Non aveva un sapore particolare, ma era un po' cremosa.

L'argilla Guanyin era molto più facile da inghiottire rispetto al legno.

Notando lo spirito d'iniziativa di Yi Yun, la gente del campo dei guerrieri non voleva essere da meno.

Strinsero i denti e iniziarono a mangiare.

Credevano che Zhang Yuxian non avesse intenzione di fare loro del male. Anche se era tremendo mangiare questa roba, dovevano sopportarlo per allenare la tecnica!

Ma proprio mentre ci stavano pensando, Zhang Yuxian distrusse la loro illusione dicendo: "La tecnica della Digestione dell'Elefante non è così facile da apprendere. Alcuni che hanno mangiato l'argilla Guanyin per praticare la tecnica della Digestione dell'Elefante non sono riusciti ad apprenderla prima di morire di distensione addominale."

"Cosa?!" Il coraggio che avevano radunato si sgonfiò.

Se non avessero padroneggiato la tecnica, mangiare tutto questo legno e argilla Guanyin avrebbe causato la loro morte!

Avrebbero rischiato di morire per cercare di apprenderla. Prima avevano pensato che avrebbero sofferto, ma non che sarebbero stati in pericolo di vita. Ma erano appena stati smentiti!

Vedendo le espressioni di Zhao Tiezhu e degli altri, Zhang Yuxian rivelò un'occhiata sdegnosa: "Credete che allenare le arti marziali sia come offrire una cena e divertirsi? E che così apprendereste una tecnica impareggiabile?"

"Quando un guerriero allena queste arti, deve capire che dovrà confrontarsi costantemente con la morte! Ci sono spesso dei morti perfino durante i normali allenamenti dei membri delle truppe del Drago Brillante! Senza spingere i limiti del proprio corpo, come ci si aspetta di fare dei progressi?!"

"La via delle arti marziali, entrare in terre misteriose, vendette, lottare per dei tesori, distruggere i diavoli interiori, sfuggire alla morte, sopravvivere a tragedia! Come non si potrebbe rischiare la vita facendo tutto questo? Siete solo all'inizio. Se non osate mangiare argilla Guanyin, allora non allenate le arti marziali. Rimanete a morire in queste vaste lande selvagge!"

Zhang Yuxian non fece altre richieste a persone del genere. Non spiegò nemmeno quanta argilla Guanyin o legno avrebbe dovuto consumare un principiante della tecnica della Digestione dell'Elefante.

Stava al coraggio di una persona determinare quante ne avrebbe dovuta mangiare.

I membri del campo dei guerrieri si scambiarono delle occhiate. Iniziarono inconsapevolmente a rallentare il ritmo con cui mangiavano.

Per quanto riguardava Yi Yun, aveva fatto una piccola pausa. Dopo un breve silenzio, tornò a mangiare con una velocità costante, senza essere influenzato dalle parole del guerriero.

Zhang Yuxian notò Yi Yun e annuì. Questo coraggio era ammirevole.

Zhao Tiezhu e gli altri naturalmente notarono come il ragazzino stava continuando a mangiare legno e argilla Guanyin. Zhao Tiezhu sussurrò con fare malvagio: "Piccolo bas****o, puoi anche vantarti ora, ma dopo morirai scoppiando!"

"Non badare a quell'idiota, fratello Zhao. Siamo solo principianti. Non mangiamone troppo. Due chili, no... un decimo di un chilo dovrebbe bastare..."

Gli uomini del campo dei guerrieri iniziarono a pesare con attenzione l'argilla. La mangiavano con moderazione, come un bambino goloso riluttante a finire una torta.

"Fratello Zhao, non esagerare. Facciamolo passo dopo passo. Lo faremo con costanza. Faremo vedere il nostro talento nelle arti marziali a Lord Zhang! Come potremmo non competere con un ragazzino!"

Gli uomini del campo dei guerrieri repressero la rabbia. Zhang Yuxian li sottovalutava e sembrava che stesse sottintendendo che li avesse scelti per fare numero.

Potevano ammettere questo, ma non potevano accettare la valutazione che aveva riservato ad un bambino malato come Yi Yun!

Pensavano che avrebbero potuto sollevare cilindri di pietra mentre praticavano le arti marziali con Zhang Yuxian. Era il loro punto forte, avrebbero potuto vantarsi e superare facilmente Yi Yun. Sarebbe stato divertente.

Ma non si sarebbero mai aspettati di dover mangiare un albero per coltivare!

Era come un fulmine a ciel sereno!

"È solo mangiare legno e argilla Guanyin. Cosa c'è da aver paura? Fratelli, mangiamo! Dobbiamo superare Yi Yun. Dopotutto quel pulcino è solo qui per giocare."

Zhao Tiezhu si arrabbiò sempre di più solo pensandoci. Se gli altri non osavano mangiare, avrebbe mangiato apposta di più. Non credeva che non sarebbe stato capace di apprendere la tecnica della Digestione dell'Elefante.

A questo punto, Yi Yun aveva già mangiato con calma circa un chilo di argilla Guanyin. L'argilla Guanyin aveva iniziato ad espandersi nel suo stomaco. Aveva la sensazione di avere un blocco di piombo nella pancia che stava cadendo.

Iniziò a dolergli la pancia.

Questo tipo di dolore non era ovvio all'inizio, ma peggiorava con il passare del tempo, al punto da fare morire per le sofferenze.

All'improvviso Yi Yun sentì una voce dire: "Seguitemi, fate queste dodici mosse."

Yi Yun alzò la testa e vide Zhang Yuxian in piedi di fronte a tutti. Zhang Yuxian lo stava guardando con un sorriso incoraggiante.

Così iniziò a muoversi.

Era difficile descrivere i movimenti di Zhang Yuxian. I suoi movimenti sembravano sfocati. Pareva che fosse in una dimensione spazio temporale diversa, tagliato fuori dal mondo esterno.

Dimostrò ogni mossa. Era uno stile estremamente strano. Ma quando i suoi movimenti si connettevano, emanavano una sensazione naturale.

La velocità di Zhang Yuxian variò. Conteneva un fascino difficile da descrivere.

Queste azioni si rifletterono nelle iridi della gente, ma parevano ombre inesistenti, un'illusione.

Surreale...

A Yi Yun venne in mente qualcosa, ebbe la sensazione che i movimenti di Zhang Yuxian provenissero da un sogno.

In un sogno, sembrava tutto così reale e chiaro.

Era possibile avere la massima creatività nei sogni, creando dei poemi splendidi.

Si poteva avere la sensazione che il proprio talento letterario fosse eccellente in un sogno, ma alla fine non si riusciva a ricordarsi cosa uno avesse scritto o detto.

Al risveglio si sarebbe dimenticato tutto.

Yi Yun ebbe questa strana idea: 'La tecnica della Digestione dell'Elefante è solo di fondamento? Perché mi sembra di gran lunga migliore rispetto al Pugno costola di drago osso di tigre?'

Yi Yun non poteva crederci.

A questo punto, Zhang Yuxian aveva già finito. Anche se non si poteva ricordare della maggior parte delle mosse, Yi Yun si accorse che aveva finito questa serie di movimenti tre volte!

"Va bene, queste sono le dodici mosse della tecnica della Digestione dell'Elefante. Seguiteli. Se potete farcela, otterrete un minor successo nella tecnica e non sarebbe difficile digerire quella quantità di argilla Guanyin."

C... cosa?

Sentendo queste parole, Zhao Tiezhu e gli altri strabuzzarono gli occhi!

Cosa aveva appena fatto Zhang Yuxian?

Avevano visto solo delle immagini sfocate. Il corpo di Zhang Yuxian aveva tremato, lasciando immagini residue e poi era tornato dov'era.

Alcuni di loro pensavano di essere intontiti, vedevano doppio.

Non avevano capito cos'era successo. Era impossibile per loro seguire i movimenti di Zhang Yuxian!

"Qual è il problema?" Chiese Zhang Yuxian vedendo le espressione intontite dei guerrieri del campo.

"Una... una domanda..." Zhao Tiezhu deglutì e disse con difficoltà: "Se... se non possiamo apprendere le su... sue mosse, allora co... cosa succederà all'argilla Guanyin e al legno che abbiamo appena mangiato?"

Zhao Tiezhu era disperato. Era troppo complicato. Non riusciva nemmeno a capire le mosse. Era impossibile per lui apprenderle in tre giorni!

"Oh?" Zhang Yuxian si accigliò. Non poteva preoccuparsi della domanda imbecille di Zhao Tiezhu e disse: "Quando andate in bagno, usate un dito o una pala per scavare, e potreste sopravvivere. Ricordate di non bere acqua."

Zhao Tiezhu e gli altri si sentirono all'improvviso come se avessero mangiato un chilo di sterco, dello sterco fermentato nell'intestino per giorni.

Le loro espressioni erano indescrivibili.



