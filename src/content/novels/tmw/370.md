---
title: Capitolo 370 - Gli umani e i membri della razza della desolazione percorrono vie diverse
pubDate: 2024-05-25T18:46:59.522Z
tags:
    - tmw
---


Yi Yun volò dietro il Ragazzo Pastore per chissà quanto tempo.

Mentre volava, Yi Yun non trovò veloce il ritmo, né sentiva troppo vento soffiare contro di lui. In effetti si poteva dire che fosse delicato.

Tuttavia i territori sotto di lui stavano cambiando velocemente, come se lo spazio si stesse distorcendo.

“Signor Ragazzo Pastore, dov’è mia sorella?” Non poté trattenersi dal chiedere Yi Yun dopo aver volato per due ore. Al momento era preoccupato soprattutto di dove fosse Jiang Xiaorou.

Il Ragazzo Pastore non rispose finché non fece atterrare Yi Yun in cima ad una montagna. Attorno c’erano terre della desolazione e gole. Vicino crescevano antichi alberi alti diverse centinaia di metri che svettavano nel cielo.

Yi Yun riconobbe le Lande Selvagge della Nuvola!

Sul picco soffiavano forti venti. Yi Yun si spostò da una parte i capelli che gli avevano coperto gli occhi e porse i suoi ringraziamenti: “Signor Ragazzo Pastore, ricorderò questo debito. La ripagherò sicuramente in futuro!”

Il Ragazzo Pastore rimase in silenzio e voltato.

Yi Yun esitò per un po’ per poi chiedere di nuovo: “Signore, vorrei chiedere… Dov’è mia sorella?”

Il Ragazzo Pastore guardò la distesa sconfinata di terra dal picco della montagna mentre diceva con calma: “Non devi ricordarti di questo debito, né devi ripagare questa gratitudine. Ti ho salvato perché ho accettato la richiesta del successore e lei ha promesso certe condizioni. Così non mi devi nulla.”

“Ora che ti ho salvato e puoi andare…”

Andare?

Le sopracciglia di Yi Yun fremettero. Come poteva andarsene così? Non aveva nemmeno visto Jiang Xiaorou.

“Signore, vorrei incontrare mia sorella.”

Disse con sincerità Yi Yun.

Il Ragazzo Pastore sospirò e scosse la testa: “La razza umana e quella della desolazione sono in mondi separati. C’è animosità tra le due. Non devi incontrare il Successore, inoltre… Non è tua sorella. Il destino tra voi due terminerà qui…”

Sentendo queste parole, a Yi Yun si strinse il cuore. Il loro destino terminerà qui?

Lui e Jiang Xiaorou avevano contato l’uno sull’altra lungo la strada, nella buona e nella cattiva sorte. Tuttavia ora il loro fato sarebbe terminato dopo le semplici parole del Ragazzo Pastore?

“Signor Ragazzo Pastore! Se è come dice, che la razza umana e quella della desolazione sono in mondi completamente diversi, e il mio fato con lei è terminato, allora voglio incontrare mia sorella una volta e sentirlo da lei. Se la pensa anche lei così, allora me ne andrò immediatamente e non interferirò mai più con la sua vita!”

Disse con tono profondo Yi Yun. Non credeva che Jiang Xiaorou la pensasse così. Il rapporto tra di loro non poteva essere paragonato a quello tra Jiang Xiaorou e la razza della desolazione con cui lei non aveva interagito prima.

Il Ragazzo Pastore si girò e guardò Yi Yun. I suoi capelli svolazzavano al vento mentre il suo sguardo sembrava profondo come l’oceano. “Non devi incontrarla, né lei lo farà. Questo mi è stato promesso da lei all’inizio. È anche una delle condizioni che ho dato per salvarti.”

Cosa?

Sentendo questo, a Yi Yun si strinse il cuore all’improvviso.

Jiang Xiaorou aveva mandato il Ragazzo Pastore a salvarlo con condizioni del genere.

Anche se immaginava che la posizione di sua sorella nella sua razza fosse fenomenale, era debole. Sarebbe stata limitata in molti modi…

Senza dubbio, quando Jiang Xiaorou aveva pregato il Ragazzo Pastore di salvarlo, doveva aver accettato diverse condizioni.

“Cos’altro ha promesso?” Chiese Yi Yun. Le parole del Ragazzo Pastore l’avevano fatto un po’ avvilire.

“Per quanto riguarda il resto… riguardano la sua coltivazione e la razza della desolazione… Non devi saperlo, né devi preoccupartene. Anche se il Successore non è disposta a fare ciò che è stato disposto nelle condizioni, è tutto per il suo bene. È anche per il futuro della razza della desolazione. Gli esseri umani e i membri della razza della desolazione percorrono vie diverse, così è meglio che ti dimentichi di lei!”

“Lascia che ti dia un altro consiglio. Cresci velocemente. Gli anni di pace potrebbero non durare a lungo. La prossima volta che ci incontreremo potremmo essere nemici.”

Poi il Ragazzo Pastore si girò e fu sul punto di andarsene. Yi Yun gridò da dietro di lui: “Aspetti!”

“Cos’altro c’è?”

Il Ragazzo Pastore rimase di schiena, non aveva intenzione di voltarsi di nuovo.

“Gli anni di pace potrebbero non durare a lungo… la sua razza della desolazione ha intenzione di andare in guerra con quella umana?”

Il Ragazzo Pastore disse: “Non necessariamente, ma… è possibile.”

“In origine, distruggere Tai Ah era il preludio di questa battaglia. Gli ordini della signora sono stati di farsi strada attraverso Tai Ah, il regno del Drago delle Nuvole e gli altri paesi circostanti, in modo da annettere questi territori alle divine lande selvagge e facendole diffondere nel mondo Tian Yuan. Il mondo Tian Yuan è anche ciò che chiami le regioni occidentali.”

<em>Nota traduzione: Tian Yuan letteralmente sarebbe regno Divino dell’Origine 天元界.</em>

“Tuttavia, per caso abbiamo trovato il Successore e non abbiamo più fretta di farlo. Inoltre il Successore è gentile e non desidera che Tai Ah si trasformi in un fiume di sangue…”

Aprire le divine lande selvagge fino al mondo Tian Yuan?

Quando sentì queste parole, Yi Yun sussultò. Non conosceva il mondo Tian Yuan. In origine, Tian Yuan era il punto centrale di una scacchiera di Go, con i segni Yuan che denotavano l’inizio o l’origine.

Sembrava che il mondo Tian Yuan fosse al centro di questo mondo. Per quanto riguardava il Divino Regno di Tai Ah, era lontano dal centro. Il mondo Tian Yuan era ad ovest e il Divino Regno di Tai Ah generalmente lo definiva le regioni occidentali.

Per quanto riguardava le divine lande selvagge, erano situate a nord del Divino Regno di Tai Ah. Se il Ragazzo Pastore avesse divorato l’intero Divino Regno di Tai Ah con la sua orda, allora ogni città sarebbe stata ridotta in rovina. Tutte quelle terre sarebbero appartenute alle bestie della desolazione. Allora il Divino Regno di Tai Ah sarebbe diventato parte delle divine lande selvagge!

Se le divine lande selvagge e il mondo Tian Yuan fossero stati connessi, allora la razza della desolazione avrebbe potuto attaccare direttamente il suo obiettivo.

E il clan Shen Tu era nel mondo Tian Yuan!

Yi Yun sapeva che la razza della desolazione aveva una faida con la famiglia Shen Tu. In passato la razza della desolazione aveva creato un’orda di bestie nel tentativo di distruggere il clan Shen Tu, ma alla fine aveva fallito.

Se fosse stato aperto un canale per le divine lande selvagge, allora avrebbero potuto evocare innumerevoli orde di bestie nel mondo Tian Yuan. Quando fosse accaduto, il risultato della guerra probabilmente sarebbe cambiato…

“Posso sapere l’identità di mia sorella? Era un membro di alto livello della razza della desolazione, ma è finita nelle Lande Selvagge della Nuvola. Allora come ha fatto Shen Tu Nantian a riconoscerla con un’occhiata? Perché la razza della desolazione e il clan Shen Tu sono così ostili?”

Yi Yun aveva sempre voluto conoscere i segreti dietro questa questione e capire l’infanzia di Jiang Xiaorou.

Tuttavia il Ragazzo Pastore non aveva intenzione di spiegarglielo. Disse con leggerezza: “Non ha bisogno di saperlo.”

Dopodiché volò via.

La sua figura verde scomparì velocemente nella notte, lasciando Yi Yun sull’alta montagna. Al momento era perso nei suoi pensieri.

Il Ragazzo Pastore se n’era andato. Le pianure della desolazione erano silenziose. Si poteva sentire solo il rumore del vento. Per un po’ Yi Yun rimase confuso.

Anche se era sfuggito al pericolo, non era riuscito ad incontrare Jiang Xiaorou. In futuro sarebbe stato estremamente difficile incontrarla di nuovo.

Se si fossero incontrati di nuovo, cosa sarebbe successo?

Le divine lande selvagge… Al suo livello era improbabile che potesse attraversarle. Allora… avrebbe dovuto attraversare le Lande Selvagge della Nuvola?

Per un momento Yi Yun non sapeva dove andare.

Aveva urgentemente bisogno di diventare più forte.

…

Dopo essersi separato da Yi Yun, il Ragazzo Pastore iniziò a volare molto più velocemente.

Il suo obiettivo era la Divina Città di Tai Ah.

Aveva perso troppo tempo per salvare Yi Yun. Era stato anche ferito.

Mentre volava, il Ragazzo Pastore sentì una voce distante nella sua mente. Il messaggio era breve, diceva:

“Il sigillo si è ridotto. Rallenta.”

Il Ragazzo Pastore fece un respiro profondo. Nel suo sguardo che sembrava sempre spensierato brillò un raro barlume di aspettativa e speranza.

Finalmente stava iniziando. Tutto stava andando secondo il piano.

E c’era stata l’inaspettata sorpresa di aver ritrovato il Successore.

Il Successore che era scomparso per diversi anni non era morto. Forse questo avrebbe decretato l’inizio di una nuova era per la razza della desolazione!


