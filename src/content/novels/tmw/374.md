---
title: Capitolo 374 - Situazione Imprevista
pubDate: 2024-05-25T22:46:59.522Z
tags:
    - tmw
---


Nelle regioni meridionali del mondo Tian Yuan, c’era la catena montuosa dello Spirito di Giada.

Il qi vitale del mondo era denso qui e faceva nascere ogni sorta di tesoro. Le grandi famiglie del mondo Tian Yuan avrebbero sempre lottato per ottenere questa terra.

Tuttavia, anche se molte famiglie avevano cercato di conquistarla per generazioni, un clan estraneo era apparso all’improvviso e le aveva sconfitte tutte per poi iniziare a prosperare nelle montagne dello Spirito di Giada. Era la famiglia Lin!

Le montagne dello Spirito di Giada avevano un totale di 324 picchi. La frazione principale del clan ne occupava diciotto, mentre gli altri rami erano sparsi per le altre 306 vette.

Nel perimetro esterno delle montagne dello Spirito di Giada c’era una vasta pianura. La frazione esterna della famiglia Lin risiedeva lì, dove cresceva cereali spirituali e verdure, allevava bestie spirituali e faceva affari.

Qualunque figlio della frazione principale a cui mancava talento sarebbe finito nelle frazioni di margine insieme alle generazioni dopo.

Se i figli delle frazioni secondarie fossero stati inetti, sarebbero passati a quelle esterne della prossima generazione, diventando gente comune della famiglia Lin.

Un clan prospero e autosufficiente avrebbe avuto bisogno di un gran numero di persone comuni per rifornirli di beni di prima necessità.

Quando Yi Yun volò verso le montagne dello Spirito di Giada, rimase estremamente scioccato.

La prima cosa che vide fu il perimetro esterno dell’area. Erano state costruite numerose case e palazzi nelle pianure. Tutti questi edifici erano fatti di pietra blu, che sarebbe rimasta salda per centomila anni.

Edifici di mattoni e tegole si estendevano fino all’orizzonte.

C’erano negozi, una piazza animata, grandi territori coltivati e un ampio pascolo aperto…

Yi Yun trovava difficile credere che un clan potesse raggiungere dimensioni del genere.

“Proprio di fronte a noi ci sono le montagne dello Spirito di Giada. Ti porterò lì e, in futuro, sarai il mio discepolo in nome. Quando mi vedrai, dovrai chiamarmi maestro.”

Su Jie ridacchiò mentre Yi Yun roteava gli occhi. Chiamarlo maestro era così ridicolo. Non sembrava nemmeno avere l’aria di un esperto.

Sorvolarono montagne dove c’erano favolosi palazzi coperti da nebbia su ogni picco.

Dopo aver visto uno spettacolo del genere, Yi Yun rimase stordito finché non vide i diciotto picchi principali.

I diciotto picchi principali erano incredibilmente alti e maestosi. Le nuvole che coprivano il cielo raggiungevano solo i piedi di queste montagne.

Quando l’aeronave iniziò a volare sempre più in alto, superò le nubi bianche e Yi Yun rimase scioccato da ciò che vide, Una testa lunga dieci chilometri stava fluttuando silenziosamente sopra le nuvole. Quando l’aeronave ci volò vicino, i grandi occhi dell’enorme testa grossi quanto un lago la fissarono.

Le pupille d’ambra sembravano alberi torreggianti. Sopra la sua testa c’era un corno simile ad una collina. Il suo corpo era coperto da scaglie argentate, ciascuna delle dimensioni di una casa.

L’aeronave di Su Jie sembrava un uccellino minuscolo di fronte a questa testa enorme.

Yi Yun rimase a bocca aperta. Guardò il retro della testa e vide un corpo simile ad un pitone dietro. Si estendeva per diverse centinaia di chilometri ed era spesso come un fiume potente.

L’enorme pitone era attorcigliato attorno al picco principale. Avvolgeva la montagna alta trenta chilometri dai suoi piedi fino alla cima.

“Ahah, è grosso vero? È la bestia spirituale a guardia della famiglia Lin, il pitone d’argento dragonizzato. Le bestie spirituali sono diverse da quelle della desolazione. Il potere di una bestia della desolazione proviene dal potere della desolazione, mentre quello di una bestia spirituale proviene dal qi vitale del mondo. Solo questo guardiano occupa uno dei diciotto picchi principali!”

Le leggende dicevano che un pitone d’argento si potesse trasformare in un drago. Prima crescevano le corna, poi i quattro artigli. In seguito si sarebbe abbattuta una calamità celeste sul pitone d’argento e una volta che fosse sopravvissuto, sarebbe potuto volare nel cielo e diventare un vero drago!

Ora a questo pitone d’argento stava crescendo un corno e stava intraprendendo la strada per trasformarsi in un drago!

Naturalmente era ancora lontano dal diventare un vero drago, ma era comunque scioccante!

L’eredità della famiglia Lin era davvero terrificante.

La sola enorme bestia allo stesso livello che Yi Yun aveva visto in passato era la Tartaruga Drago del Ragazzo Pastore.

Quella Tartaruga Drago non era lunga quanto il pitone d’argento, ma molto probabilmente era più pesante.

“Questi antichi clan sono proprio straordinari. Non c’è da meravigliarsi che il Ragazzo Pastore non sia riuscito a distruggere il clan Shen Tu…”

Mormorò tra sé e sé Yi Yun mentre Su Jie lo origliava. Rise: “Dopo quella battaglia, la posizione del clan Shen Tu si è ridotta di molto. In origine era piuttosto tirannica, ma ora che il loro antenato è rimasto ferito, hanno cercato alleanze con altri clan. Ad esempio vogliono formare un’alleanza con la famiglia Lin.”

“Oh? Formare un’alleanza con la famiglia Lin?”

Yi Yun si accigliò. Era qualcosa che non voleva che accadesse.

“Ahah, non allarmarti. È solo una pia illusione da parte loro. Decine di millenni fa, la famiglia Lin ha formato un’alleanza con il clan Shen Tu, ma visto che hanno avuto vari conflitti per via di interessi diversi, si può dire che sono ostili.”

“Dopo l’orda di bestie di dieci anni fa, il clan Shen Tu ha iniziato ad attenuare il conflitto con la famiglia Lin nel tentativo di costruire un’alleanza. Se tu fossi il capofamiglia accetteresti?”

La domanda retorica di Su Jie fece scuotere la testa a Yi Yun. Ovviamente nessuno avrebbe accettato.

Quando eravate forti, avete lottato duramente per competere per le risorse e battere la famiglia Lin. Ma ora che l’antenato era ferito e la vostra posizione si è indebolita, volete attenuare i conflitti e proteggere i vostri interessi, come può esserci una situazione così conveniente in questo mondo?

Se la famiglia Lin era ostile al clan Shen Tu, Yi Yun sarebbe stato molto più al sicuro.

Tuttavia, se le due parti avessero formato un’alleanza, avrebbe dovuto considerare di andare da qualche altra parte.

“Ci siamo!”

L’aeronave atterrò su uno dei diciotto picchi principali delle montagne dello Spirito di Giada.

C’era un’enorme piazza costruita sulla cima ed era ampia più di cento acri. Fornaci di bronzo bruciavano nella piazza ed emanavano un profumo fragrante dato che usavano legno di sandalo di massima qualità.

“Questo picco principale è messo a disposizione appositamente ai Divini Maestri della Desolazione della famiglia Lin. La mia casa è ai piedi della montagna. In origine anche Lin Xintong abitava qui, ma non ho idea del perché quella ragazza sia stata riconvocata dalla sua famiglia così di fretta…”

Su Jie si sfregò il mento pensieroso. Lungo la strada, quando si era avvicinato alla famiglia Lin, aveva usato un amuleto di trasmissione della voce per informare Lin Xintong del suo ritorno, ma non aveva ricevuto risposta.

Lin Xintong doveva essere andata via o era in isolamento.

La posizione di Lin Xintong nella sua famiglia era piuttosto speciale. Anche se era la raazza più talentuosa nell’arco di diversi millenni, a causa dei suoi meridiani Yin, era destinata a non sopravvivere oltre i 500 anni. Inoltre, più la sua coltivazione fosse salita di livello, più ostacoli avrebbe incontrato.

Non ci si poteva fare proprio nulla. Visto che Lin Xintong era troppo perfetta, il cielo si era ingelosito e l’aveva privata di una lunga vita.

“Anziano Su, è tornato?”

Quando Su Jie uscì dalla piazza, una persona gli diede il benvenuto. Quando Su Jie era volato nelle montagne dello Spirito di Giada, la famiglia Lin ne era stata informata.

Yi Yun osservò questa persona. Era un uomo di mezz’età e aveva una divisa da assistente, probabilmente era un amministratore di questo picco principale.

Yi Yun lo guardò e l’assistente osservò Yi Yun a sua volta, curioso riguardo alla sua identità.

“Questo è un discepolo in nome che ho accettato da poco.” Disse con noncuranza il vecchio Su. Quando sentì queste parole, il responsabile non prestò più attenzione a Yi Yun. Tipicamente un discepolo in nome non era molto diverso da un galoppino che portava sacchi di medicine.

“C’è ancora la mia stanza?” Chiese Su Jie.

“All’Anziano Su di sicuro piace scherzare. C’è sicuramente ed è stata pulita regolarmente.” Rispose frettolosamente il responsabile con fare molto rispettoso. “Tuttavia i cortili accanto alla sua residenza sono occupati da alcune persone…”

Mentre il responsabile stava parlando, arrivarono un po’ di persone.

C’era un vecchio con una divisa da Divino Maestro della Desolazione di colore verde. Accanto a lui c’erano diversi giovani che molto probabilmente erano suoi discepoli.

Quando l’Anziano vestito di verde apparì, Yi Yun trattenne subito il respiro.

Questo perché aveva visto il marchio distintivo sull’abito del Divino Maestro della Desolazione, era lo stemma del clan Shen Tu!

Precedentemente, quando Yi Yun era volato oltre l’aeronave del clan Shen Tu, aveva visto questo blasone. Era diventato indimenticabile dopo che Shen Tu Nantian aveva cercato di uccidere lui e Jiang Xiaorou!

Come poteva appartenere ad un membro del clan Shen Tu?

Yi Yun si innervosì e mostrò un’espressione scontenta. Che la famiglia Shen Tu abbia formato un’alleanza con la famiglia Lin?

In tal caso, sarebbe stata una pessima notizia per lui!

E se fosse stato vero, allora se ne sarebbe dovuto andare immediatamente dalla famiglia Lin. Doveva allontanarsi il prima possibile prima che il clan Shen Tu lo scoprisse!

Yi Yun si nascose dietro Su Jie e abbassò lievemente la testa, sperando che l’altra parte non l’avrebbe notato. Non si sarebbe mai aspettato un imprevisto del genere. Sennò avrebbe chiesto a Su Jie di aiutarlo a travestirsi!

Tuttavia non era facile ingannare persone del genere con delle tecniche di travestimento. Se non avesse fatto un buon lavoro, avrebbe attirato l’attenzione con un atto così cospicuo e avrebbe destato ancora di più sospetti!

<em>’Il vecchio del clan Shen Tu non può conoscermi. Probabilmente non sa dell’ostilità tra me e Shen Tu Nantian. Finché non attirerò l’attenzione, dovrebbe andare bene…’</em>

Rifletté velocemente Yi Yun. Mentre calmava la sua mente, la sua espressione tornò alla normalità.

“Questo…” Anche Su Jie si accigliò. Non si sarebbe mai aspettato di incontrare qualcuno del clan Shen Tu. Inoltre, a giudicare dall’atteggiamento del responsabile, era estremamente amichevole con queste persone. Avevano formato un’alleanza? Cosa stava pensando il capo della famiglia Lin, perché aveva creato un’alleanza con il clan Shen Tu?

Nemmeno Su Jie aveva una buona impressione della famiglia Shen Tu. Quando eravate forti, avete saccheggiato tutto, ma quando il vostro antenato è rimasto ferito, vuoi formare un’alleanza, come puoi fare i tuoi comodi in questo modo?

“Anziano Su, lasci che vi presenti. Questo è l’Anziano Shen Tu, che è un ospite della famiglia Lin. Il clan Shen Tu ha ottenuto dei risultati straordinari con la Divina Tecnica della Desolazione. E l’Anziano Shen Tu è un aspetto ancora più abile con la Divina Tecnica della Desolazione!”

Dopodiché il responsabile si girò e presentò Su Jie all’anziano vestito di verde: “Questo è l’Anziano Su, anche lui è un Divino Maestro della Desolazione di massimo livello. Potreste imparare molto l’uno dall’altro in futuro.”

Il responsabile chiaramente non aveva notato l’atteggiamento di Su Jie mentre lo presentava con entusiasmo.

A Su Jie non piaceva il clan Shen Tu e nemmeno l’Anziano Shen Tu aveva una buona impressione dei Divini Maestri della Desolazione della famiglia Lin.

Persone che appartenevano allo stesso settore erano nemiche. Quando due Divini Maestri della Desolazione si incontravano, nessuno dei due avrebbe accettato l’altro e avrebbero sempre voluto competere.

Il livello della Divina Tecnica della Desolazione del clan Shen Tu era sempre stato superiore a quello della famiglia Lin.

Così i Divini Maestri della Desolazione del clan Shen Tu avevano sempre avuto un complesso di superiorità. Tuttavia, in questo caso, la reputazione del vecchio vestito di verde nel mondo Tian Yuan era inferiore a quella di Su Jie e questo lo rendeva scontento.

Inoltre erano venuti qui su ordine del capo della famiglia. A parte mostrare le loro buone intenzioni, il capo della famiglia Shen Tu aveva anche detto che avrebbero dovuto dimostrare l’eredità della loro Divina Tecnica della Desolazione per convincere il clan Lin della loro grandezza.

Questo li avrebbe aiutati molto a perseguire i loro scopi.

Così il clan Shen Tu aveva fatto molti preparativi e non potevano fallire.

Così, sia per motivi personali che per ragioni ufficiali, il vecchio vestito di verde voleva competere con Su Jie.

L’anziano gettò un’occhiata verso Su Jie e disse: “Lei è Su Jie? Ho sentito parlare di lei. L’hanno soprannominata Sacre Mani Su! L’ho sempre voluta incontrare!”

Il vecchio andò dritto al punto e le prime parole che aveva detto indicavano le sue intenzioni di sfidarlo.

“Sono solo dei complimenti da qualche praticante di arti marziali. Non li può trattare seriamente.” Su Jie rispose con noncuranza, ma chiaramente il vecchio vestito di verde non era soddisfatto da questo atteggiamento, “Complimenti? Allora si può dire che l’Anziano Su crede di non essere all’altezza della sua reputazione?”

Su Jie ridacchiò: “Perché? Ha intenzione di rubarmi il soprannome? A proposito, chi è lei? Non ho mai sentito parlare di lei prima…”

Su Jie non era una persona da sottovalutare. Non si era fatto intimidire dalla scontrosità di questo anziano vestito di verde.

“Eheh!” Il vecchio sogghignò. Non rispose e invece inclinò la testa per guardare dietro Su Jie per poi dire con leggerezza: “Quello dietro di lei è il suo discepolo?”

L’anziano squadrò Yi Yun.

Yi Yun si tese e iniziò ad imprecare mentalmente. Come aveva destato l’attenzione del vecchio anche quando gli mancava così tanta presenza?

Non solo il vecchio lo aveva notato, anche i giovani che sembravano suoi discepoli spostarono gli occhi verso Yi Yun. I loro sguardi erano provocatori come se volessero competere con lui.

Maestro contro maestro, discepolo contro discepolo.

Yi Yun rimase senza parole. Aveva deciso, ‘<em>Se la famiglia Lin ha formato un’alleanza con la famiglia Shen Tu, allora me ne andrò immediatamente. Per quanto riguarda queste provocazioni, non ci rispondo nemmeno. Se lo facessi perderei sicuramente la vita.”

“Interessante, ci rincontreremo molto presto. Vedremo chi è il vero esperto!”

Dopo che il vecchio vestito di verde disse queste parole, camminò oltre Su Jie con i suoi discepoli. Mentre quei giovani camminavano, continuarono a fissare Yi Yun. Chiaramente speravano di poter competere Yi Yun e poi di surclassarlo brutalmente.

Mentre camminavano, un giovane che aveva circa la sua stessa età disse a Yi Yun: “Ragazzino, il mio nome è Shen Tu Guang, ricordatelo bene!”

Yi Yun non badò nemmeno ad una persona così insignificante. Stava solo pensando all’eventualità che le due famiglie avessero formato un’alleanza.

Solo dopo che quelle persone se ne andarono che Su Jie chiese al responsabile accanto a lui con fare cupo: “Perché ci sono membri del clan Shen Tu qui? La famiglia Lin ha formato un’alleanza con il clan Shen Tu?”

Yi Yun trattenne il respiro. Era una questione molto importante per lui.



