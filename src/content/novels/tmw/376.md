---
title: Capitolo 376 - Vendicarsi se si può e pugnalare alle spalle
pubDate: 2024-05-26T00:46:59.523Z
tags:
    - tmw
---


<em>Se fosse riuscito a rendere Shen Tu Nantian un cornuto, allora tutti i benefici non sarebbero passati a lui?</em>

Questo pensiero passò per la testa di Yi Yun. Rimase spiazzato e si accigliò. Pensò: <em>’Anche se non credo di essere sempre stato un gran gentiluomo per tutto questo tempo, da quando sono diventato così maligno?.”

Yi Yun si ricordò delle sue esperienze negli ultimi due anni. Aveva sempre provocato Lian Chengyu, Tao Yunxiao o Yang Haoran di nascosto. Nemmeno la narcisista e pazza Luo Huo’er si era accorta di come aveva ritorto il suo scherzo contro di lei, mettendola in imbarazzo.

Vendicarsi se poteva farlo e pugnalare alle spalle era il suo modus operandi.

Yi Yun aveva già sofferto molto a causa di Shen Tu Nantian. Si era già infuriato a causa sua una volta, se fosse successo una seconda volta, avrebbe rischiato di rimanere ferito internamente a causa della sua rabbia.

Il clan Shen Tu aveva tirato fuori una Divina Tecnica della Desolazione antica facendo una grande fanfara stavolta. A parte il valore della ricetta, solo i materiali usati per creare il medicinale probabilmente erano inestimabili.

Se avessero ottenuto la sua mano pagando un prezzo del genere, presumibilmente lo avrebbero annunciato al mondo. Avrebbero ricevuto ogni sorta di doni di matrimonio da tutte le organizzazioni. E se, in quel momento, Shen Tu Nantian fosse diventato un cornuto… non avrebbe vomitato sangue per la rabbia?

Un guerriero aveva bisogno di un buono stato mentale per praticare le arti marziali. A volte sarebbe stato necessario allenarsi in isolamento per decadi. Durante questo periodo di tempo, il coltivatore si sarebbe seduto a meditare cercando di mantenere la calma.

A volte, quando si avanzava di stadio, bisognava avere uno stato d’anima positivo per sopportare i tormenti dei demoni interiori.

Tuttavia, se un coltivatore fosse stato colto da attacchi di rabbia, sarebbe stato spacciato. Sarebbe stato difficile calmare la mente durante l’isolamento e questo lo avrebbe agitato ancora di più.

Se una persona fosse stata influenzata dai demoni interiori durante l’avanzamento di stadio, avrebbe rischiato di impazzire.

I mortali potevano morire per la rabbia. Reprimere la rabbia per molto tempo poteva abbreviare la vita. La furia non avrebbe influenzato la durata della vita di un esperto, ma il suo cuore marziale, rallentando la sua velocità di coltivazione.

Se Shen Tu Nantian avesse saputo di essere stato reso un cornuto e la persona che lo aveva derubato fosse stata la formica che aveva sottovalutato e che aveva potuto uccidere facilmente, chissà cosa avrebbe pensato…

Questi pensieri passarono per la testa di Yi Yun. Alla fine però scosse la testa. Anche se desiderava fare infuriare Shen Tu Nantian al punto da causargli un’ossessione, non voleva usare Lin Xintong per vendicarsi di lui.

Naturalmente, Yi Yun non si considerava così retto, ma aveva i suoi princìpi. Per lui, Lin Xintong era pura come una fata celeste.

Era calma e aveva l’aura di una brezza leggera, ma in effetti era una persona davvero determinata. Il suo cuore marziale era saldo.

Quel giorno quando Yi Yun l’aveva incontrata sotto la luce della luna, Lin Xintong aveva detto che ognuno aveva il suo fato. Anche se i suoi meridiani erano sconnessi e sembrava che il cielo non accettasse la sua esistenza, non aveva abbandonato le speranze. Voleva usare la sua vita breve per combattere fino alla fine.

Come poteva una ragazza così determinata avere un temperamento indifferente?

<em>’Lascia che la natura faccia il suo corso… farò del mio meglio per distruggere i piani di matrimonio tra i due clan… Inoltre, a parte curare i meridiani sconnessi di Lin Xintong, non c’è altro da considerare.’</em>

Yi Yun era indebitato con Lin Xintong. Quando Yi Yun aveva saputo della condizione di Lin Xintong, aveva deciso di cercare una cura per lei.

In passato Lin Xintong aveva detto che, quando era entrata in contatto con Yi Yun, aveva sentito i suoi meridiani sconnessi cambiare in modo strano. Anche se non era ovvio, sicuramente era successo.

Allora, Yi Yun non aveva un fisico di puro Yang. E anche se l’avesse avuto, non avrebbe causato una reazione nei meridiani sconnessi di Lin Xintong. Quello strano cambiamento poteva essere dovuto solo al Cristallo Viola.

Il Cristallo Viola era estremamente misterioso. Le sue origini erano bizzarre e Yi Yun aveva difficoltà a capire a che livello fosse l’artefatto. In questi due anni, il Cristallo Viola aveva creato un miracolo dopo l’altro. Aveva capito i misteri delle tombe della spada e della sciabola o anche quelli del palazzo della spada di Puro Yang grazie al Cristallo Viola.

E anche una potente figura come il Ragazzo Pastore non era riuscito ad individuare il Cristallo Viola.

Per un oggetto così divino, Yi Yun era sicuro che il livello del Cristallo Viola superasse di gran lunga quello dell’antica Grande Imperatrice del passato. Inoltre i meridiani sconnessi di Lin Xintong avevano reagito al Cristallo Viola, così Yi Yun era sicuro che l’artefatto avrebbe potuto curare Lin Xintong. Era lo strumento migliore su cui potesse contare per distruggere le speranze di Shen Tu Nantian.

Ricollegare i meridiani sconnessi con il Cristallo Viola sarebbe stato difficile… probabilmente no!

Mentre Yi Yun ci stava pensando, Su Jie chiese all’improvviso: “Dov’è Xintong? Voglio vederla!”

Anche se Su Jie non poteva cambiare la decisione dei superiori della famiglia, almeno poteva incontrare la sua discepola e capire come la pensava davvero. Se possibile, l’avrebbe aiutata a lottare e ottenere un po’ di piccole concessioni.

Gli interessi di qualsiasi discendente potevano essere sacrificati per gli interessi di una famiglia. Questo valeva ancora di più per le donne del clan Lin.

Su Jie provò dolore per Lin Xintong.

“La signorina Xintong al momento è in isolamento. Quando la signorina Xintong ha saputo della questione due anni fa, è entrata in isolamento e non è più uscita. Alcuni anziani volevano incontrarla, ma sono stati rifiutati per questo…”

“In isolamento… come previsto…”

Su Jie scosse la testa. Precedentemente, non era riuscito a contattare Lin Xintong quando aveva usato un amuleto di trasmissione della voce. Così aveva pensato che fosse accaduto qualcosa.

In realtà, ora la posizione di Lin Xintong nella famiglia era diventata speciale. In origine, Lin Xintong era solo una discendente apprezzata dalla matriarca ed era destinata a non essere rilevante. Gli anziani non avrebbero esitato a sacrificarla per gli interessi della famiglia.

Tuttavia ora era diverso. Se i meridiani sconnessi di Lin Xintong fossero stati ricollegati e fosse diventata una Grande Imperatrice impareggiabile, avrebbe ottenuto una posizione prominente.

Perfino il grande anziano della famiglia Lin sarebbe dovuto stare attento a come si comportava con lei.

Anche se erano gli anziani ad avere l’ultima parola, nessuno osava forzare Lin Xintong. Questo perché la famiglia Lin voleva che una Grande Imperatrice avesse un senso di appartenenza al suo clan. In futuro così sarebbe potuta diventare una colonna portante per la famiglia e avrebbe permesso loro di prosperare.

Invece, se Lin Xintong avesse provato risentimento nei confronti della famiglia Lin in futuro, allora non li avrebbe aiutati una volta che fosse diventata un’impareggiabile Grande Imperatrice. Li avrebbe aiutati al massimo una o due volte per via del loro legame passato.

Questo non era il risultato desiderato dalla famiglia Lin.

Così, avevano temporeggiato. Ora erano passati due anni ed era improbabile che trascinassero ulteriormente la questione.

“Riferisci a Xintong che il suo maestro è tornato e vuole incontrarla.” Disse Su Jie al responsabile. Lin Xintong poteva rifiutarsi di incontrare gli anziani della sua famiglia, ma avrebbe incontrato sicuramente Su Jie.

“Sì anziano Su.” Il responsabile rispose rispettosamente. Dopo aver riflettuto un po’, esortò: “Anziano Su, al momento quasi metà degli anziani hanno accettato la proposta di matrimonio. Per quanto riguarda l’altra metà, non sono contro, ma sono in attesa di vedere l’andamento della situazione. Anziano Su, spero che noterebbe…”

Il responsabile interruppe il suo discorso a metà. Era evidente cosa intendeva. Aveva informato indirettamente Su Jie di non alimentare le fiamme del conflitto per Lin Xintong e di non farla opporre al matrimonio.

In questi due anni, non era stato facile per gli anziani della famiglia dare tempo per riflettere a Lin Xintong.

Tuttavia Su Jie grugnì e disse: “Non so nemmeno se la ricetta è autentica. E il clan Shen Tu potrebbe non essere nemmeno in grado di raffinarla! Chissà se il clan Shen Tu non ci sta imbrogliando?!”

Come poteva essere così facile raffinare un medicinale che permetteva di diventare una Grande Imperatrice? Nemmeno Su Jie avrebbe osato dire di esserne capace.

“Oh? Hai detto che non saremo in grado di raffinarla?” In quel momento risuonò la voce di un vecchio. Yi Yun alzò gli occhi e vide una vecchia con i capelli argentati. Portava un bastone da passeggio mentre camminava lentamente.

E dietro di lei c’erano un po’ di persone che indossavano divise da Divini Maestri della Desolazione. Erano persone di ogni età e genere.

C’erano anche l’anziano vestito di verde che aveva irritato Su Jie e Shen Tu Guang, che aveva provocato Yi Yun.

Era un gruppo di 30-40 persone approssimativamente. Erano senza dubbio esperti della desolazione del clan Shen Tu e i loro discepoli.

Su Jie sussultò quando vide questa donna dai capelli argentati. Conosceva questa vecchia. Era la sorella maggiore dell’attuale capo del clan Shen Tu. Era molto famosa nelle cerchie di Divini Maestri della Desolazione e la gente la chiamava Nonna dalle Mille Mani.

Era sicuramente molto più capace dell’anziano vestito di verde di prima!

“Due anni…” La vecchia si fermò e batté il bastone da passeggio sulle piastrelle di granito a terra, causando un tonfo sordo.

“I Divini Maestri della Desolazione del mio clan sono rimasti nella famiglia Lin per due anni. Durante questo periodo di tempo, abbiamo mostrato la nostra buona volontà e abbiamo anche usato la montagna spirituale superba come dote per chiedere la mano di Lin Xintong. Eppure avete continuato a temporeggiare per evitare di accettare la proposta di matrimonio.”

“Ora, perfino una persona ignorante è venuta qui a questionare la Divina Tecnica della Desolazione del mio clan. Ridicolo!”

Quando la nonna mille mani disse queste parole, guardò con freddezza Su Jie.

Su Jie si incupì. Questa vecchia osava definirlo un ignorante?

Precedentemente, quando aveva parlato con il vecchio vestito di verde, l’altra parte aveva solo mostrato un atteggiamento provocatorio e non lo aveva insultato come questa vecchia. Aveva davvero superato il limite.

“Maledetta vecchia, non ti sei lavata la bocca dopo essere andata in bagno? Altrimenti perché hai l’alito così puzzolente?” Su Jie non era un vecchio cortese. Come poteva trattenersi dal rispondere con scortesia?

“Oh?”

Lo sguardo della nonna mille mani emise un lampo assassino: “Su Jie! Vuoi morire!”

“Ah! Vuoi combattere?” Su Jie rise. Non temeva di causare un grande trambusto. Questo era il territorio della famiglia Lin. Anche se la famiglia Lin aveva intenzione di accettare le condizioni del clan Shen Tu, era tutto per via dei loro interessi. Tuttavia, se lui e il clan Shen Tu fossero diventati ostili, la famiglia Lin non avrebbe ignorato l’affronto e avrebbe contrattaccato.

Se fossero entrati in conflitto, sarebbe stata la nonna dalle mille mani a soffrire.

Naturalmente la nonna dalle mille mani lo sapeva. La sua faccia rugosa si accigliò come un antico cadavere riesumato da una tomba. Sembrava terrificante.

“Che importa se l’hai vinta tu adesso? Hai ancora il temperamento di un bambino alla tua età!”

“Stavolta il clan Shen Tu ha invitato alcuni Divini Maestri della Desolazione del mondo Tian Yuan e i loro discepoli. Tra due mesi ci sarà una cerimonia del tè dove confronteremo le Divine Tecniche della Desolazione al picco Tian Hua. Allora ti faremo vedere le nostre tecniche! Anziano Su, non ti mancherà il coraggio di partecipare, vero?”

<em>Nota dell’autore Cocooned Cow per i suoi lettori nella versione originale: alcuni hanno chiesto nei capitoli precedenti, Lin Xintong non doveva sposare il principe ereditario del Divino Regno di Tai Ah? In realtà all’inizio le identità di Su Jie e di Lin Xintong non erano chiare. È stata menzionata solo l’età di Su Jie (superiore ai 30.000 anni) nella Divina Città di Tai Ah e come Yi Yun ha usato l’amuleto protettivo di Su Jie per sconfiggere la specie primordiale gravemente ferita.

Allora, Su Jie aveva un vecchio amico nel Divino Regno di Tai Ah, così la sua posizione in quel paese era straordinaria. E naturalmente, visto il suo talento, Lin Xintong sarebbe stata corteggiata dai signorini più potenti del regno. Questo è stato menzionato quando Lin Xintong ha dato il pugno costola di drago osso di tigre al protagonista, ma non è stato definito con chiarezza. La persona che pensava che Lin Xintong un giorno sarebbe diventata la fidanzata del principe e forse l’imperatrice del Divino Regno di Tai Ah era il Mille Case Zhang Tan. Il Mille Case Zhang era una figura minore, era solo il suo punto di vista.

Alcuni hanno menzionato che il clan Shen Tu sarebbe stato distrutto se non fosse riuscito a fare il matrimonio. Svengo solo a sentire una logica del genere. Non ho voglia nemmeno di dare spiegazioni a persone che si inventano fandonie simili.</em>


