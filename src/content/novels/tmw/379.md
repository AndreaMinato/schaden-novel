---
title: Capitolo 379 - Padroneggiare velocemente la Divina Tecnica della Desolazione
pubDate: 2024-05-26T03:46:59.523Z
tags:
    - tmw
---


Nell’area residenziale di Su Jie c’era una grande sala fatta appositamente per allenare la Divina Tecnica della Desolazione. Questa non era la stanza riservata a Su Jie, ma ai discepoli dei Divini Maestri della Desolazione della famiglia Lin.

Yi Yun arrivò al centro della sala e vide i tavoli da lavoro per la Divina Tecnica della Desolazione ben allineati per la stanza. Ce n’erano più di cento.

Su questi tavoli c’era ogni sorta di materiale e dischi di formazioni. C’erano persone che indossavano divise da Divini Maestri della Desolazione che camminavano avanti e indietro per i banchi.

Non mancavano anziani ed erano presenti anche uomini e donne di mezz’età dall’aspetto colto. Ovviamente queste persone erano la colonna portante dei Divini Maestri della Desolazione della famiglia Lin.

A parte questi Divini Maestri della Desolazione, c’erano anche altri giovani di entrambi i generi qui. Chiaramente erano i discepoli.

“Anziano Su, è tornato!” Un uomo di mezz’età con la divisa da Divino Maestro della Desolazione accolse Su Jie con un tono molto rispettoso.

“Divino Maestro Sun, da quanto tempo.” Su Jie annuì.

L’uomo di mezz’età gettò un’occhiata verso Yi Yun: “È il nuovo apprendista dell’Anziano Su?” Guardò Yi Yun con fare amichevole.

Yi Yun porse i suoi rispetti e si inchinò cortesemente.

“Ahah, un bel giovane talentuoso! L’apprendista dell’Anziano Su dev’essere sbalorditivo. Dev’essere molto dotato per la Divina Tecnica della Desolazione.”

Mentre l’uomo di mezz’età parlava, una quindicenne dietro di lui guardò con curiosità Yi Yun. Sembrava che volesse sapere quale aspetto di questo giovane fosse così sbalorditivo da aver attirato l’attenzione di Su Jie.

Tuttavia Su Jie fece un cenno e disse: “Cosa intende con dotato? L’ho solo accettato come discepolo in nome per capriccio. Lo sto solo istruendo informalmente.”

Su Jie chiarì subito che rapporto c’era tra lui e Yi Yun. Questo fece roteare gli occhi a Yi Yun. Questo vecchio temeva proprio che Yi Yun rovinasse la sua reputazione.

L’uomo di mezz’età continuò ad essere molto cortese: “Anche un discepolo in nome dell’Anziano Su dovrebbe essere straordinario. Ahah!”

La famiglia Lin era molto rispettosa con Su Jie, sopratutto nelle cerchie dei Divini Maestri della Desolazione.

I Divini Maestri della Desolazione potevano non ammirare il forte, ma avrebbero ammirato quei grandi maestri che avevano padroneggiato le loro tecniche al punto da prostrarsi.

Yi Yun non rispose. Naturalmente sapeva che l’uomo di mezz’età stava solo mostrando cortesia. Dopo che si allontanarono da lui, Yi Yun tossì e disse a Su Jie: “Signor Su Jie, la mia Divina Tecnica della Desolazione non è così male. Anche se non ho imparato a sigillare il Potere della Desolazione e a formare reliquie, non dovrebbe prima esaminare la mia situazione visto per istruirmi a seconda del mio talento?”

Ora Yi Yun poteva solo fare estrazioni d’energia. Ed era solo lo stadio iniziale per un apprendista.

Naturalmente l’estrazione d’energia di Yi Yun era estremamente mostruosa. Voleva mostrare la sua vera forza a Su Jie, per fargli rendere conto che non era un inetto, altrimenti non lo avrebbe istruito con impegno.

Tuttavia Su Jie disse: “Ci saranno molte opportunità di mostrare la tua forza per te. Tra pochi giorni andrò in isolamento e inizierò a prepararmi per la cerimonia del tè della Divina Tecnica della Desolazione. Oggi ti insegnerò le due tecniche e domani andrò a trovare Xintong.”

Su Jie era rimasto intrappolato nel regno mistico per due anni e non era riuscito ad usare la Divina Tecnica della Desolazione. Ci sarebbe stato ogni sorta di esperto all’evento e alcuni di loro sarebbero stati perfino superiori a Su Jie.

Anche Su Jie doveva prepararsi. Andando in isolamento, avrebbe potuto partecipare alla cerimonia nelle sue condizioni migliori.

“Va bene…” Yi Yun alzò le spalle impotente.

Su Jie era già concentrato sulla cerimonia del tè. Contando anche com’era preoccupato per la sua discepola Lin Xintong, il Granmaestro chiaramente non sembrava interessato a guardare gli scherzi di un ragazzino.

Su Jie portò Yi Yun di fronte ad un banco di lavoro.

Coincidentalmente, l’uomo di mezz’età, il Divino Maestro Sun e la sua apprendista erano al tavolo proprio accanto a loro.

Quest’uomo di mezz’età stava istruendo la ragazzina. C’erano altri banchi di lavoro viino, dove c’erano molti giovani attorno, tutti ad apprendere la Divina Tecnica della Desolazione. Occasionalmente un Divino Maestro della Desolazione della famiglia Lin si sarebbe fermato a dare loro un po’ di indicazioni.

“La Mano del Cristallo Mistico e i Mille Piccoli Sigilli sono tecniche di grado relativamente inferiore. Sono facili da imparare e anche da padroneggiare. Tuttavia sono troppo superficiali!”

Su Jie tirò fuori un disco da formazione. C’era un osso della desolazione verde giada sul disco.

L’osso era lungo circa trenta centimetri. Era di buona qualità, ma il potere della desolazione al suo interno era lievemente caotico. Probabilmente era un osso di una bestia della desolazione di grado generale.

Su Jie ci batté le dita con noncuranza e l’osso della desolazione iniziò a tremare violentemente. Su Jie estrasse all’istante il potere della desolazione al suo interno.

Yi Yun vide ad occhio nudo come l’osso della desolazione iniziava a cambiare colore. Passò dall’iniziale verde giada a bianco grigiastro.

E, corrispondentemente, la sfera di energia che apparì sulle dita di Su Jie chiaramente era l’essenza estratta dall’osso della desolazione. Era tutta radunata nella mano di Su Jie.

Questa estrazione impressionò Yi Yun. Era stata fatta in modo semplice e scorrevole.

Se Yi Yun avesse usato il Cristallo Viola per farlo, non sarebbe stato comunque in grado di essere veloce come Su Jie.

Anche se il controllo dell’energia del Cristallo Viola era impareggiabile, il controllo di Yi Yun dell’artefatto divino era ancora lontano dall’essere perfetto.

Il Cristallo Viola poteva lavorare con energia di ogni sorta di livello, con quella delle bestie della desolazione ordinarie, delle erbe primordiali, quella primaria delle tombe della spada e della sciabola, o anche l’energia sigillante nel palazzo della spada del Puro Yang. Erano tutte uguali per il Cristallo Viola.

Era molto facile per Yi Yun assorbirle usando il Cristallo Viola.

Tuttavia ciò che era un po’ più difficile era attivare l’artefatto divino e controllarlo.

Data la sua attuale forza mentale, non sarebbe stato facile controllare l’artefatto divino per Yi Yun. Così non poteva fare come Su Jie ed estrarre tutta l’energia da un osso della desolazione in un istante.

Il vantaggio di Yi Yun era che non ci sarebbe stata differenza tra un osso della desolazione ordinario e uno primordiale. Probabilmente per il Cristallo Viola tutti questi tipi di energia erano troppo bassi, così bassi che non poteva distinguerli.

Era come usare una mazza per rompere l’uomo di una gallina e quello di una quaglia. Romperli con una mazza era semplice, ma era più difficile maneggiare un’arma così grande.

Su Jie tenne la sfera di energia verde in mano mentre gettava un’occhiata verso Yi Yun per poi dire pigramente: “Guarda bene ragazzino. Questa è la Mano del Cristallo Mistico. Se non puoi apprenderla nemmeno dopo che te la dimostrerò un po’ di volte, allora non biasimarmi per non averti istruito.”

Mentre parlava, Su Jie iniziò a muovere le dita. Scagliò dei sigilli che fecero splendide traiettorie nell’aria.

Yi Yun si concentrò mentre tratteneva il respiro.

Aprì la visuale d’energia del Cristallo Viola. Così poteva osservare chiaramente il flusso d’energia di ogni sigillo di Su Jie.

Naturalmente era diverso dall’usare l’occhio nudo.

Per osservarlo ad occhio nudo avrebbe dovuto informarsi e ottenere ispirazioni. Invece con la visuale d’energia poteva vedere direttamente i movimenti dell’energia.

In effetti i cosiddetti sigilli erano solo linee runiche fatte da energia. Vedendo questa energia, si poteva anche scorgere l’origine delle leggi.

Ogni Divino Maestro della Desolazione avrebbe usato la sua energia per tracciare la sua comprensione delle leggi dell’energia mentre iniziava a raffinare una reliquia della desolazione.

La stessa tecnica sarebbe risultata in gradi completamente diversi di reliquie, a seconda della comprensione che uno aveva dell’energia.

Grazie alla visuale del Cristallo Viola, Yi Yun vide l’energia sotto il controllo di Su Jie muoversi in completa armonia.

Yi Yun sapeva che Su Jie era molto capace. Poteva fare scorrere il potere della desolazione seguendo le leggi naturali. Facendo così, naturalmente avrebbe creato una reliquia perfetta.

In quel momento, le mani di Su Jie divennero cristalline grazie all’infusione dell’energia. Quasi divennero trasparenti, questo era il motivo per cui la tecnica era chiamata “Mano del Cristallo mistico”.

Per dimostrare questo fenomeno, bisognava aver padroneggiato la Mano del Cristallo Mistico.

Yi Yun notò che le mani di Su Jie sembravano cristalline, non c’erano dubbi che avesse già perfezionato la tecnica.

Il potere della desolazione nelle ossa fu controllato velocemente da Su Jie e formò un sigillo runico.

Dopo aver completato la Mano del Cristallo Mistico, ciò che seguì fu i Mille Piccoli Sigilli!

Su Jie cambiò la sua tecnica e, di fronte a lui, il disco della formazione iniziò a girare. La linea runica, fatta da potere della desolazione, fu assorbita dal disco. Sotto il controllo di Su Jie, cominciò a condensarsi.

Su Jie creò un migliaio di sigilli che si radunarono insieme per poi emettere un bagliore scintillante.

“Ding!”

Una reliquia cristallina simile ad una perla cadde sul disco della formazione tintinnando.

Su Jie si girò a guardare Yi Yun: “Ho abbassato la velocità del sigillo di dieci volte. Quanto hai visto? Quanto potresti imitarla in percentuale?”

<em>Nota dell’autore: vedere i commenti nelle recensioni del libro mi ha proprio avvilito. Ci sarà solo un capitolo oggi. Visto che non sono di buon umore, non riesco davvero a scrivere. Mi rifarò domani. Voglio metterlo in chiaro. Ho notato che molti lettori pensano che una figlia che si sposa in un’altra famiglia non avrà più nessun rapporto con la sua famiglia originaria. Anche se l’ho spiegato con molta chiarezza nel libro, l’hanno ignorato… Anche le donne possono coltivare e diventare Grandi Imperatrici. Possono essere completamente indipendenti e controllare il loro fato. Come potrebbero diventare inutili una volta sposate?

Nemmeno nell’antica Cina dove le femmine non potevano coltivare, né diventare ufficiali o partecipare agli esami di servizio civile, nemmeno nel caso non avessero avuto una posizione sociale rilevante sarebbero diventate inutili una volta che si fossero sposate. Quando l’imperatore Wu di Han ha insediato Liu Fulin come imperatore Zhao, la prima cosa che ha fatto è stato uccidere la madre dell’imperatore Zhao, Lady Zhao, perché si era reso conto che una madre forte sarebbe stata una minaccia per il giovane.
Per impedire alla famiglia Zhao di rafforzarsi, ha ucciso tutte le donne con cui ha dormito. E l’ha fatto perché era stata sua nonna, l’imperatrice Lu, a dargli questa lezione. Quando la famiglia Lu era al potere, erano stati autoritari. In seguito, la nonna Dou Ji dell’imperatore Wu ha reso la famiglia Dou, che prima era in pessimo stato, la famiglia più prominente della dinastia Han, permettendo loro di diventare il gruppo più potente per tutto il paese Han per un po’ di secoli. Solo la famiglia Dou da sola ha avuto tre imperatrici, con quattro nobili prominenti.

E questa era solo un’Imperatrice. Chi era una Grande Imperatrice? Wu Zetian. Senza che ci sia bisogno che dica molto, quando Wu Zetian è stata al comando durante la dinastia Tang, perfino la famiglia Li nella casata reale ha dovuto abbassare la cresta di fronte alla famiglia Wu. E quando Wu Zetian è stata portata nel palazzo da Li Shimin per via del suo talento, secondo le note storiche, hanno dovuto separarla dalla persona che amava fin dall’infanzia. Anche così, Wu Zetian non ha cercato vendetta. La gente può cambiare punto di vista con l’età. Perché la gente pensa che una volta che Lin Xintong si sposerà, non avrà più nulla a che fare con la sua famiglia? Alcuni pensano che gli Anziani della famiglia Lin siano immaturi o stupidi, e pensano che il clan Shen Tu non potrà sopravvivere con la famiglia Lin.

Anche se scrivessi di fatti storici, alcuni lettori troveranno ridicolo ciò che è scritto solo perché non corrisponde con il loro punto di vista. Pensano che i personaggi del libro siano così stupidi che perdono la voglia di leggere. Ognuno ha il suo punto di vista sul mondo. Così è molto difficile scrivere. Per favore siate comprensivi e cortesi.</em>


