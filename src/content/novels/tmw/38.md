---
title: Capitolo 38 - Fascino
pubDate: 2023-06-14T14:09:48.024Z
tags:
    - tmw
---


'Ca**o, mi stai prendendo in giro?'

Zhao Tiezhu era avvilito. Non era una tecnica della Digestione dell'Elefante, era uno scherzo!

Molti dei membri del campo avevano già iniziato a scavarsi nella gola con le dita, sperando di vomitare l'argilla Guanyin e il legno che avevano appena mangiato.

Tuttavia era inutile. L'argilla Guanyin era estremamente appiccicosa. Nel momento in cui raggiungeva lo stomaco, sprofondava e si coagulava. Vomitare questo blocco finale si sarebbe rivelato difficile.

Anche se gli uomini del campo dei guerrieri avevano vomitato i loro succhi gastrici, solo pochi riuscirono a rigettare schegge di legno. L'argilla Guanyin era ancora legata stretta ai loro stomaci.

Momentaneamente gli uomini si irrigidirono.

"Lord Zhang, per favore non scherzi. Non sono riuscito nemmeno a vedere i suoi movimenti!" Dissero gli uomini sull'orlo delle lacrime.

"Come può una persona apprendere dei movimenti del genere?"

Zhang Yuxian rimase indifferente nei confronti delle lamentele dei guerrieri del campo. Eseguì di nuovo le dodici mosse della Digestione dell'Elefante. Tuttavia stavolta lo fece più lentamente, permettendo alla gente del campo dei guerrieri di vederle meglio.

Ma Yi Yun si rese conto che quando Zhang Yuxian era rallentato, la serie di mosse mancava del suo fascino!

Ed era questo fascino ad essere il punto cruciale di questa serie di mosse!

"Lasciatemi provare!" In quel momento Lian Chengyu si fece avanti.

Lian Chengyu aveva già mangiato un bel po' di argilla Guanyin e legno.

Lian Chengyu dopotutto aveva un po' di capacità percettive. Dimostrò a stento i movimenti che aveva fatto Zhang Yuxian. Ma in effetti le sue mosse erano lontane dall'essere corrette.

Naturalmente solo Yi Yun poteva dirlo. Per quanto riguardava Zhao Tiezhu e gli altri, si riempirono di ammirazione.

"Il giovane maestro Lian è divino!"

"Wow, come hai fatto?" Zhao Tiezhu e gli altri iniziarono a leccargli i piedi. Erano davvero pieni di ammirazione. Era così sbalorditivo.

Ma Zhang Yuxian guardò Lian Chengyu e disse lievemente: "Conta a stento."

Questa valutazione avvilì Lian Chengyu. Le mosse erano troppo difficili e pensava che fosse piuttosto impressionante che potesse imitarle.

Ma Zhang Yuxian gli aveva detto che "conta a stento". I suoi requisiti erano troppo alti.

Lian Chengyu era sempre stato sicuro del suo talento. Pensò che non fosse perché avesse fallito, ma perché gli standard di Zhang Yuxian fossero troppo severi. Il guerriero non era nemmeno generoso con le sue lodi.

In quel momento Lian Chengyu notò che lo sguardo dell'uomo era puntato su Yi Yun.

Yi Yun aveva chiuso gli occhi come se fosse stordito.

Lian Chengyu sogghignò, dato che aveva mangiato così tanto legno e argilla Guanyin, gli doveva dolere lo stomaco.

Questa tecnica della Digestione dell'Elefante era così difficile, la serie di movimenti era piena di mistero. Come poteva un bambino di dodici anni apprenderle? Era meglio che morisse dolorosamente con lo stomaco distrutto!

A causa delle lodi che Zhang Yuxian aveva fatto a Yi Yun, Lian Chengyu era pieno di animosità nei confronti del ragazzino.

Yi Yun era pienamente immerso nel suo mondo.

Non aveva perso più tempo ad osservare i movimenti di Lian Chengyu dopo un po'. Questo perché Lian Chengyu poteva a stento fare un po' di mosse. E Yi Yun si era reso conto che mancavano di quel certo fascino!

A questo punto Yi Yun si rese conto di qualcosa. Chiuse gli occhi e iniziò a riflettere.

Nella sua mente, i movimenti di Zhang Yuxian si ripetevano più volte come in un film.

Dopo essere arrivato allo stadio dei Meridiani, i cinque sensi di Yi Yun erano estremamente fini. Anche se le mosse di Zhang Yuxian erano veloci, il ragazzo era riuscito comunque ad ottenere qualche ispirazione.

Era molto percettivo visto che aveva vissuto per due vite. I suoi occhi erano stati nutriti sia dal Cristallo Viola che dai suoi meridiani, rendendo ancora più chiari i movimenti di Zhang Yuxian. Prima comprese la forma esterna e ogni mossa lentamente iniziò ad emettere quel fascino.

Yi Yun si rese conto che la tecnica della Digestione dell'Elefante era estremamente misteriosa.

Prima bisognava mangiare del cibo difficile da digerire e impossibile da espellere. Poi dovevano usare questa serie di mosse misteriose per allenare i loro stomaci e intestini.

Se uno avesse prestato attenzione alle pose, sarebbe diminuito l'incanto.

Se uno avesse voluto riflettere il fascino della tecnica, allora le pose non sarebbero state più accurate.

Era una serie di movimenti mistici e misteriosi!

Yi Yun divenne pensoso. Aveva la sensazione che la tecnica della Digestione dell'Elefante fosse più mistica del Pugno costola di drago osso di tigre. Ma perché una tecnica fondamentale delle truppe del Drago Brillante sarebbe stata diffusa ampiamente tra la gente comune?

Non era il momento di pensarci. Yi Yun iniziò a muovere le mani seguendo i suoi ricordi.

Cominciò a muoversi all'improvviso. Tenendo gli occhi socchiusi e senza un senso della direzione, iniziò a dimostrare i movimenti di Zhang Yuxian traendo la sensazione misteriosa dai suoi ricordi.

Gradualmente la mente di Yi Yun si rischiarò e la sua velocità aumentò.

Chi lo stava guardando avrebbe visto solo delle ombre indistinte!

Lo sguardo di Zhang Yuxian si accese.

Yi Yun era riuscito a ricreare una traccia del fascino della tecnica della Digestione dell'Elefante al primo colpo! Questo non aveva a che fare con l'allenamento o il fisico. Importava solo la percettività di una persona.

La difficoltà della tecnica della Digestione dell'Elefante stava nella sua comprensione. Ci era voluto molto tempo per Zhang Yuxian per capire il fascino dietro questa tecnica. Anche lui aveva sofferto mangiando l'argilla Guanyin durante quel periodo.

'Questo ragazzino, ha una mente eccezionalmente percettiva!'

Per quanto riguardava gli uomini del campo dei guerrieri, rimasero tutti scioccati dai movimenti di Yi Yun. Non capivano il mistero dietro la tecnica della Digestione dell'Elefante, ma non importava quanto fossero stupidi, capirono che Yi Yun non si stava muovendo a caso. Perché anche loro percepivano un'incomprensibile illusione dai movimenti di Yi Yun!

"Questo... questo ragazzino..." Gli uomini rimasero sbalorditi. Non avevano bisogno di valutare se le mosse di Yi Yun fossero accurate. Dallo sguardo di Zhang Yuxian, capirono di dover accettare una realtà più frustrante. Yi Yun poteva eseguire la tecnica della Digestione dell'Elefante!

"Come può essere. Questo piccolo schiavo nato da una casta bassa è riuscita ad apprendere i movimenti di Lord Zhang dopo che li ha dimostrati due volte?" Zhao Tiezhu e gli altri non sapevano per quante volte Zhang Yuxian avesse ripetuto i movimenti. Lo avevano visto offuscarsi solo due volte, così avevano concluso che l'avesse fatto due volte.

"Ha davvero imparato una mossa così difficile?" I membri del campo dei guerrieri non potevano accettarlo. Erano sempre stati accondiscendenti e, nel profondo del cuore, si ritenevano la classe dominante del clan tribale Lian.

Ma oggi, un plebeo inferiore li aveva superati e di gran lunga.

Sollevare i cilindri di pietra, qualcosa di cui erano fieri, era insignificante agli occhi di Zhang Yuxian, ma non potevano apprendere ciò che Zhang Yuxian aveva insegnato loro.

Anche la stella brillante del clan, Lian Chengyu era stato messo in difficoltà da Yi Yun!

Lian Chengyu strinse i pugni. Un profondo senso di rabbia e frustrazione bruciavano i suoi occhi. Questo senso di frustrazione diventò lentamente un freddo intento omicida!



