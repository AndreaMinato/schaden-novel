---
title: Capitolo 381 - Dubbi
pubDate: 2024-05-26T05:46:59.524Z
tags:
    - tmw
---


Vedendo Yi Yun completare più di dieci sigilli runici, ognuno perfetto, l’uomo di mezz’età accanto disse con fare incredulo: “Anziano Su, ha detto che il suo discepolo ha imparato la Divina Tecnica della Desolazione per un po’ di mesi?!”

Avrebbe potuto accettarlo a stento se un apprendista con certe basi fosse riuscito a farlo, ma era troppo esagerato che un principiante fosse capace di farlo!

Su Jie non disse nulla. Dopo un po’, Yi Yun aveva già completato più di venti sigilli runici. La Mano del Cristallo Mistico aveva approssimativamente cento sigilli. Questo significava che Yi Yun ne aveva già completati più del 20% e li aveva fatti alla perfezione.

“Non dirmi che ne completerà davvero il 40%...”

Mormorò tra sé e sé Su Jie. E in seguito, come per confermare la sua ipotesi, Yi Yun scagliò un sigillo dopo l’altro come una pioggia.

38, 39, 40…

Anche se aveva raggiunto quaranta sigilli, Yi Yun non si fermò.

In effetti, non bisognava creare tutti e cento i sigilli della Mano del Cristallo Mistico, solo 60-70 di essi sarebbero stati sufficienti a raffinare un osso della desolazione.

Ora Yi Yun aveva già condensato quasi cinquanta sigilli runici. Gliene mancava un’altra decina per formare la reliquia!

In quel momento, a parte l’uomo di cognome Sun e la sua discepola, anche altri apprendisti erano stati attirati dal trambusto. Si erano radunati attorno a guardare.

Solo le espressioni di Su Jie e dell’uomo di mezz’età erano sufficienti ad incuriosirli.

E la discepola dell’uomo di cognome Sun naturalmente diede loro spiegazioni. Quando finì di descrivere la situazione, divennero tutti increduli.

Lentamente, sempre più persone si radunarono attorno, Yi Yun aveva già completato 55 sigilli della Mano del Cristallo Mistico.

Tuttavia, in quel momento, visto che aveva visto solo una volta la Mano del Cristallo Mistico, non poté replicare perfettamente i sigilli che Su Jie aveva creato prima nonostante li avesse visti chiaramente. Quando creò il 56esimo sigillo, iniziarono ad apparire dei difetti.

Yi Yun si innervosì. Nella visuale d’energia del Cristallo Viola, aveva notato immediatamente che le linee d’energia in questi sigilli non erano armoniose come le altre.

“C’è un errore…”

Yi Yun si accigliò lievemente. Visto che era la prima volta che imparava la Mano del Cristallo Mistico, non riuscì a capire immediatamente dove avesse sbagliato.

Yi Yun rallentò i suoi movimenti.

Dato che aveva fatto un errore, era inutile continuare a persistere.

Anche se avesse creato più sigilli e alla fine avesse condensato una reliquia, aveva comunque commesso un errore. La qualità di una reliquia del genere si sarebbe deteriorata significativamente. Perfino gli effetti della reliquia sarebbero stati problematici.

Molti apprendisti avrebbero continuato anche dopo aver commesso un errore. Questo perché nemmeno completare una reliquia con sigilli difettosi era facile. Sarebbe stata comunque una prova della loro abilità.

Tuttavia Yi Yun non desiderava fare così. Voleva creare sigilli runici perfetti.

Così si fermò.

“Peng!”

Con un forte crepitio, i sigilli scoppiarono dopo aver perso le loro costrizioni. Punti di luce colorati si dispersero, creando uno splendido spettacolo.

Molti spettatori ne furono incantati.

“Formare 56 sigilli…” La discepola dell’uomo di cognome Sun si coprì la bocca. Era un numero troppo assurdo.

Il talento del giovane aveva superato la sua immaginazione.

“Sorella minore Lin Qing, sei stata ingannata da lui.” Un giovane apprendista scosse la testa: “Hai appena detto che ha imparato la Divina Tecnica della Desolazione da un po’ di mesi. Deve stare mentendo. Avrà praticato la Divina Tecnica della Desolazione da molto tempo, altrimenti non potrebbe controllare così abilmente l’energia. Può avere un buon talento, ma non è così allarmante. Ha mentito per vantarsi del suo talento.”

Molti degli altri discepoli sussultarono, giusto, chi poteva garantire che questo ragazzino non avesse mentito?

Nella famiglia Lin, la giovane generazione che praticava la Divina Tecnica della Desolazione sarebbe stata sempre in competizione per decidere chi era il migliore. Non erano disposti ad arrendersi e per questo sarebbero stati motivati. La famiglia Lin stessa incoraggiava una rivalità del genere.

Se fosse stato vero ciò che aveva detto la giovane Lin Qing, che Yi Yun aveva appreso la Divina Tecnica della Desolazione solo per un po’ di mesi e aveva appena imparato la Mano del Cristallo mistico, allora il fatto che avesse completato 56 sigilli runici sarebbe stato più che mostruoso.

Su Jie, la nonna mille mani o chiunque altro da giovani, tutti questi granmaestri della Divina Tecnica della Desolazione non sarebbero stati nulla in confronto a questo ragazzino.

Non importava quanto fossi sbalorditivo, era impossibile superare queste figure leggendarie. Così era più credibile che Yi Yun stesse mentendo.

Quando si incontrava qualcosa di inspiegabile, spesso la gente avrebbe creduto all’ipotesi più ragionevole.

“Mentito?”

Lin Qing ne fu lievemente scioccata e non reagì subito.

“Ahah, sorella minore Lin Qing, sei troppo ingenua. Quel ragazzino probabilmente ha già imparato prima la Mano del Cristallo Mistico già da prima. È riuscito a condensare solo 56 sigilli, io potrei condensarne facilmente 90. E potrei dire anche di aver appreso la Divina Tecnica della Desolazione da soli tre giorni!”

Derise il giovane vestito di verde. Molti vicino scoppiarono a ridere.

Diversi di loro avevano già appreso la Mano del Cristallo Mistico e potevano condensare 90 sigilli runici. Non era difficile. Alcuni potevano formare tutti i sigilli, non era nulla di cui ci si poteva vantare.

Tuttavia, se avessero mentito e detto di aver imparato da poco la Divina Tecnica della Desolazione, sarebbe stato troppo ridicolo. Era come incontrare un ragazzino per strada che diceva di aver superato un Grande Imperatore. Chi ci avrebbe creduto?

Perfino i bambini avrebbero capito che era una menzogna.

Naturalmente Yi Yun sentì la discussione di questi giovani.

Era normale che la gente dubitasse. Yi Yun aveva detto a Su Jie da quanto tempo aveva imparato la Divina Tecnica della Desolazione perché glielo aveva chiesto. Se fosse stato qualcun altro a fargli quella domanda, non si sarebbe disturbato a rispondere.

Yi Yun non prestò attenzione agli altri.

L’uomo di cognome Su si alzò e disse con un sorriso: “Il discepolo dell’Anziano Su è proprio un drago tra gli uomini!”

Non espresse la sua opinione. Ciò che aveva detto sarebbe stato adatto in entrambi i casi, e così avrebbe evitato di offendere Su Jie.

“Beh… va bene.” Cos’altro poteva dire Su Jie al momento. Era incline a credere a ciò che aveva detto Yi Yun. Anche se era un po’ assurdo, non poteva essere sicuro se fosse vero o no.

Dopotutto Yi Yun era il suo discepolo in nome. Se Yi Yun avesse cercato di ottenere della fama immeritata, nemmeno lui ci avrebbe fatto una bella figura.

“Yi Yun, seguimi.”

Su Jie gli fece un cenno. Yi Yun lo seguì ed entrò in una sala laterale, lasciando dietro il gruppo. Stavano discutendo e indicando Yi Yun.

“Questo ragazzino è il discepolo in nome del granmaestro Su?” La gente riuscì ad ottenere nuove informazioni da Lin Qing visto che era la persona che aveva risposto già prima alle loro domande.

Su Jie era incredibile, ma un discepolo in nome era significativamente meno importante. Di solito i discepoli in nome non avrebbero appreso tecniche di valore.

Tra i giovani a guardare, nessuno di loro era un discepolo in nome. In effetti la maggior parte di loro erano discepoli personali di granmaestri.

I loro maestri non erano così inferiori rispetto a Su Jie, così le loro posizioni erano superiori rispetto a quella di Yi Yun.

“I discepoli in nome a volte sono peggio di un raccoglitore di medicine… Allora non c’è dubbio. Andiamo, trattiamolo come se fosse stato uno scherzo oggi.”

Disse il giovane vestito di verde mentre faceva dei cenni per disperdere la folla. Sembrava che fosse il capo di questo gruppo.

“Sorella minore Lin Qing, se hai problemi con la Divina Tecnica della Desolazione, sentiti libera di farmi domande.” Disse con sollecitudine il giovane vestito di verde mentre si avvicinava a Lin Qing.

Le apprendiste di bell’aspetto attiravano facilmente gli apprendisti sotto il pretesto di aiutarle. Naturalmente quei fratelli maggiori che avevano abilità straordinarie, talento e bell’aspetto avrebbero ottenuto facilmente la venerazione e l’ammirazione di molte giovani.

Lin Qing era un po’ perplessa. In quel momento Yi Yun aveva seguito Yi Yun in un’altra stanza.

Questa era una stanza per il raffinamento delle ossa per i Divini Maestri della Desolazione. Era di qualità superiore rispetto alla sala precedente.

C’era una tavola di pietra lunga cinque metri su cui erano riposti ordinatamente ogni sorta di materiali e dischi di formazione per il raffinamento delle ossa.

Sotto il tavolo c’era una grossa formazione che aiutava a condensare il potere della desolazione.

Questa stanza era isolata dalle altre e naturalmente era molto più confortevole della sala rumorosa di prima.

“Yi Yun, puoi usare questa stanza di raffinamento. Mancano ancora due mesi alla cerimonia del tè. Durante questo periodo di tempo dovrò prepararmi anche io. Non avrò molto tempo per istruirti.”

In realtà la competizione tra gli apprendisti naturalmente non sarebbe stata importante quanto quella tra Su Jie e gli altri granmaestri. Di conseguenza Su Jie doveva prepararsi.


