---
title: Capitolo 382 - Lin Xintong esce dal suo isolamento
pubDate: 2024-05-26T06:46:59.524Z
tags:
    - tmw
---


“Quando stavi lavorando con l’osso della desolazione, ci sono state alcune parti in cui sei stato inadeguato…” Mentre parlava, Su Jie dimostrò di nuovo la Mano del Cristallo mistico. Stavolta sembrava più serio. Ogni movimento fu diviso in diverse parti e istruì pazientemente Yi Yun.

Una volta che diventava serio, in effetti era un maestro eccellente. Yi Yun non aveva problemi nel controllo dell’energia, ma aveva bisogno di molto tempo per praticare le tecniche di sigillo.

Su Jie non parlò molto e fece diverse dimostrazioni per Yi Yun. Ogni sigillo runico della Mano del Cristallo Mistico e i Mille Piccoli Sigilli furono divisi in parti. Questa lezione continuò per tutta la notte fino a mattino presto.

Prima che se ne accorgessero, i due erano rimasti nella stanza di raffinamento delle ossa per più di venti ore.

Yi Yun era coperto di sudore visto che era molto stancante usare continuamente il Cristallo Viola.

Invece Su Jie era ancora sano come un pesce.

E in quel momento, una scintilla brillò nei suoi occhi. Era il raggio di un amuleto di trasmissione della voce.

“Oh? Xintong sta uscendo!”

Le parole di Su Jie fecero sussultare il cuore di Yi Yun. Smise di formare sigilli. Lin Xintong stava uscendo?

Precedentemente, Su Jie aveva trasmesso un messaggio a Lin Xintong. Ora, visto che stava uscendo dal suo isolamento, chiaramente era per incontrare Su jie.

“Andrò ad incontrare Xintong. Giusto… perché non vieni con me?” Disse all’improvviso Su Jie.

Yi Yun rimase sbalordito per un po’. <em>’Posso venire anche io?’</em>

Yi Yun voleva proprio incontrare di nuovo questa ragazza con cui era indebitato e che non aveva visto per due anni.

Yi Yun seguì Su Jie e lasciò il picco Tian Hua. Si diressero verso uno degli altri picchi principali, quello del Bambù di Giada.

Il picco del Bambù di Giada era nella regione centrale dei diciotto picchi principali. Il picco della montagna non era molto alto ed era coperto da formazioni. Il bambù di giada cresceva per tutto l’anno nonostante il passare delle stagioni. Il paesaggio qui era fantastico.

In quel momento Yi Yun atterrò sul picco del Bambù di Giada. Era mattino presto e c’era la nebbia. Guardando giù, tutto ciò che vide fu un mare di nuvole. Sopra le nubi c’erano foreste di bambù verde. Sembrava un paradiso di immortali.

La maggior parte delle donne della famiglia Lin vivevano in questo picco. Di solito i maschi della famiglia Lin potevano salire su per la montagna, ma non avrebbero potuto accedere alle regioni posteriori.

Su Jie portò Yi Yun in un tempio del Bambù di Giada sul picco della montagna. L’intero tempio era costruito dentro una foresta. Le tegole usate per la cupola del tempio erano fatte di giada, dando a questo edificio un colorito verde.

Questo faceva sembrare il tempio in armonia con la foresta, pareva che fosse nato spontaneamente tra le canne di bambù.

Una serva stava aspettando alla porta. Quando Yi Yun e Su Jie arrivarono, li condusse dentro.

Nel tempio si intrecciavano pini e cipressi con il bambù.

E ciò che sorprese Yi Yun fu che molte delle strutture dentro il tempio erano fatte di bambù o di pino dal profumo rilassante.

“Alla matriarca della famiglia Lin piace il bambù. È stata l’anziana venerabile a costruire questo tempio.”

Yi Yun rimase un po’ sbalordito dalle parole di Su Jie. Dal tono del vecchio, sembrava che l’età di questa signora non fosse bassa. Perfino Su Jie si riferiva a lei in modo così rispettoso. Doveva avere almeno 40-50.000 anni?

La serva condusse Yi Yun e Su Jie attraverso un cortile per arrivare ad una capanna di bambù costruita da poco.

Yi Yun vide una splendida ragazza vestita di bianco in lontananza. Teneva una spada lunga in mano e stava praticando l’arte della spada tra le canne di bambù.

I suoi movimenti non sembravano lenti, ma davano una sensazione di freschezza come l’acqua che scorreva e le nuvole. Ogni affondo della spada avrebbe fatto volare le foglie di bambù attorno. Sotto la spada della ragazza, le foglie sembravano possedere un’anima, come se fossero dotate di vita propria.

Questa ragazza era la persona che Yi Yun non aveva visto per due anni, Lin Xintong.

Su Jie si fermò e guardò Lin Xintong che si stava allenando. Il suo sguardo era pieno di affetto. Non l’aveva vista per due anni e le tecniche di spada della ragazza erano migliorate di molto di nuovo. Un fendente noncurante della sua spada sarebbe diventato tutt’uno con l’ambiente circostante. Se avesse dovuto descriverlo, questo stadio poteva essere chiamato: “una spada, una scena”.

Ogni movimento di spada avrebbe presentato una scena diversa a chi lo guardava.

“Maestro!”

Vedendo Su Jie, Lin Xintong si fermò. Mostrò un sorriso contento. Dopo essersi separata da Su Jie, aveva sempre pensato a lui. Questo perché sapeva che il suo maestro era entrato in un regno mistico molto pericoloso. Naturalmente era preoccupata visto che non aveva sentito notizie di lui per due anni.

“Oh? Sei… Yi Yun?”

Lin Xintong vide Yi Yun e ne fu sorpresa. Yi Yun era cambiato così tanto durante questo periodo di tempo. Da un bambino, era diventato un brillante adolescente.

Lin Xintong era alta. Due anni fa, Yi Yun le arrivava solo alla punta del naso, ora però era un po’ più alto di lei.

“Signorina Lin, da quanto tempo.” Yi Yun sorrise timidamente. Dopo essere rimasti separati per così tanto tempo, aveva fatto così tante esperienze. Adesso era naturale che fosse emozionato nel rincontrare una vecchia amica.

“Oh? Chi sei?”

In quel momento risuonò la voce tagliente di una donna. Yi Yun si girò e vide una donna di mezz’età con un abito da palazzo rosso avvicinarsi lentamente.

Accanto a lei c’era un anziano dai capelli bianchi.

Quando Lin Xintong vide queste due persone, si inchinò lievemente: “Lin Xintong porge i suoi saluti alla prozia paterna e al sesto prozio.”

I due erano membri della vecchia generazione per Lin Xintong ed erano Anziani della famiglia Lin.

La donna con l’abito da palazzo guardò con attenzione Yi Yun. Era perplessa dal fatto che Su Jie avesse portato un giovane al livello di un discepolo in nome o di un servo al tempio del bambù di giada. Dopotutto era la residenza delle donne della famiglia Lin. Tipicamente Su Jie non avrebbe portato un estraneo ad incontrare Xintong.

E dato che lo aveva portato con sé, significava che il rapporto di Su Jie con questo ragazzino non era ordinario. Ora sembrava che perfino Lin Xintong lo conoscesse. Questo la sbalordì ancora di più.

“È un mio amico.” Spiegò con calma Lin Xintong.

“Amico?” La donna ripeté la parola e si accigliò lievemente. A giudicare dal suo aspetto, Yi Yun non sembrava provenire da un grande clan. Solo gli anelli interspaziali che portava erano oggetti comuni venduti per strada. Come poteva Lin Xintong essere amica di una persona del genere?

Anche se era scontenta, la donna non disse nulla. Ora la posizione di Lin Xintong era delicata. A parte per quanto riguardava il matrimonio, avrebbe assecondato ogni altra intenzione di Lin Xintong.

“Prozia e sesto prozio, cosa state facendo nel mio porticato di bambù?” Chiese senza molta emozione Lin Xintong. Sembrava che non fossero i benvenuti.

“Siamo qui per vederti Xintong. Perché, non desideri vedere la tua prozia?” Disse la donna mentre teneva la mano di Lin Xintong con cordialità.

Nella famiglia Lin, circa la metà degli Anziani era a favore della proposta di matrimonio del clan Shen Tu. La donna e il vecchio accanto a lei facevano parte della categoria.

Per loro, il matrimonio sarebbe stato vantaggioso per tutti. Nonostante di recente il clan Shen Tu e il clan Lin fossero stati in conflitto per ogni sorta di interesse e conto in sospeso, queste piccole ostilità non erano nulla in confronto a ciò che potevano guadagnare.

Ottenere un’impareggiabile Grande Imperatrice era una tentazione troppo grande per la famiglia Lin.

Una volta che i meridiani Yin naturali fossero stati curati, le future prospettive di Lin Xintong sarebbero state illimitate.

In confronto all’antica Grande Imperatrice, il patriarca Shen Tu e il Ragazzo Pastore della razza della desolazione che era apparso dieci anni fa non erano nulla.

Sarebbe diventata una delle figure più potenti di questo mondo. Nella storia di questo pianeta, pochi potevano competere con un’impareggiabile Grande Imperatrice.

A parte gli interessi di famiglia, sarebbe stato molto positivo per Lin Xintong. La durata della vita di Lin Xintong in origine sarebbe stata meno di cinquecento anni. La sua coltivazione era destinata a fermarsi una volta raggiunto il titolo di saggio. Avrebbe potuto sfuggire a questo tragico destino.

Non solo avrebbe potuto dominare l’intero mondo Tian Yuan, avrebbe anche ottenuto diversi millenni di anni in più. Avrebbe potuto creare la sua era, sarebbe stato proprio invidiabile.

Bisognava sapere che, per una figura come il patriarca Shen Tu, la durata della vita era molto più allettante della forza!

Si trattava di centinaia di migliaia o forse anche milioni di anni di tempo. Dove si poteva trovare un affare così vantaggioso al mondo?

La donna con l’abito da palazzo pensava solo che fosse un peccato che lei stessa non avesse meridiani Yin naturali e che fosse vecchia, altrimenti avrebbe accettato lei di sposarsi nel clan Shen Tu per ottenere questa grande opportunità. E sposarsi nel clan Shen Tu non era inaccettabile. Dopotutto era un grande clan quasi pari alla famiglia Lin. Non sarebbero mancate risorse o eredità.

Per quanto riguardava Shen Tu Nantian, se a Lin Xintong non fosse piaciuto, avrebbe potuto mantenere le distanze da lui. Quando i guerrieri praticavano le arti marziali, di solito sarebbero andati in isolamento per diversi anni o diverse decadi per volta. Quando Lin Xintong avesse raggiunto lo stadio di saggio, sarebbe potuta andare in isolamento ogni anno. Lontano dagli occhi lontano dal cuore, cosa c’era di inaccettabile?

Sfortunatamente, non importava quanto cercassero di persuaderla, Lin Xintong non poteva accettare che fossero altri a decidere del suo fato. Questa donna aveva difficoltà a capirla. Lin Xintong avrebbe preferito morire tra 500 anni piuttosto che abbandonare il suo orgoglio e accettare questa grandissima opportunità?

Anche se molti Anziani della famiglia erano a favore del matrimonio, non potevano costringerla. Così la situazione era rimasta in stallo. Molti Anziani avevano provato a convincere Lin Xintong, ma era stato del tutto inutile.

La donna sapeva che molti degli Anziani in famiglia non avevano un buon rapporto con lei.

Questo perché Lin Xintong era nata con meridiani sconnessi, l’equivalente di un invalido. Non importava quanto fosse buono il suo talento, chi si sarebbe preoccupato di una persona che non poteva vivere per più di 500 anni?

Lin Xintong era stata ignorata dal resto della famiglia quando era giovane, era stata perfino derisa.

Tuttavia due persone le avevano mostrato affetto; la matriarca e Su Jie.

Il rapporto che c’era tra di loro era molto profondo. Se la matriarca fosse stata disposta a persuaderla, allora il risultato sarebbe stato diverso.

Ahimè, la matriarca non era giunta ad una decisione negli ultimi due anni. Da un lato, era propensa ad accettare il matrimonio proposto dal clan Shen Tu nel caso fossero riusciti a raffinare l’elisir. Dopotutto non desiderava vedere morire prima dei 500 anni la sua nipote più amata.

Dall’altro, non voleva costringerla a fare ciò che non voleva. Così la matriarca non riusciva a decidersi. Inoltre due anni non erano nulla per i coltivatori. Aveva deciso di aspettare a decidere.

L’altra persona più influente per Lin Xintong era Su Jie.

L’atteggiamento di Su Jie al riguardo sarebbe stato vitale. La donna sapeva che Su Jie era venuto a trovare Lin Xintong, per questo si era precipitata qui di mattina presto. Temeva che Su Jie avrebbe detto qualcosa di sconveniente, gettando olio sul fuoco.


