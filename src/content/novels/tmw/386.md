---
title: Capitolo 386 - La Cerimonia del Tè della Divina Tecnica della Desolazione ha inizio
pubDate: 2024-05-26T10:46:59.525Z
tags:
    - tmw
---


Il tempo passò senza che Yi Yun se ne rendesse conto mentre si allenava giorno e notte. Si fermò solo quando sentì bussare alla porta. Stavolta non era la serva di Lin Xintong, ma un’apprendista della Divina Tecnica della Desolazione che aveva incontrato quando era entrato nella sala della famiglia Lin. Era la discepola dell’uomo di mezz’età di cognome Sun.

“Fratello Yun, il mio maestro mi ha ordinato di dirti che la cerimonia del tè inizierà domani mattina.”

“Domani mattina?” Yi Yun si arruffò i capelli scompigliati. Sembrava che si fosse appena svegliato.

<em>Sono passati due mesi… Il tempo vola.</em>

La giovane spostò lo sguardo verso la stanza di Yi Yun e poi si coprì la bocca con sorpresa.

La stanza di raffinamento di Yi Yun era troppo disordinata, sembrava che fosse stata travolta dall’invasione di banditi.

Quattro o cinque dischi di formazioni erano disposti a caso sui tavoli di pietra. C’erano materiali sparsi a terra. L’energia della maggior parte di questi oggetti era stata estratta, alcuni erano pieni di frammenti e altri erano rotti. In alcuni casi si erano ridotti in polvere.

Non era esagerato dire che non ci fosse spazio nemmeno per fare un passo in questa stanza.

“Grazie. Come ti chiami?” Chiese con noncuranza Yi Yun.

“Il mio nome è Xiaoqi fratello maggiore Yun.” Disse seccamente la giovane.

“Così è la sorella minore Xiaoqi! Il mio maestro è uscito dal suo isolamento?”

“Sì. L’Anziano Su al momento è nella sala a parlare con il mio maestro!”

“Ho capito. Sorella minore Xiaoqi, se torni nella sala, per favore informa il mio maestro di chiedere a qualcuno di pulire questa stanza. Dato che domani ci sarà la cerimonia del tè, ho bisogno di risposare un po’.”

Yi Yun raccolse con tranquillità un po’ dei materiali che erano ancora utili e li ripose tutti nel suo anello interspaziale. Poi si sfregò la testa e passò davanti alla ragazza.

Dopo aver sentito queste parole, la giovane rimase un po’ esterrefatta. Le aveva chiesto il suo nome solo per fare questa richiesta?

Per chiedere a Su di cercare qualcuno per pulire la stanza di raffinamento delle ossa?

Xiaoqi era senza parole. Il fratello maggiore Yun, che era solo un discepolo in nome, aveva davvero dato un ordine all’Anziano Su!

Un discepolo aveva dato un ordine al suo maestro e lo aveva detto come se fosse scontato. Che diamine?!

La posizione dell’Anziano Su nella famiglia Lin era straordinaria. Era superiore perfino al suo maestro, così chi avrebbe potuto dargli ordini di solito? Inoltre gli stava dicendo di occuparsi di una questione insignificante.

Vedendo Yi Yun allontanarsi, Xiaoqi ebbe l’impulso di precipitarsi da lui e trascinarlo indietro. Tuttavia era timida e, nonostante avesse aperto bocca, non disse una parola. Nel frattempo Yi Yun era già scomparso dietro l’angolo del corridoio.

Xiaoqi rimase stordita sul posto per un po’. Alla fine non ebbe il coraggio di cercare Su Jie per fargli mandare qualcuno a pulire la stanza. Se l’avesse fatto, il suo maestro l'avrebbe rimproverata, figuriamoci Su Jie stesso.

E alla fine, il suo maestro sicuramente le avrebbe ordinato di pulire la stanza. Dopotutto, molti dei residui nella stanza di raffinamento potevano essere puliti solo da persone che conoscevano la Divina Tecnica della Desolazione. Una persona normale non ne sarebbe stata capace.

Solo pensarci irritò Xiaoqi.

Questa persona aveva superato il limite. Aveva usato una stanza indipendente di così buona qualità che nemmeno lei aveva l’occasione di usare. L’aveva ridotta in queste condizioni. Non era affatto civile!

Xiaoqi era arrabbiata, ma non aveva alternative. Guardando le pessime condizioni della stanza, batté i piedi e alla fine entrò con cautela.

“Farò finta di doverti un favore!” Xiaoqi strinse i denti.

Iniziò a pulire la stanza di raffinamento delle ossa. Quando si avvicinò al tavolo di pietra, scoprì che la sua superficie era coperta da uno strato di polvere. Anche il resto della camera era in disordine. Stimò che ci sarebbe voluta almeno un’ora per finire questo lavoro.

Xiaoqi era proprio scontenta. Mentre malediceva Yi Yun, iniziò a pulire. Ci era finita di mezzo anche se la questione non aveva niente a che fare con lei.

Mentre stava rimuovendo la spazzatura, all’improvviso Xiaoqi sentì qualcosa di strano. In un angolo del tavolo, scoprì un residuo davvero peculiare.

Era un osso della desolazione che si era già ridotto in polvere.

Le ossa della desolazione tipicamente sarebbero diventate bianco grigiastre una volta che avessero perso energia. Tuttavia questi residui avevano mantenuto un colore rosso scuro, era davvero bizzarro.

E quando Xiaoqi toccò la polvere, ne sentì vagamente il calore. Non era un residuo dovuto ad un processo di raffinamento, il calore proveniva dalla polvere stessa. Doveva essere dovuto ad energia dell’elemento fuoco o pura energia Yang.

“Non ha nemmeno estratto appropriatamente energia. È rimasto così tanto potere della desolazione. Che spreco.”

Mormorò tra sé e sé Xiaoqi, ma non riuscì a riconoscere che tipo di osso della desolazione fosse. Dopotutto la sua energia era stata estratta ed esistevano fin troppi tipi di ossa della desolazione. Perfino un Divino Maestro della Desolazione non sarebbe riuscito a distinguerli facilmente.

Xiaoqi gettò tutta la polvere in un sacco…

…..

Yi Yun tornò nella stanza che Su Jie aveva preparato per lui. Nel momento in cui la sua testa si appoggiò sul letto, cadde in un sonno profondo.

Era troppo stanco due i due mesi di intenso allenamento.

Di solito, quando si riposava, avrebbe meditato, tuttavia stavolta non sarebbe stato abbastanza.

Yi Yun entrò velocemente in uno stato di sonno profondo. La sua percezione si isolò completamente dal resto del mondo mentre la sua anima si riposava. Ogni attività mentale si fermò.

Yi Yun dormì per circa quindici ore, quasi un’intera notte e metà pomeriggio.

Solo quando il cielo si accese iniziò a svegliarsi lentamente.

Dopo essere rimasto a letto per un momento, si alzò di scatto. La stanza era poco illuminata, ma il suo sguardo stava scintillando. I suoi occhi sembravano due raggi di luce spettrale.

Esaminando la sua anima, Yi Yun si era reso conto che il suo Occhio Celeste si era formato completamente.

Questo cambiamento era dovuto al potenziamento della sua forza mentale.

Allenare intensamente la Divina Tecnica della Desolazione aveva messo alla prova l’anima di Yi Yun.

Il giovane fece un respiro profondo ed esalò un respiro. Vide una spada di qi visibile ad occhio nudo uscire dalla sua bocca.

Si sentiva bene come non mai. Si sentiva infinitamente lucido. Era completamente consapevole di cosa stava succedendo attorno a lui.

Era il momento di partecipare alla cerimonia del tè della Divina Tecnica della Desolazione. Yi yun fece una doccia confortevole e si mise un abito pulito. Indossando la maschera che Su Jie gli aveva lasciato, uscì dalla sua residenza.

Si pizzicò gentilmente la gola per cambiare la sua voce. Non era molto diversa dalla sua voce originale, ma era improbabile che la famiglia Shen Tu si immaginasse che una formica come Yi Yun che aveva perso la sua coltivazione sarebbe apparsa nella famiglia Lin. Si era anche trasformato all’improvviso in un Divino Maestro della Desolazione del clan Lin ed era il discepolo di Su Jie.

La differenza di posizione rispetto a prima era troppo vasta. Così non importava quanto fosse grande l’immaginazione della famiglia Shen Tu, era molto difficile che intuisse la sua identità.

Da lontano, Yi Yun vide un’enorme aeronave atterrare sul picco Tian Hua. C’era un simbolo con cui Yi Yun era molto familiare inciso sull’aeronave. Era il blasone della famiglia Shen Tu!

Il clan Shen Tu era già arrivato.


