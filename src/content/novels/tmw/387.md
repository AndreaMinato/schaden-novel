---
title: Capitolo 387 - I Nemici si Incontrano
pubDate: 2024-05-26T11:46:59.525Z
tags:
    - tmw
---


La cerimonia del tè si sarebbe svolta nel giardino del picco Tian Hua, una delle vette principali delle montagne dello Spirito di Giada.

In confronto alla vasta distesa di bambù di giada sul picco, in questo giardino si coltivava ogni sorta di erba magica. Inoltre le formazioni di raduno dell’energia rendevano estremamente denso il qi vitale del cielo e della terra.

Ogni mattina ci sarebbe stata una lieve foschia nel giardino e, a causa del ricco qi vitale del mondo mischiato nella nebbia, solo fare un respiro profondo avrebbe aperto i pori. Era estremamente confortevole.

Nelle regioni interne del giardino Tian Hua c’era un lago con dell’acqua limpida. Sulla sua superficie c’era un edificio verde e di fronte si trovava una piazza circondata da padiglioni fatti di giada. Questo era il luogo dove si sarebbe tenuta la cerimonia del tè.

“Sei il fratello maggiore Yun?”

Chiese con incertezza Lin Qing mentre guardava con perplessità la maschera di Yi Yun quando si avvicinò al suo posto.

Il motivo per cui l’aveva chiesto era perché i posti erano stati pianificati in anticipo per la sessione. Quando Yi Yun era arrivato al giardino Tian Hua era stato accolto da un addetto al ricevimento. Per entrare, aveva dovuto mostrare il gettone che provava la sua identità, creato apposta per lui prima.

Yi Yun annuì e usò la sua voce originale: “Sono io.”

“Perché porti una maschera?” Visto che era stata costretta a ripulire il disordine di Yi Yun, l’impressione che Lin Qing aveva di lui non era più buona come prima. Ora Yi Yun stava anche indossando una maschera, sembrava che stesse cercando di fare il misterioso alla cerimonia del tè.

La maschera era color bianco argenteo e vicino agli occhi c’erano due linee rosso sangue. Sembrava spaventosa ad una prima occhiata. Nelle cerchie dei Divini Maestri della Desolazione c’erano alcune persone che fingevano di essere misteriose e a cui piaceva indossare delle maschere. Avrebbero dato una sensazione enigmatica, ma in effetti non sarebbero stati molto capaci.

In quel momento, Yi Yun vide l’aeronave del clan Shen Tu atterrare vicino al lago. Molti dei Divini Maestri della Desolazione della famiglia Shen Tu, e la loro giovane generazione, uscì dal mezzo. Attraversando il ponte arcobaleno sul lago, arrivarono nella piazza al centro.

Queste persone presero posto a turno. Nel mondo dei guerrieri vigeva un sistema gerarchico. Chi era seduto più vicino al centro, dov’erano i posti d’onore, sarebbero state le figure importanti di varie grandi famiglie e Divini Maestri della Desolazione di massimo livello che provenivano da ogni dove. E nelle regioni esterne sedevano i discendenti di clan ordinari e di molti Divini Maestri della Desolazione.

Naturalmente Yi Yun era seduto nelle regioni esterne. Quando fu sul punto di prendere posto, Yi Yun si fermò e i suoi movimenti rallentarono.

Vide, vicino al lago, un uomo vestito di verde che stava sbarcando dall’aeronave del clan Shen Tu. La gente si ammassò attorno a lui prima ancora che attraversasse il ponte arcobaleno.

L’uomo teneva un ventaglio pieghevole e portava una fascia. Il suo abito verde era estremamente semplice, ma dato che era circondato da molte persone, era chiaro che fosse una figura importante. Ogni sua mossa sembrava modesta, e in effetti pareva gentile e affascinante. Dava una sensazione confortevole a chi lo vedeva.

Shen Tu Nantian!

Lo sguardo di Yi Yun brillò.

Incontrare Shen Tu Nantian adesso non era diverso dalla prima volta in cui Yi Yun l’aveva visto. Anche allora Shen Tu Nantian aveva dato l’impressione di essere un umile scolaro.

Aveva mostrato il suo lato feroce solo dopo aver scoperto l’identità di Jiang Xiaorou.

“Signorino Nantian, dev’essere stato difficile da parte sua venire fin qui.”

Sul ponte arcobaleno, un po’ di guardiani della famiglia Lin avevano la responsabilità di accogliere le figure importanti del clan Shen Tu per oggi. Shen Tu Nantian, che probabilmente sarebbe diventato uno dei parenti della famiglia Lin e il capo della sua famiglia naturalmente faceva parte della categoria.

“Signorino Nantian, da questa parte prego.” Il guardiano della famiglia Lin fu molto attento. Una volta che i meridiani sconnessi di Lin Xintong fossero stati ricollegati, finché lei lo avesse voluto, avrebbe preso il comando della famiglia Lin in futuro. Shen Tu Nantian, che sarebbe diventato il fidanzato di Lin Xintong, avrebbe assunto una posizione ancora più importante. Così il custode doveva fare del suo meglio per accoglierlo.

“Bene, grazie.” Disse molto cortesemente Shen Tu Nantian mentre sorrideva con calore.

Shen Tu Nantian camminò lentamente, dietro di lui c’erano tre dei migliori apprendisti della Divina Tecnica della Desolazione della sua famiglia. Erano tutti giovani e non erano molto famosi. Tuttavia seguirono Shen Tu Nantian lungo la via verso i posti d’onore. Anche se non erano nella prima fila, presero posto in un po’ di file dietro, la parte riservata agli Anziani della corte esterna,

Il guardiano che si occupava di ricevere gli ospiti non fu contento del vederli sedersi lì come se fosse naturale. La giovane generazione della famiglia Lin, a parte Lin Xintong, era tutta seduta nei posti più esterni. La sola persona della giovane generazione della famiglia Lin che poteva occupare i posti d’onore era Lin Xintong stessa.

“Questi tre sono…?” Chiese il guardiano con un po’ di imbarazzo mentre cercava di indicare dove avrebbero dovuto prendere posto.

Shen Tu Nantian disse senza prestarci molta attenzione: “Sono i Divini Maestri della Desolazione più sbalorditivi della giovane generazione del mondo Tian Yuan. Shen Tu Feng, Shen Tu Hai provengono dal mio clan e questo è Song Ziyue, della famiglia Song.”


La famiglia Song menzionata da Shen Tu Nantian era un clan alleato alla famiglia Shen Tu. Anche se erano un po’ più deboli in termini di potere, erano comunque uno dei gruppi più potenti del mondo Tian Yuan.

Dato che era chiaro che Shen Tu Nantian stesse rappresentando il suo clan durante questa cerimonia del tè, il guardiano che aveva il compito di riceverlo decise di non dire altro.

“Questo clan Shen Tu di sicuro è arrogante.”

Diversi discepoli più giovani della famiglia Lin notarono questo comportamento. I membri della giovane generazione del clan Shen Tu, che erano nella loro stessa posizione, si stavano sedendo spudoratamente vicino al centro della piazza. Invece loro erano nei padiglioni attorno al lago.

Questa cerimonia del tè in origine era una competizione tra i Divini Maestri della Desolazione delle famiglie Shen Tu e Lin, ma prima ancora che iniziasse, il clan Shen Tu li stava già mettendo sotto pressione. Come potevano i giovani della famiglia Lin accettarlo?

“Questi idioti del clan Shen Tu pensano proprio di essere pezzi grossi!”

Un ragazzo della famiglia Lin accanto a Yi Yun e Lin Qing imprecò. Il suo nome era Lin Yuan. Era uno dei compagni di Lin Qing, era un discepolo dell’uomo di mezz’età di cognome Sun.

Lin Yuan era un po’ più grande di Yi Yun, così, anche se sembrava che la famiglia Lin stesse per allearsi con la famiglia Shen Tu, Lin Yuan era comunque ostile nei loro confronti. Non aveva mai trovato il clan Shen Tu di suo gradimento.

“Sorella minore, aspetta e vedrai. Quando la cerimonia inizierà, mostrerò a quegli idioti di che pasta siamo fatti!”

Lian Yuan si diede una pacca sul petto mentre parlava con Lin Qing. Gli piaceva questa cugina distante che aveva qualche anno in meno di lui. Mostrare le sue capacità di fronte a lei e ottenere la sua adulazione sarebbe stato sicuramente positivo per lui.

La piccola Lin Qing annuì vigorosamente, come se si fidasse molto di questo suo compagno.

E accanto a Lin Qing, un po’ di ragazzi di 14-15 anni fecero eco: “Ahah, il fratello maggiore Lin sicuramente mostrerà la sua grandezza e impressionerà quel gruppo della famiglia Shen Tu!”

Lin Yuan aveva una buona reputazione tra questi giovani. Poteva essere considerato il capo di questo gruppo di ragazzi.

Il piccolo padiglione in cui Lin Yuan, Lin Qing e Yi Yun erano seduti si chiamava padiglione della brezza della sera. Circa un quinto dei giovani apprendisti della Divina Tecnica della Desolazione dai 13 ai 16 anni erano qui.

Praticare la Divina Tecnica della Desolazione richiedeva molto tempo. Per questi apprendisti, l’abilità era per lo più determinata dall’età visto che il loro talento era simile.

Il livello della Divina Tecnica della Desolazione a questa età era piuttosto limitato. Visto che Lin Yuan era il più grande, era anche il fratello maggiore del padiglione. Così gli altri ragazzi che non erano abbastanza capaci lo trattavano come il loro capo. Questo non significava che Lin Yuan fosse davvero un genio della Divina Tecnica della Desolazione.

Lin Yuan sapeva qual era il suo ruolo e radunò velocemente i ragazzi per discutere della loro strategia. Lin Yuan si era reso conto che non sarebbe stato facile battere il clan Shen Tu.

In quel momento la cerimonia del tè iniziò ufficialmente.

Visto il suo nome, naturalmente sarebbe stato servito del tè. Teiere di buon tè spirituale furono distribuite insieme ad ogni sorta di dolci.

I materiali usati per produrre il tè e i dolci erano tutti tesori e il loro valore era ovvio.

Tra i posti d’onore, il tè e i dolci erano di qualità ancora superiore. Questi oggetti normalmente potevano essere scambiati solo per punti contributo nella famiglia Lin. Questo rese scontenti molti discendenti della famiglia Lin. Tesori così buoni venivano dati in pasto ai cani.

Quando Yi Yun vide la tazza di fronte a lui, notò che il tè era limpido come ambra sciolta. La sua fragranza era rinfrescante. Con la visuale del Cristallo Viola, poteva notare chiaramente puntini di luce ammassati al suo interno. Erano tutti fatti da qi vitale puro.

Questo era solo il tè bevuto dai normali membri della giovane generazione ed era la qualità più bassa servita in questa cerimonia.

Anche così, questa tazza scioccò Yi Yun. Nel Divino Regno di Tai Ah, probabilmente sarebbe stato un tributo per il palazzo reale.

Il mondo Tian Yuan di sicuro era lussuoso. In un ambiente del genere, con tutte le risorse di massimo livello, e terre molto più vaste, insieme ad eredità e tradizioni di livello superiore, producevano membri d’élite di uno stadio superiore rispetto al Divino Regno di Tai Ah.

Questo fece sospirare Yi Yun. Era passato dalle Lande Selvagge della Nuvola povere, dove non poteva nemmeno mangiare, fino al Divino Regno di Tai Ah. Da lì era arrivato nel mondo Tian Yuan. Aveva proprio visto il grande contrasto di livello del mondo.

Era come nella sua vita precedente. I più ricchi nelle regioni di montagna povere, dove non potevano nemmeno passare le macchine, probabilmente non sarebbero stati pari nemmeno ad un centesimo della ricchezza di una persona comune a Shangai.

Mentre Yi Yun stava riflettendo, notò una figura bianca sul ponte sopra il lago. Sussultò. Era arrivata Lin Xintong!


