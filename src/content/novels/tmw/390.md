---
title: Capitolo 390 - Formazione delle ossa dei cinque elementi
pubDate: 2024-05-26T14:46:59.525Z
tags:
    - tmw
---


<em>Cosa? Non ti interessa?</em>

Lin Yuan quasi pensò di aver sentito male.

Lo scopo della cerimonia del tè era di dimostrare la Divina Tecnica della Desolazione di ogni famiglia ed era un’occasione per i giovani talenti.

Se un membro della giovane generazione avesse mostrato le sue capacità, non solo avrebbe portato fama, ma avrebbe anche ottenuto l’attenzione dei superiori del clan. Poi avrebbe poutto godere di ancora più risorse e avere un futuro prospero.

Era un’opportunità che molti desideravano, dove poter dimostrare le proprie tecniche. Eppure Yi Yun aveva risposto di non essere interessato?

“Fratello Yuan, ignora quel ragazzino. Dato che non osa salire sul palco, perché non lasciare che lo faccia io?”

Un bambino della famiglia Lin rise mentre si offriva volontario.

Lin Yuan annuì, immaginava che Yi Yun non si sentisse sicuro di sé e che pensava si sarebbe umiliato se si fosse fatto avanti. Questo fece rimanere senza parole Lin Yuan. Quando Yi Yun aveva imparato la Mano del Cristallo Mistico, aveva cercato di fare spettacolo fingendo, ma ora, durante un momento critico, si era ritratto. Tutti avrebbero sottovalutato una persona del genere.

“Va bene, sta a te!”

Lin Yuan annuì verso il bambino che si era offerto volontario. Così quattro persone dal padiglione della brezza della sera balzarono sulla piazza.

Gli altri padiglioni schierarono 28 persone, così la famiglia Lin aveva mandato 32 persone in totale.

32 contro 32, la grande battaglia caotica iniziò.

I duelli della Divina Tecnica della Desolazione sembravano estremamente belli. Solo due persone in competizione avrebbero creato uno spettacolo mentre i sigilli runici sarebbero esplosi a mezz’aria come fuochi d’artificio.

Ora, con 64 persone ad abbagliare la piazza, il cielo era illuminato da vari colori, rendendolo più splendido dell’alba

Molte persone nei posti attorno, vedendo una battaglia di gruppo per la prima volta, cominciarono a tessere lodi.

In quel momento, dietro Shen Tu Nantian, un giovane rivelò un sorriso provocatorio.

Era uno dei tre che aveva seguito Shen Tu Nantian tra i posti d’onore. Il suo nome era Song Ziyue, nato nella famiglia Song che era alleata al clan Shen Tu. Potersi sedere sui posti d’onore con Shen Tu Nantian significava che la sua Divina Tecnica della Desolazione era proprio buona.

Un po’ di tempo dopo, lentamente cominciò ad emergere un risultato.

In questa grande battaglia, i sigilli runici esplodevano ancora più violentemente. L’impatto sulla forza mentale così era ancora più intenso. Chi era più debole sarebbe stato eliminato immediatamente.

Un discepolo dopo l’altro si arrese con un viso impallidito, e sempre meno persone rimasero nella piazza.

Lentamente i sigilli runici nell’aria divennero sparsi e i raggi di luce scomparirono gradualmente. Il risultato finale della battaglia fu un po’ inaspettato. Alla fine rimasero due discepoli della famiglia Lin. Anche se non avevano ancora molti sigilli runici in mano, avevano comunque vinto.

La giovane generazione della famiglia Lin si rianimò vedendo un risultato del genere.

La famiglia Lin aveva vinto con un leggero margine!

“Ben fatto!”

“Interessante!”

Anche si diceva che l’eredità della famiglia Shen Tu nella Divina Tecnica della Desolazione  fosse più forte, la famiglia Lin ora aveva vinto due battaglie su tre, rendendo ancora più prezioso questo incontro.

Vedendo i giovani della famiglia Lin esaltati sotto il palco, Song Ziyue disse con calma: “Signorino Nantian, è quasi il momento. Ora che abbiamo perso due fasi, abbiamo fatto i nostri convenevoli. Lasci che ponga fine a questo chiasso inutile.”

Il clan Shen Tu era venuto preparato per questa cerimonia del tè. Non solo c’erano membri del loro clan, si erano presentati anche i loro alleati. Si poteva dire che ci fosse anche ogni sorta di eroe presente. Inoltre, per raffinare l’antica ricetta dell’impareggiabile Grande Imperatrice, il clan Shen Tu aveva molte tecniche nascoste. Se le avessero mostrate, avrebbero scioccato tutti. In queste circostanze, la famiglia Shen Tu avrebbe senza dubbio attirato le luci della ribalta. E c’era l’80-90% di possibilità che avrebbero concluso l’accordo di matrimonio usando questa cerimonia del tè.

Dato che il risultato era già deciso, a Shen Tu Nantian non importava di lasciare che la famiglia Lin se la godesse un po’, lasciandoli pensare che la loro Divina Tecnica della Desolazione fosse paragonabile alla loro.

Il beneficio di farlo era che, in superficie, il clan Shen Tu si fosse fatto indietro e avesse lasciato un po’ di dignità alla famiglia Lin.

Shen Tu Nantian si accarezzò il mento e alla fine annuì lentamente: “Sì.”

Song Ziyue sorrise e balzò in piazza come una nuvola fluttuante.

Era vestito di viola e stava in piedi dritto al centro della piazza: “Sono Song Ziyue, 16 anni. Sono un membro della famiglia Song e sono anche l’ultimo discepolo della nonna mille mani del clan Shen Tu!”

Mentre Song Ziyue parlava, la gente spostò istintivamente lo sguardo verso i posti d’onore. Lì c’era una vecchia dai capelli color argento che teneva un bastone con la testa di un drago. Era la sorella più grande del capo del clan Shen Tu. Era lei a decidere delle questioni riguardo alla Divina Tecnica della Desolazione ed era conosciuta come nonna mille mani.

In questa cerimonia, l’anziana aveva mantenuto un basso profilo. Questo per dare spazio a Shen Tu Nantian. Tuttavia, anche se la signora non parlava molto, i Divini Maestri della Desolazione della famiglia Lin, incluso Su Jie, erano tutti circospetti nei confronti di questa vecchia.

“Questo tipo è l’ultimo discepolo della nonna mille mani?”

Quando la gente sentì queste parole, rimase spiazzata. La famiglia Song aveva sempre avuto rapporti amichevoli con il clan Shen Tu. Erano considerati il fratello minore del clan Shen Tu. Quando i figli della famiglia Lin dimostravano il loro talento nella Divina Tecnica della Desolazione, sarebbero stati accettati come discepoli da Divini Maestri della Desolazione della famiglia Shen Tu.

E questo Song Ziyue aveva attirato il favore della nonna mille mani.

Il cosiddetto “ultimo discepolo” significava che, dopo di lui, la nonna mille mani non avrebbe mai più accettato un altro discepolo. Così Song Ziyue era il discepolo più giovane della vecchia.

Nella tradizione delle arti marziali, c’era un significato speciale dietro ad un ultimo discepolo, in effetti non era diverso dall’essere un discepolo personale di massimo livello.

“Signore e signori!” Song Ziyue porse i suoi rispetti al centro della piazza rivolgendosi al pubblico attorno: “Il livello della famiglia Lin in effetti non è male, ma in confronto al clan Shen Tu…”

Song Ziyue sorrise e non continuò. Tuttavia cosa intendeva era già molto chiaro. Diversi membri della famiglia Lin si accigliarono e non trovarono piacevoli queste parole.

<em>Chi si credeva di essere? È solo un sedicenne, come avrebbe il diritto di esaminare la Divina Tecnica della Desolazione della famiglia Lin?’</em>

Song Ziyue continuò: “Il clan Shen Tu è sempre stato famoso per la sua Divina Tecnica della Desolazione. E in questa generazione è arrivata ad un picco ancora più alto. Alcuni estranei però potrebbero non saperlo… in realtà tutti sanno che questa cerimonia del tè è stata tenuta per mostrare le capacità del clan Shen Tu. Io, Song Ziyue, sono una persona molto diretta. Dato che è una dimostrazione di abilità, allora ho solo una frase da dire, batterò gli altri finché non ne saranno convinti!”

“In realtà questa proposta di matrimonio del clan Shen Tu è un’ottima opportunità per la famiglia Lin. Una volta che diventerà una realtà, la famiglia Lin otterrà una Grande Imperatrice impareggiabile e benefici incredibili, tuttavia… è inaspettato che la questione si sia trascinata per due anni, e fino ad ora, sembra che il clan Shen Tu stia implorando la famiglia Lin. Abbiamo mostrato tolleranza, eppure la famiglia Lin ci guarda ancora con animosità. Questionano perfino la nostra Divina Tecnica della Desolazione.”

“Dato che avete dei dubbi, userò la stessa frase, vi batterò finché non sarete convinti! Rimarrò qui, così sentitevi liberi di sfidarmi!”

Le parole di Song Ziyue risuonarono per la piazza. La gente si infuriò sentendolo. Era un ragazzino immaturo, eppure era già così arrogante?

Bisognava sapere che si doveva spendere molta forza mentale in una battaglia tra Divine Tecniche della Desolazione, così non si poteva affrontare una persona dopo l’altra!

In un combattimento di arti marziali, alcune persone avrebbero potuto vincere 4-5 incontri per via della loro resistenza, ma era già difficile lottare per due incontri usando la Divina Tecnica della Desolazione.

Cosa gli dava il diritto di dire queste parole?

“È un membro della famiglia Song e la sua maestra è la nonna mille mani del clan Shen Tu. è solo un membro della giovane generazione. Come osa dire cose del genere? Può rappresentare il clan Shen Tu?”

Disse con sdegno qualcuno del clan Lin, ma un’altra persona accanto a lui disse:” In realtà può farlo. È proprio perché non appartiene alla famiglia Shen Tu che non ha bisogno di trattenersi visto che è sia un estraneo che un membro della giovane generazione. Ciò che sta dicendo è ciò che sta pensando il clan Shen Tu. I superiori del clan Shen Tu lo stanno solo usando per dirlo…”

Molti di loro sapevano che la famiglia Shen Tu non era soddisfatta dell’attuale situazione. Desideravano che la famiglia Lin facesse velocemente la sua decisione.

“Questo ragazzino è troppo arrogante!”

Nel padiglione della brezza della sera, Lin Yuan fu il primo a non poter rimanere con le mani in mano. Song Ziyue aveva sedici anni come lui, così poteva scendere in campo a combattere!

Come se sentisse lo sguardo di Lin Yuan, Song Ziyue si girò e lo guardò con un sorriso. L’espressione di Song Ziyue era calma e amichevole, ma le sue labbra si mossero lievemente mentre mandava una trasmissione del suono alle orecchie di Lin Yuan.

“Avanti spazzatura.”

<em>Cosa?</em>

Lin Yuan sentì rabbia consumare il suo cuore. Song Ziyue sembrava perfettamente corretto in superficie, ma le parole che aveva trasmesso erano un insulto.

L’espressione di Lin Yuan si incupì mentre balzava sulla piazza.

“Discepolo personale di Sun Wanhai della famiglia Lin, Lin Yuan. 16 anni, fammi vedere di cosa sei capace!”

I discepoli della famiglia Lin erano irritati dall’arroganza di Song Ziyue. Stava davvero pensando di sfidarli tutti da solo?

Non c’era modo di fare uno scontro di squadra in una Divina Tecnica della Desolazione, così da dove prendeva questa sicurezza Song Ziyue?

Song Ziyue sorrise gentilmente mentre sfregava il suo anello interspaziale e tirava fuori un disco da formazioni quadrato insieme ad un po’ di ossa della desolazione.

Queste ossa erano divise in cinque colori diversi, color oro, verde, blu, rosso e giallo scuro.

I cinque tipi d’osso emanavano un denso potere della desolazione.

“Metallo, legno, acqua, fuoco, terra. I poteri dei cinque elementi!”

Tutti i presenti erano esperti, così potevano sentire chiaramente che il potere della desolazione dentro le ossa contenevano energia dei cinque elementi.

Song Ziyue sporse le mani mentre le ossa della desolazione volavano in ogni direzione, atterrando attorno a lui attorno al disco della formazione. Le ossa erano disposte in un ordine preciso, come se fossero una cosa sola.

“Questa è la mia formazione delle ossa dei cinque elementi. Le ho fatte tutte io. Se potete estrarre più del 30% del potere della desolazione da questa formazione, allora dichiarerò la sconfitta!”

Il primo dei tre passi nella Divina Tecnica della Desolazione era l’estrazione del potere della desolazione dalle ossa.

Song Ziyue aveva usato queste ossa della desolazione per creare una formazione, ma erano comunque materiale per la Divina Tecnica della Desolazione. Estrarne energia era come capire il meccanismo dietro la formazione!


