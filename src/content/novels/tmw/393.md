---
title: Capitolo 393 - Mani Raccoglitrici di Fiori di Guanyin
pubDate: 2024-05-26T17:46:59.526Z
tags:
    - tmw
---


In quel momento Yi Yun iniziò a sciogliere la formazione, una trasmissione del suono di qi vitale riecheggiò nelle orecchie di Lin Ziyan. Proveniva dalla sua maestra, un’anziana della famiglia Lin.

“Sì maestra.”

Nemmeno Lin Ziyan era contenta della situazione. In origine quasi nessuno si era fatto avanti per sciogliere la formazione. Sarebbe dovuto essere qualcosa di estremamente soddisfacente, ma a causa dell’imprudenza di Yi Yun era diventato un trambusto.

Gettò un’occhiata verso Yi Yun con risentimento. Bisognava avere molta calma quando si scioglieva una formazione. Ora Lin Ziyan sentiva che la sua mente era un po’ in subbuglio. Fece un po’ di respiri profondi per calmarsi.

La formazione di Song Ziyue non era facile da sciogliere. Doveva mettercela tutta e fare sul serio.

Lin Ziyan fece la sua mossa. Formò un loto con entrambe le mani di fronte al petto. I suoi palmi erano uno di fronte all’altro e un raggio di luce arcobaleno iniziò a roteare attorno alle sue dita. Questi bagliori si condensarono in un arcobaleno nell’aria che poi girò attorno a Lin Ziyan. La fece sembrare all’improvviso una dea che era caduta dal cielo.

Le dita di Lin Ziyan si mossero all’unisono sempre più velocemente mentre formavano una serie di ombre. All’improvviso, splendide luci brillarono e loti dorati riempirono l’aria come se il cielo stesse manifestando degli auspici. Pareva che piante immortali stessero facendo radici a mezz’aria, sbocciando in loti colorati.

La tecnica di sigillo di Lin Ziyan era così splendida da fare sussultare la gente!

Splendide tecniche di sigillo non significavano necessariamente che la tecnica fosse brillante, ma un controllo d’energia più complesso e un’intensità ancora più grande.

Se una tecnica di sigillo conteneva aspetti sia complessi che potenti, non poteva essere di bassa qualità.

Inoltre, per la cerimonia della Divina Tecnica della Desolazione, c’era da aspettarsi una tecnica appariscente che era sia complessa che spettacolare.

“Sono le mani raccoglitrici di fiori di Guanyin!”

Nella piazza attorno, molti sussultarono con stupore.

Le mani raccoglitrici di fiori di Guanyin provenivano da una setta buddista, il tempio Daming. Il tempio Daming esisteva da molto tempo, era la setta buddista più grande al mondo e aveva quattro grandi monaci, diciotto imperatori Arhat, un milione di discepoli e un biliardo di fedeli.

Tuttavia le questioni del mondo erano effimere. Il tempio Daming alla fine si era scisso e, dopo essere stato assediato da un po’ di grandi clan, molta della sua eredità è stata distrutta o dispersa per il mondo. Le mani raccoglitrici di fiori di Guanyin ne erano un esempio.

La leggendaria bodhisattva, Guanyin, aveva mille mani. Che sorta di sensazione si provava quando mille mani raccoglievano fiori?

Così questo nome descriveva la persone che usavano una tecnica del genere. Le loro mani si muovevano così rapidamente da diventare un turbinio per la gente, proprio come le mille mani di Guanyin.

Allo stesso tempo, l’effetto di luce generato da questa tecnica assomigliava a mille fiori che sbocciavano. Era estremamente bello.

Le mani raccoglitrici di fiori di Guanyin erano estremamente difficili da imparare. Inoltre i sigilli erano complessi. Solo un piccolo errore avrebbe fatto collassare e disintegrare tutti i sigilli.

Tipicamente, in una cerimonia del tè della Divina Tecnica della Desolazione, era la norma sbalordire con le proprie tecniche, ma era comunque molto raro vedere un membro della giovane generazione usare le mani raccoglitrici di fiori di Guanyin. Ora i discepoli della famiglia Lin si entusiasmarono.

“La sorella maggiore Ziyan è così brava. È stata fuori ad allenarsi per molti anni ed è riuscita a padroneggiare una tecnica del genere!”

“È meraviglioso. La sorella maggiore Ziyan dovrebbe poter sciogliere la formazione di Song Ziyue. Una volta che la distruggerà, vedremo come potrà ancora vantarsi Song Ziyue.”

I discepoli della famiglia Lin trovarono sollievo. Precedentemente, quando Song Ziyue aveva mostrato una grande arroganza, avevano dovuto reprimere la loro furia.

L’espressione di Song Ziyue divenne solenne quando vide le mani raccoglitrici di fiori di Guanyin. Anche se era sicuro delle trappole che aveva preparato, Lin Ziyan non era una persona normale. Prima di partecipare a questa cerimonia del tè, Song Ziyue si era informato un po’ sulla giovane generazione della famiglia Lin. Lin Ziyan era una delle avversarie a cui aveva prestato molta attenzione.

Tre anni fa, prima che Lin Ziyan andasse a fare una spedizione di allenamento, era già famosa. Ora che era tornata, era molto difficile capire quanto sarebbe stata potente!

“Caro nipote Nantian, cosa ne pensi della tecnica della nostra discepola?” Disse con orgoglio la prozia accanto a Shen Tu Nantian. Lin Ziyan era una delle sue dirette discendenti, così era sempre stata fiera di lei.

Tuttavia, quando Lin Ziyan era giovane, non aveva potuto rivelare molto del suo talento. Allora non aveva goduto di molte risorse ed era in condizioni ancora peggiori rispetto a Lin Xintong. Questo aveva reso la donna con l’abito da palazzo ostile nei confronti della giovane Lin Xintong.

“Molto bene! La famiglia Lin ha geni in ogni generazione. Prospererà ogni giorno che passa!”

Shen Tu Nantian la assecondò e lodò Lin Ziyan.

La donna con l’abito da palazzo ne fu soddisfatta e gettò un’occhiata verso Su Jie: “Anziano Su, di sicuro ha fatto bene ad accettare questo discepolo in nome. È una rara risorsa quasi impossibile da ottenere. Al picco del Bambu di Giada ha parlato imprudentemente senza considerare la gerarchia. Ora, in questa cerimonia del tè, in un momento così solenne, è impazzito ed è sceso in campo con avventatezza. Fa proprio sbigottire! Fortunatamente Ziyan è qui oggi, sennò il suo discepolo avrebbe umiliato la famiglia Lin.”

Derise con perfidia la donna con l’abito da palazzo. Non era mai stata in buoni rapporti con Su Jie. Al picco del Bambù di Giada, si era già scontrata con Yi Yun ed era scontenta per questo. Ora Yi Yun aveva imbarazzato la famiglia Lin, mentre Ziyan aveva dato loro orgoglio, così come poteva non cogliere l’occasione per vantarsi?

Per quanto riguardava offendere Su Jie, l’aveva già fatto al picco del Bambù di Giada, così non le importava molto.

L’espressione di Su Jie si incupì. Era un tipo orgoglioso, ma ora che la donna stava parlando delle sue mancanze in pubblico si infuriò. Tuttavia, data la situazione, non aveva diritto di ribattere.

“Eheh, i discepoli della famiglia Lin sono così attivi. Il discepolo dell’Anziano Su dovrebbe essere lodato per il suo coraggio!” Disse con un sorriso Shen Tu Nantian. Non voleva offendere Su Jie. Dopotutto era estremamente importante per Lin Xintong.

Per quanto riguardava Yi Yun, Shen Tu Nantian lo ignorò completamente. Al suo livello e non potendo riconoscere Yi Yun, non avrebbe prestato molta attenzione ad un pesce piccolo.

“Tuttavia… la mia famiglia Shen Tu ha ancora più eroi. Alcuni di loro potrebbero perfino superare le aspettative della prozia!”

Shen Tu Nantian si girò di nuovo verso la donna con l’abito da palazzo. Il suo tono era pieno di sicurezza. Credeva che la dimostrazione preparata dalla sua famiglia avrebbe sorpreso la famiglia Lin. Aspettava con impazienza di vedere la loro reazione.

“Oh? Superare le mie aspettative?” La donna era incuriosita. “Sarebbe interessante. Allora vediamo se anche Ziyan potrà sorprendere il caro nipote Nantian!”

Shen Tu Nantian sorrise senza dire una parola. Sembrava imperscrutabile.

…..

In quel momento, nella piazza, mentre Lin Ziyan stava formando sigilli ancora più velocemente, ombre di dita iniziarono a formarsi tra le sue dita. Una runa dopo l’altra volava come una giovane rondine nella formazione di Song Ziyue.

E al centro del gruppo di sigilli c’era una delle ossa dell’elemento legno nella formazione di Song Ziyue.

In realtà le mani raccoglitrici di fiori di Guanyin erano più adatte a trattare qi vitale dell’elemento legno. Questo pezzo d’osso era circondato dalle rune di Lin Ziyan. La gente poteva vedere chiaramente i loti, l’erba immortale fiorire sull’osso della desolazione.

Questa scena entusiasmò sempre di più la gente.


