---
title: Capitolo 395 - Scioglierne una dopo l’altra
pubDate: 2024-05-26T19:46:59.527Z
tags:
    - tmw
---


La donna con l’abito da palazzo ebbe la sensazione che i suoi polmoni stessero per esplodere dopo essere stata denigrata da Su Jie, tuttavia non aveva modo di rispondere. Non capiva come Yi Yun avesse potuto decifrare la formazione di Song Ziyue.

“Caro nipote Nantian, cosa sta succedendo? Non eri molto sicuro di Song Ziyue prima? Ma ora un comune ragazzino è riuscito a distruggere la formazione!”

All’inizio la donna voleva vedere un membro della giovane generazione della famiglia Lin battere il clan Shen Tu, ma ora come poteva non provare indignazione vedendo un tipo come Yi Yun, che veniva da chissà dove, umiliare Lin Ziyan?

Shen Tu Nantian si accigliò visto che anche lui era perplesso: “Prozia, non si preoccupi. Credo che ci debbano essere altri motivi. Lasci che chieda a Ziyue e confermi i miei sospetti.”

Mentre parlava, Shen Tu Nantian trasmise la sua voce a Song Ziyue.

In quel momento, Song Ziyue era al centro della piazza, rigido come un bastone di legno. Nel momento in cui Yi Yun aveva decifrato la formazione, aveva avuto la sensazione che il suo cuore fosse stato graffiato con forza.

“Ziyue, cosa sta succedendo?”

La voce di Shen Tu Nantian risuonò nelle sue orecchie.

Song Ziyue sembrò destarsi da un sogno e fece un respiro profondo. Fissò Yi Yun e una vena sporse dalla sua fronte: “Questo ragazzino ha distrutto parte della mia formazione…”

“Non è ovvio?! Sto chiedendo come ha fatto!” Disse scontento Shen Tu Nantian. “Avrei bisogno che tu mi ripeta una cosa così ovvia?”

L’espressione di Song Ziyue si incupì, rifletté per un momento e poi disse: “Logicamente è impossibile che abbia usato la Mano del Cristallo Mistico per smantellare la trappola che ho disposto nelle ossa della desolazione. Tuttavia, anche se la formazione è complessa, non è perfetta. Se hai una fortuna sconvolgente, è possibile scioglierla per puro caso.”

Anche la migliore serratura poteva essere aperta da un fabbro imbranato. A volte la fortuna avrebbe permesso a qualcuno di aprirla con un pezzo di filo. Anche se era improbabile, non era impossibile.

Song Ziyue era convinto che i sigilli della Mano del Cristallo Mistico di Yi Yun fossero entrati in risonanza con i suoi, risultando in un effetto del genere.

Shen Tu Nantian fece un respiro profondo: “Lo sospettavo. Ne sei sicuro?”

“Ne sono sicuro!” Song Ziyue annuì mentre guardava Yi Yun, ora i suoi occhi contenevano un po’ d’odio. “Non ci sarà una seconda volta. La formazione delle ossa dei cinque elementi non può essere sciolta dalla Mano del Cristallo Mistico.”

Song Ziyue strinse i denti mentre parlava. Era molto sicuro della sua formazione.

E in quel momento Yi Yun si era già diretto verso un secondo gruppo di piccole formazioni.

Al centro di questo gruppo c’era una formazione dell’elemento terra. Yi Yun aveva avuto pochi contatti con l’elemento terra, ma questo non gli avrebbe impedito di decifrarla.

Nella visuale d’energia del Cristallo Viola, tutte le trappole erano completamente esposte di fronte a Yi Yun, senza potersi nascondere. Inoltre il controllo di Yi Yun era preciso al punto da superare di gran lunga quello di Su Jie.

“Una formazione di ossa dell’elemento terra…”

Yi Yun si concentrò sul pezzo d’osso. Nella visuale d’energia, poteva vedere che la trappola in quest’osso era molto diversa da quella di prima.

I dodici piccoli gruppi di formazioni erano tutti diversi. Questo aumentava le difficoltà nel decifrare la formazione. Un apprendista della Divina Tecnica della Desolazione poco capace avrebbe potuto decifrare un gruppo di formazioni con grande difficoltà e spendere molta energia mentale. Tuttavia, quando poi avesse provato a sciogliere un secondo gruppo, sarebbe dovuto ripartire da capo. Così, provare a distruggere più di quattro gruppi di formazioni naturalmente non era facile.

“Vuoi ancora provare?” Song Ziyue fissò freddamente Yi Yun: “Voglio vedere quanto durerà la tua buona fortuna.”

Quando notò lo sguardo di Song Ziyue pieno di intento omicida, Yi Yun alzò la testa e gettò un’occhiata verso di lui. Stava indossando una maschera così non si poteva vedere la sua espressione. I due sottili segni color sangue dov’erano i suoi occhi sembravano indifferenti.

Yi Yun ignorò Song Ziyue e abbassò la testa mentre continuava a decifrare la formazione senza preoccuparsi.

…

“Prozia, è stato un incidente.” Shen Tu Nantian si volse verso la donna con l’abito da palazzo e sorrise: “Mi chiedo se la prozia abbia sentito della serratura dei tronchi celesti e della terra. Ciascun tronco ha dieci rami. Insieme al Bagua, i cinque elementi, ci sono decine di migliaia di combinazioni. Solo una di esse è corretta, solo premendoli tutti correttamente si può aprire la serratura dei tronchi del cielo e della terra.”

“Anche una persona ignorante potrebbe usare una combinazione a caso e indovinare. Così la serratura dei tronchi del cielo e della terra può essere aperta.”

Mentre parlava, Shen Tu Nantian aprì il suo ventaglio e si fece aria con un’espressione sicura.

La sua fiducia non era ingiustificata e non era dovuta al fatto che fosse ciecamente convinto dalle parole di Song Ziyue. Shen Tu Nantian aveva fatto la sua valutazione ed era convinto che un ragazzino di quindici anni non potesse usare una tecnica ordinaria come la Mano del Cristallo Mistico non potesse decifrare la formazione delle ossa dei cinque elementi

Questo punto era sufficiente a sostenere la sua opinione.

Tra i posti d’onore, non mancavano Divini Maestri della Desolazione tra i superiori della famiglia Lin. Condividevano l’opinione di Shen Tu Nantian. Il caso che aveva descritto esisteva davvero.

“Potrebbe non esserci una coincidenza del genere al mondo.” Disse freddamente Su Jie. Non riponeva così tanta fiducia in Yi Yun, ma vedere Shen Tu Nantian denigrare i suoi risultati così velocemente e in modo così naturale ovviamente non lo rendeva contento visto che era il maestro in nome di Yi Yun.

“Ahah, Anziano Su, sto solo esprimendo la mia opinione. È un fatto che la formazione delle ossa dei cinque elementi non è qualcosa che può essere decifrata dalla Mano del Cristallo mistico. Forse per Divino Maestro della Desolazione è possibile. Ma per un membro della giovane generazione è quasi impossibile.”

“Così sto solo suggerendo la spiegazione più ragionevole e probabile… Cosa ne dici, sorella minore Xintong?”

Shen Tu Nantian si girò verso Lin Xintong. La giovane non aveva quasi parlato da quando era arrivata. Shen Tu Nantian voleva familiarizzare con lei, così a volte l’avrebbe coinvolta nella discussione.

“Ciò che pensi possa essere ragionevole potrebbe non esserlo.” Disse freddamente Lin Xintong. Visto che era un raduno di superiori della famiglia Lin e della famiglia Shen Tu, Lin Xintong non poteva essere scortese. Doveva rispondere ogni volta che Shen Tu Nantian provava a parlarle, sennò sarebbe stata criticata.

Tuttavia Lin Xintong non stava pensando a Shen Tu Nantian mentre parlava. Era concentrata sul centro della piazza e il suo sguardo era fisso sulle mani di Yi Yun. Vedeva con molta chiarezza ogni suo movimento.

Come se fosse in trance, sembrò tornare a quella notte di due anni fa. Le parole che Yi Yun aveva detto quando aveva visto i sigilli di Lin Xintong nella valle della desolazione umana…

Pensandoci, Lin Xintong si riempì di emozioni contrastanti. Trovava difficile credere a ciò che aveva detto Yi Yun, che sembrava sia testardo che assurdo in natura, eppure ci era riuscito oggi.

La tecnica che usava e tutte le rune formate dalla Mano del Cristallo Mistico erano estremamente normali. Sembravano assomigliare all’abito di lino ordinario che Yi Yun indossava due anni fa, e allo stesso tempo parevano semplici come lui stesso.

Era davvero diventato un Divino Maestro della Desolazione con una velocità incredibile!

Chi avrebbe creduto che un giovane di una piccola tribù che aveva incontrato nelle Lande Selvagge della Nuvola, che mirava a obiettivi che sarebbero sembrati assurdi per le persone normali, come praticare le arti marziali e diventare un Divino Maestro della Desolazione, ci sarebbe davvero riuscito!

Sembrava che Lin Xintong avesse assistito al miracolo accaduto a Yi Yun con i suoi occhi.

Questo miracolo aveva un’importanza speciale per Lin Xintong.

Questo perché Lin Xintong aveva i meridiani sconnessi. Se fosse riuscita a ricollegarli, anche questo sarebbe stato un miracolo!

Come Yi Yun, avrebbe completato un obiettivo quasi impossibile, qualcosa che le persone ordinarie pensavano che fosse irraggiungibile.

Lin Xintong naturalmente si ricordava che, quando aveva rivelato la sua determinazione nel voler ricollegare i suoi meridiani, era stata ridicolizzata dai suoi zii e cugini.

La derisione e il sarcasmo avevano turbato e imbarazzato Lin Xintong da piccola. Ora però non lo faceva più… Percorreva il suo cammino e perseguiva i suoi sogni. Perché le sarebbe dovuto importare di ciò che pensavano gli altri?

Gli esseri umani avevano sempre bisogno di sognare, se non l’avessero fatto, che differenza ci sarebbe stata tra loro e il bestiame?

Lin Xintong sembrava rivedersi in Yi Yun. Gli stessi sforzi, persistenza e sogni ugualmente distanti ed elusivi.

Se Yi Yun poteva farcela, come poteva non provarci anche lei?

Lin Xintong strinse silenziosamente i pugni. Le sue dita sottili e simili a giada sbiancarono da come le stringeva.

“Percorrerò una strada che appartiene a me. Desidero che anche tu possa percorrere la tua strada…”

Disse tra sé e sé silenziosamente Lin Xintong. In quel momento, Shen Tu Nantian si accigliò lievemente. Era sensibile e naturalmente aveva notato che, quando le parlava, l’attenzione di Lin Xintong era sempre concentrata su Yun Yantian e che a lui invece dava solo risposte superficiali.

Quando mai Shen Tu Nantian, che era una persona molto orgogliosa, non era mai stato al centro dell’attenzione da quando era giovane? Innumerevoli ragazze si sarebbero gettate ai suoi piedi, solo di fronte a Lin Xintong si sarebbe abbassato e sarebbe rimasto frustrato più e più volte.

Ad esempio adesso Lin Xintong avrebbe preferito concentrarsi su un pesce piccolo invece che notare ciò che stava dicendo. Questo gli fece provare odio nei confronti di Yun Yantian.

Fece un respiro profondo e represse la rabbia. Continuò a mostrare un sorriso pacifico come una brezza: “Sorella minore Xintong, non c’è davvero nulla di interessante in questo incontro. È stata solo una coincidenza che poteva capitare una volta su diecimila casi e non accadrà una seconda volta.”

“In questa cerimonia della Divina Tecnica della Desolazione, il mio clan Shen Tu ha fatto dei preparativi speciali che sicuramente sbalordiranno la sorella minore Xintong. Sarà qualcosa di molto più degno della tua attenzione. Per quanto riguarda questo incontro, non c’è molto da vedere in verità, è tutto…”

Prima che Shen Tu Nantian potesse finire di parlare, sentì un’esplosione dietro di lui. Questo scoppio gli sembrava familiare.

Visto che stava ancora parlando con Lin Xintong, non si era accorto di cosa stava succedendo in piazza, ma si rese conto che gli Anziani dei clan Lin e Shen Tu nel suo campo visivo stavano mostrando espressioni sbalordite, come se avessero visto un fantasma.

Specialmente i superiori del clan Shen Tu, non erano solo scioccati, ma stavano mostrando espressioni proprio scontente!

Anche Lin Xintong era scioccata, ma nei suoi splendidi occhi brillò una luce piacevolmente sorpresa chiaramente evidente.

Shen Tu Nantian sentì un lieve tintinnio ronzante nella sua testa, come se fosse stato colpito da un martello. Era completamente sbalordito.

Si girò con difficoltà, gradualmente, verso il centro della piazza…


