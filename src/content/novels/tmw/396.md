---
title: Capitolo 396 - Quasi Devastato
pubDate: 2024-05-26T20:46:59.527Z
tags:
    - tmw
---


Shen Tu Nantian quasi si costrinse a guardare Yun Yantian. Trattenne il fiato mentre rimaneva stordito. Strabuzzò un po’ gli occhi.

In quel momento vide che una porzione della formazione delle ossa dei cinque elementi di Song Ziyue era stata fatta a pezzi. Un altro osso principale era esploso in una polvere bianca grigiastra!

Questo significava che il potere della desolazione nell’osso era stato estratto completamente da Yun Yantian!

Shen Tu Nantian guardò Yun Yantian afferrare con noncuranza una piccola tartaruga gialla dalla pila di polvere.

Questa piccola tartaruga stava dimenando disperatamente i suoi piccoli arti, ma il suo corpo era coperto da sigilli runici, così non poteva muoversi.

Anche se la piccola tartaruga sembrava piuttosto adorabile, era una feroce bestia della desolazione che si chiamava testuggine spirituale. Di solito metà del suo corpo sarebbe stato sepolto sottoterra e la parte superiore sarebbe stata coperta. Avrebbe lasciato perfino che crescesse dell’erba sopra il suo guscio. Sarebbe rimasta immobile per mesi, fino a metà anno, in uno stato di semi ibernazione. Se avesse sentito avvicinarsi una preda che considerava appetitosa, si sarebbe alzata all’improvviso e l’avrebbe inghiottita!

Questa testuggine spirituale era una delle essenze di Qi che Song Ziyue aveva sigillato nella formazione delle ossa dei cinque elementi. Dopo averla afferrata con noncuranza, Yi Yun la lanciò facilmente in una scatola di giada. L’intero processo sembrò molto facile e tranquillo, come se avesse appena catturato una tartaruga in uno stagno.

Un altro gruppo di formazioni era stato distrutto da Yi Yun!

Come… com’era possibile?!

Shen Tu Nantian sentì salirgli il sangue in faccia, arrossando il suo viso. Non sembrava più il garbato gentiluomo di prima.

Aveva appena detto, di fronte ad ogni Anziano della famiglia Lin, che Yun Yantian era stato solo fortunato, ma prima ancora di finire di parlare, era stato umiliato!

“L’ha sciolta… l’ha sciolta di nuovo. Non c’è altro modo. Questo giovane di cognome Yun può davvero decifrare la formazione. Non è stata una coincidenza.”

Disse un Anziano della famiglia Lin con fare sorpreso ed entusiasta.

Potevano ritenere plausibile se fosse stata solo una coincidenza la prima volta, ma era chiaramente impossibile riuscirci per caso una seconda volta!

Era davvero incredibile. Erano ancora sicuri che sarebbe stato impossibile per la Mano del Cristallo mistico di un giovane distruggere la formazione delle ossa dei cinque elementi, ma la verità era di fronte ai loro occhi.

Il campo della Divina Tecnica della Desolazione era estremamente profondo e misterioso. Perfino questi Anziani non osavano dire di aver compreso completamente questa arte. C’erano sempre fenomeni che non potevano capire e altri domini che non avevano mai incontrato prima.

Più apprendevano, più si rendevano conto di essere ignoranti!

“Questo ragazzino, ahahah. Ben fatto!”

Anche Su Jie era entusiasta, era proprio contento!

“Anziano Su, ha accettato un buon apprendista.” Gli Anziani della famiglia Lin, a parte la prozia e il sesto prozio di Lin Xintong, insieme ad una piccola minoranza, non avevano una buona impressione della famiglia Shen Tu anche se avrebbero accettato la proposta di matrimonio. Dopotutto negli ultimi anni i due clan erano stati in conflitto.

In queste circostanze, sarebbero stati sempre contenti di vedere un membro della giovane generazione della loro famiglia umiliare un discepolo del clan Shen Tu.

A dire la verità, vedere Shen Tu Nantian seduto tra i posti dei superiori come se fosse uno dei padroni della famiglia Lin li aveva messi estremamente a disagio. Erano solo preoccupati che Shen Tu Nantian un giorno sarebbe diventato parte della loro famiglia ed era per questo non avevano potuto offenderlo e si sarebbero mostrati pazienti e cortesi in superficie.

“Questo… coff…” Su Jie si accarezzò la barba mentre arrossiva. Aprì la bocca e, anche se voleva prendersene il credito ed aveva sempre avuto una bella faccia tosta, non poteva proprio vantarsi dei risultati di Yi Yun.

“In realtà… ho solo accettato il mio discepolo da un paio di mesi. Per quanto riguarda istruirlo davvero, gli ho solo insegnato la Mano del Cristallo Mistico due mesi fa. E l’ho istruito solo per un giorno. Risultati del genere… a dire la verità non hanno molto a che fare con me.”

Tutti sapevano che Su Jie aveva accettato Yun Yantian come discepolo in nome. Un maestro non avrebbe insegnato le sue tecniche principali ad un discepolo in nome.

Chiaramente Su Jie non gli aveva impartito davvero tecniche particolari. Si poteva perfino dire che Su Jie non avesse mai avuto intenzione di accettarlo davvero come discepolo fin dall’inizio.

In tali circostanze, Su Jie naturalmente non poteva mentire spudoratamente.

Aveva rimpianto di aver accettato Yi Yun solo come discepolo in nome. Non avrebbe spinto le persone a sparlargli dietro di come era stato cieco?

“Ahah, l’Anziano Su di sicuro è modesto. Comunque il nostro giovane amico Yun è un talento che ha scoperto. Anche se non appartiene alla famiglia Lin, sarebbe una bella occasione se potesse maturare nella nostra famiglia!”

In quel momento risuonò la voce amichevole di una vecchia. Era stata la matriarca della famiglia Lin a parlare!

Nel clan Lin, era la matriarca ad avere l’ultima parola sugli affari interni. A parte i grandi Anziani che si dedicavano a coltivare e non si preoccupavano degli affari del mondo esterno, nessuno poteva questionare le parole della matriarca.

Su Jie sapeva che la matriarca stava implicando di voler reclutare Yi Yun.

Nella famiglia Lin, c’erano molti discepoli che non condividevano lo stesso cognome. Erano stati reclutati nella famiglia Lin per via del loro talento e godevano lo stesso trattamento dei discendenti diretti.

Un po’ di anni dopo, forse avrebbero anche sposato figli della famiglia Lin, diventando poi un vero membro del clan.

Nel mondo dei guerrieri, il matrimonio era un rapporto vantaggioso. Specialmente un matrimonio in cui entrambe le parti potevano lavorare insieme e coltivare attraverso i rapporti, la loro relazione sarebbe diventata ancora più forte.

“Questo… chiederò al mio discepolo quali sono le sue intenzioni. Tuttavia credo che non abbia motivo di opporsi.”

Su Jie era molto contento. Sarebbe stato eccellente se la matriarca avesse apprezzato Yi Yun.

In effetti però, sarebbe stato anormale se l’anziana non avesse provato a reclutare Yi Yun e il suo straordinario talento nella Divina Tecnica della Desolazione.

Visto che Yi Yun era entrato nel mondo Tian Yuan e si era fatto nemico Shen Tu Nantian, avrebbe avuto bisogno della protezione della famiglia Lin. Sarebbe stato benefico per entrambe le parti se gli avessero dato l’ambiente e le risorse necessarie per maturare.

“Xintong, conosci questo piccolo amico Yun?”

La matriarca all’improvviso si girò e si rivolse a Lin Xintong. Naturalmente si ricordava di quando Yi Yun aveva “contraddetto” la prozia di Lin Xintong al picco del bambù di giada e come Lin Xintong aveva detto che “un mero conoscente non dovrebbe cercare di seminare discordia tra due amici”, impedendo alla prozia di rimediare alla situazione.

Chiaramente non solo Lin Xintong conosceva questo piccolo amico Yun, ma il loro rapporto non era superficiale!

Questo naturalmente era positivo. Dopotutto la matriarca aveva intenzione di crescere Lin Xintong e farla diventare una delle colonne portanti della famiglia. Più membri d’élite avesse conosciuto, meglio sarebbe stato per il suo futuro, sopratutto se si parlava di un genio di massimo livello nella Divina Tecnica della Desolazione.

Dopotutto i meridiani sconnessi di Lin Xintong non erano stati ancora guariti e, anche se fossero stati ricollegati, chi poteva garantire che non ci sarebbero stati ancora effetti collaterali?

Conoscere un Divino Maestro della Desolazione dal futuro promettente era necessario!

“Sì, Yun Yantian è un mio vecchio amico.”

Disse con franchezza Lin Xintong. E seduto accanto a lei, l’espressione di Shen Tu Nantian divenne ancora più scontenta sentendo queste parole.

La sua faccia si ricoprì di chiazze rossastre mentre arrossiva.

Vecchio amico?

Era una frase che in realtà non significava molto, ma era estremamente dura per le orecchie di Shen Tu Nantian.

Non sapeva perché, ma trovava le parole “vecchio amico” un grosso problema!

Specialmente appena aveva visto la gioia nello sguardo di Lin Xintong quando Yun Yantian aveva decifrato la formazione per la seconda volta.

Se fosse stata una ragazza ordinaria contenta del successo di un vecchio amico, Shen Tu Nantian avrebbe potuto accettarlo a stento.

Ma Lin Xintong era una ragazza che assomigliava ad una brezza e mostrava poche emozioni.

Perché sarebbe stata felice del successo di quel ragazzino? Non era normale!

Una persona sarebbe stata contenta del successo di un’altra persona solo se avessero avuto un rapporto affiatato o speciale. Sennò, visto che gli umani erano naturalmente egoisti, si sarebbero congratulati in superficie, ma nel profondo avrebbero potuto pensare, “cos’ha a che fare con me?”

A volte uno avrebbe provato gelosia nel vedere il successo di un’altra persona e avrebbe potuto pensare “perché non succede anche a me?”

Questo era il modo di pensare delle persone ordinarie.

Lin Xintong si sarebbe rallegrata vedendo altri discepoli della famiglia Lin, che erano anche suoi parenti, avere successo sul palco?

Facendo un passo indietro, Lin Xintong avrebbe mostrato qualche reazione se Shen Tu Nantian stesso avesse mostrato le sue tecniche notevoli?

In quel momento, forse sarebbe stato faticoso perfino ottenere un complimento poco sincero!

Pensando a questo, come poteva Shen Tu Nantian essere contento?

Non era mai stato una persona magnanima e in circostanze del genere, quale uomo sarebbe stato così tollerante?!

In quel momento Shen Tu Nantian stava per scoppiare di rabbia. Se non fosse stato in pubblico, avrebbe già cercato di uccidere Yun Yantian!

“Sorella minore Xintong…” La voce di Shen Tu Nantian diventò sempre più profonda. Proprio quando ottenne l’attenzione di Lin Xintong e fu sul punto di dire qualcosa…

“Peng!”

La terza esplosione!

Shen Tu Nantian si incupì mentre voltava di scatto la testa verso il centro della piazza.

Il suo sguardo sembrava feroce come gli occhi rossi di una bestia selvaggia.

Poteva vedere chiaramente il terzo gruppo di formazioni di fronte a Yun Yantian che era crollato. Le ossa della desolazione erano state ridotte in polvere bianca grigiastra.

Puntualmente, Yi Yun stese le mani e afferrò la terza essenza di qi della desolazione dal residuo d’ossa.

In quel momento, Song Ziyue, che era di fronte a lui, era completamente sbigottito. Aveva già sentito un duro colpo la seconda volta.

Ora aveva perso ogni sicurezza dopo che la sua formazione era stata sciolta per la terza volta. Vedendo Yun Yantian riporre la terza essenza di qi in una scatola, Song Ziyue sembrò perdere le forze. Sembrava uno sciocco, dove poteva ancora trovare il temperamento di un giovane talento?

Aveva proprio paura. Ora, qualunque cosa succedeva sul palco gli dava la sensazione di trovarsi in un incubo.

“La terza!”

Shen Tu Nantian strinse i pugni mentre gli pulsavano le tempie. Le vene nelle sue mani si sporsero. Ci erano voluti solo circa trenta secondi tra la distruzione del secondo e del terzo gruppo di formazioni!

Yi Yun, che era sul palco, ci aveva messo una media di circa trenta secondi per decifrare un secondo gruppo di formazioni. Non era una semplice decifrazione, sembrava che stesse buttando giù castelli di sabbia fatti da bambini!


