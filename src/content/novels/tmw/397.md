---
title: Capitolo 397 - Antica setta della divina desolazione
pubDate: 2024-05-26T21:46:59.527Z
tags:
    - tmw
---


“Di nuovo distrutto, ahahahah!” Mentre Shen tu Nantian faceva del suo meglio per contenere la rabbia, Su Jie cominciò a ridere in modo esagerato e rumoroso: “Di sicuro il discepolo che ho accettato è sorprendente! Mi ha dato una sorpresa così enorme in questa cerimonia del tè, ahahahah!”

La risata di Su Jie era come una maledizione che irritava Shen Tu Nantian.

Yi Yun stava per iniziare a rompere il quarto piccolo gruppo mentre Song Ziyue, che era al centro della formazione, avvilito, aveva perso ogni spirito combattivo.

Senza dubbio, di questo passo Yi Yun avrebbe decifrato completamente la formazione delle ossa dei cinque elementi.

Shen Tu Nantian naturalmente non voleva vedere questo risultato.

Stava già trattando Yi Yun come il nemico e sospettava che Lin Xintong provasse dei sentimenti per lui. In questa situazione, come poteva permettergli di continuare a rubare la scena?

“Sembra che ci sia più significato nel continuare.” All’improvviso Shen Tu Nantian si alzò. “La Divina Tecnica della Desolazione del fratello minore Yun è sbalorditiva. Ziyue, ritira la tua formazione e ammetti la sconfitta!”

<em>Oh?</em>

Yi Yun si fermò e si girò a guardare Shen Tu Nantian.

In quel momento Song Ziyue sembrava essersi ripreso dal suo stato di sbigottimento. Ogni secondo che passava nella piazza era un tormento per lui.

“Ammetto la sconfitta!”

Song Ziyue strinse i denti mentre lo diceva. Dato che era inferiore, non si fece problemi ad ammettere la sconfitta.

Quando iniziò a smantellare la formazione, anche Lin Ziyan, che era dal lato opposto di Yi Yun, smise di usare le sue mani raccoglitrici di fiori di Guanyin.

Da quando Yi Yun aveva iniziato a decifrare la formazione fino ad ora erano trascorsi solo circa 150 secondi. Lin Ziyan aveva completato solo l’80-90% delle sue mani raccoglitrici di fiori di Guanyin, ma al momento non c’era bisogno di continuare ad usarle.

Naturalmente era stato Song Ziyue ad avere la peggio in questo scontro, ma era stata coinvolta nel fuoco incrociato.

All’inizio sperava di usare le sue mani raccoglitrici di fiori di Guanyin per competere con Song Ziyue. Sarebbe stato uno scontro spettacolare con tecniche di alto livello che sarebbe stato al centro dell’attenzione, e avrebbe ottenuto fama e gloria per questo.

Tuttavia, a causa della comparsa di Yi Yun, era finita in una situazione così imbarazzante.

“Il fratello minore Yun è molto bravo. Ti ho sottovalutato.”

Disse Lin Ziyan dopo aver dato un’occhiata a Yi Yun prima di lasciare la piazza.

Dato che Song Ziyue aveva ammesso la sconfitta e Lin Ziyan se ne stava andando, non c’era motivo per Yi Yun di rimanere indietro. Mentre si stava preparando a tornare al suo posto, Shen Tu Nantian disse: “Aspetta un momento fratello minore Yun.”

Yi Yun si fermò e si voltò verso Shen Tu Nantian.

“Sei appena salito sul palco, perché avere fretta di andarsene?” Mentre parlava, Shen Tu Nantian lasciò i posti d’onore e cominciò ad avvicinarsi lentamente al centro della  piazza.

Tutti rimasero sbalorditi, cos’aveva intenzione di fare Shen Tu Nantian?


“Non sta lasciando andare il fratello minore Yun. Non può voler competere con lui, vero?”

Disse senza parole un membro della giovane generazione.

“Non può essere. Se fosse così, Shen Tu Nantian sarebbe davvero troppo spudorato.”

Shen Tu Nantian non si concentrava sulla Divina Tecnica della Desolazione, ma visto che molti campi si intersecavano con altri, la sua situazione era piuttosto simile a quella di Lin Xintong.

Shen Tu Nantian aveva quasi il doppio dell’età di Yi Yun. Non sarebbe stato un bullo se un adulto avesse gareggiato con un bambino?

“Non può essere. Shen Tu Nantian deve considerare la sua reputazione. È impossibile che faccia una cosa così indegna.”

Come poteva una persona orgogliosa come Shen Tu Nantian competere con Yi Yun? Anche se avesse vinto, sarebbe stato comunque deriso dai superiori della famiglia Lin.

“Fratello minore Yun, ti ho visto distruggere così facilmente la formazione. Non dovresti aver speso troppa energia, vero?” Shen Tu Nantian era già entrato nel centro della piazza ed era ad appena dieci passi da Yi Yun.

Yi Yun trattenne il respiro, i suoi occhi neri fissarono silenziosamente Shen Tu Nantian.

Non espresse l’odio nel suo cuore, ma il freddo e l’indifferenza nel suo sguardo fecero accigliare lievemente Shen Tu Nantian.

<em>Lo sguardo di questo ragazzino è davvero irritante…</em>

Non gli piaceva proprio, al punto da volergli scavare via gli occhi.

“No!” Yi Yun rispose con calma. Ci aveva impiegato solo circa cento secondi per decifrare la formazione delle ossa dei cinque elementi e, dato che l’aveva fatto usando un trucco, non aveva consumato molta energia mentale.

“Bene.” Shen Tu Nantian sorrise. Come poteva lasciare che Yi Yun uscisse dal palco rubando le luci della ribalta?

Naturalmente non poteva competere direttamente con lui, così aveva pensato ad un altro metodo.

“I risultati del fratello minore Yun nella Divina Tecnica della Desolazione sono sbalorditivi e ci hai solo mostrato la punta dell’iceberg. Credo che il pubblico non abbia ancora visto abbastanza. Sarebbe un peccato se il fratello minore Yun se ne andasse via adesso.”

Yi Yun rimase in silenzio. Sapeva che molto probabilmente Shen Tu Nantian aveva escogitato un piano.

Poteva sentire la sua ostilità nei suoi confronti. Era ironico che, anche dopo aver cambiato identità, si fosse inimicato di nuovo Shen Tu Nantian.

“Non sono sicuro se il fratello minore Yun abbia mai sentito parlare dell’antica setta della divina desolazione?”

Yi Yun non capì il motivo dietro questa domanda, ma le persone attorno esitarono lievemente. L’antica setta della divina desolazione era estinta, risaliva ad un periodo storico antecedente perfino al tempio Daming.

Il punto di forza dell’antica setta della divina desolazione era la sua Divina Tecnica della Desolazione.

Quando era stato nella sua epoca d’oro, aveva creato molti famosi Divini Maestri della Desolazione.

L’eredità della Divina Tecnica della Desolazione di questa setta aveva un sistema proprio. Era estremamente difficile da imparare ed era estremamente misteriosa. Solo chi aveva un talento straordinario poteva apprendere una delle loro tecniche.

Vedendo Yi Yun scuotere la testa, Shen Tu Nantian sorrise: “Non importa se non lo sai. A proposito, quando gli anziani del mio clan hanno esplorato un antico regno mistico, hanno troato una ricetta della Divina Tecnica della Desolazione lasciata da quell’antica setta.”

“Le Divine Tecnica della Desolazione registrate nella ricetta non erano nulla di spettacolare, ma possono ancora mostrare le capacità del mio clan. E per caso le ho imparate a stento di recente… Così stavo pensando di mostrarle a tutti. Si può dire che stia aggiungendo un po’ di intrattenimento a questa cerimonia del tè.”

La gente iniziò a scambiarsi delle occhiate. Come poteva una ricetta lasciata dall’antica setta della divina desolazione essere così mediocre come descriveva Shen Tu nantian?

Le tecniche dell’antica setta della divina desolazione erano ancora più astruse di quelle convenzionali. E Shen Tu Nantian aveva detto di aver trovato questa ricetta in un regno mistico. La ricetta della Grande Imperatrice che poteva curare Lin Xintong dai suoi meridiani Yin naturali poteva provenire dallo stesso regno mistico!

Inoltre, Shen Tu Nantian aveva anche detto di averle imparate a stento. Questo allarmò molte persone. Il livello della Divina Tecnica della Desolazione di Shen Tu nantian forse era superiore al previsto.

“Questo Shen Tu Nantian è proprio un genio! Figuriamoci le sue arti marziali, ma chi avrebbe pensato che avesse ottenuto risultati straordinari anche nella Divina Tecnica della Desolazione. Forse si è anche cimentato in formazioni ed elisir.”

La giovane generazione della famiglia Lin si allarmò. Anche se molti di loro non erano contenti di Shen Tu Nantian, dovevano ammettere che in effetti era proprio all’altezza della sua fama di genio nel mondo Tian yuan.

Se Lin Xintong avesse potuto curare i suoi meridiani naturalmente sconnessi e diventare una Grande Imperatrice impareggiabile, allora la sola persona degna di essere il suo compagno probabilmente sarebbe stato Shen Tu Nantian.

“Fratello minore Yun, prima ho detto che potevo raffinare a stento l’antica ricetta. Così ho bisogno che qualcuno mi aiuti… La tua Divina Tecnica della Desolazione è straordinaria e mi sarebbe utile, così… che ne dici di cooperare con me?”

Yi Yun finalmente capì cosa stava architettando.

Shen Tu Nantian aveva parlato così a lungo, ma il suo intento principale era denigrarlo.

Anche se parlava di cooperare per raffinare una reliquia, probabilmente c’era una trappola!

Come poteva Yi Yun conoscere un’antica ricetta lasciata dall’antica setta della divina desolazione? Shen Tu nantian poteva manomettere il processo e far sì che Yi Yun si imbarazzasse molto facilmente!

E in quel momento, Shen Tu Hai e Shen Tu Feng, che all’inizio erano seduti vicini a Shen Tu Nantian, entrarono ridendo nella piazza.

Avevano ricevuto trasmissioni della voce da Shen Tu Nantian. Era il momento di fare una mossa.

“Fratello minore Yun, facciamolo insieme. Da soli potrebbe essere troppo difficile, ma se noi tre coopereremo, lo faremo senza intoppi.”

Mentre i due parlavano, si misero a sinistra e a destra di Yi Yun.

“Che ne dici fratello minore Yun? Sarebbe una rara esperienza per te.” Shen Tu Nantian toccò gentilmente l’anello interspaziale sul suo dito mentre mostrava ancora un sorriso cordiale.

<em>’Questo tipo di sicuro è un ipocrita…’</em> Pensando a questo, Yi Yun sorriso con un po’ di derisione, ma nessuno lo vide perché era nascosto dalla maschera.

Dato che aveva capito cos’aveva intenzione di fare Shen Tu Nantian, Yi Yun voleva vedere cosa stava architettando.

Normalmente non avrebbe provato a rubare la scena data la sua personalità, ma oggi il suo scopo era di seminare trambusto, come poteva rinunciare a questo divertimento?


