---
title: Capitolo 399 - Divino Maestro della Desolazione Oscuro
pubDate: 2024-05-26T23:46:59.527Z
tags:
    - tmw
---


Mentre parlava, Shen Tu Nantian posò il disco a terra. Cerchi runici cominciarono a brillare mentre iniziava ad aumentare di dimensioni. Crebbe al punto di estendersi sotto i piedi di Yi Yun, di Shen Tu Feng e di Shen Tu Hai.

“Saliteci su.” Disse Shen Tu Nantian. Per raffinare l’elisir dell’antica ricetta, bisognava usare il disco della formazione come base.

Yi Yun esitò lievemente per poi salire.

Sapeva che con la sua nuova identità, non era ancora arrivato al punto da incitare Shen Tu Nantian ad ucciderlo ad ogni costo, anche dopo averlo offeso di nuovo. In questa situazione, Shen Tu Nantian non lo avrebbe attaccato di fronte ai superiori della famiglia Lin.

“Voi tre estrarrete l’energia nelle ossa della desolazione e me la passerete! Le dodici ossa della desolazione seguiranno l’ordine dei dodici rami celesti. Dovrete estrarre il potere della desolazione dell'osso corrispondente di cui ho bisogno!”

Mentre parlava, Shen Tu Nantian tirò fuori un contenitore di giada dal suo anello interspaziale. Dopo che lo aprì, si sentì un pungente odore di sangue.

Era il sangue di una specie primordiale!

La gente poteva vedere chiaramente quanto era pesante e denso. Conteneva anche una densa quantità di potere della desolazione, così non c’era dubbio che fosse il sangue di una specie primordiale.

Shen Tu Nantian aveva intenzione di usare le ossa e il sangue della desolazione per raffinare l’elisir di un’antica ricetta.

“Zi!”

Gridò Shen Tu Nantian, “Zi” era in cima ai dodici rami celesti.

E l’osso con l’etichetta “Zi” era nelle mani di Shen Tu Hai!

Gli occhi di Shen Tu Hai brillarono mentre tirava fuori anche lui un disco dal suo anello interspaziale. Poi iniziò ad estrarre il potere della desolazione dall’osso etichettato “Zi”.

Questo era l’osso di una bestia della desolazione di grado sovrano, e dato che era stata trattata con un’antica ricetta, non era facile estrarre il suo potere.

Tuttavia Shen Tu Hai era ben preparato visto che era stato esposto precedentemente alle tecniche dell’antica setta della divina desolazione. Anche se non l’aveva padroneggiata, in parte la capiva.

Le sue dita si muovevano mentre usava sigilli runici. Dietro Shen Tu Hai, il qi vitale del cielo e della terra iniziarono a condensarsi, formando la proiezione di una creatura nera.

Dal dorso della creatura spuntavano due ali e sporgevano denti dalla sua bocca. Pareva un enorme pipistrello e sembrava estremamente feroce.

“Un totem?”

La gente rimase sbalordita vedendo l’immagine nera. Tipicamente la gente avrebbe evocato il suo totem durante un combattimento. Era raro che venisse usato durante una divina tecnica della desolazione come stava facendo Shen Tu Hai.

“La tecnica di Shen Tu Hai si chiama demone dalla mano nera. È un metodo della Divina Tecnica della Desolazione estremamente raro. In passato ad alcuni Divini Maestri della Desolazione Oscuri piaceva usarla. Il demone dalla mano nera in effetti richiede la manifestazione di un totem.”

Nel campo della Divina Tecnica della Desolazione, c’erano alcune figure tabù, come i Divini Maestri della Desolazione Oscuri.

Questo gruppo di persone erano considerati eretici dai Divini Maestri della Desolazione ortodossi.

I Divini Maestri della Desolazione Oscuri avrebbero fatto di tutto per raffinare una reliquia efficace, anche usare ossa umane come materiali.

Il motivo per cui le ossa delle bestie della desolazione potevano essere raffinate in reliquie era per via della grande quantità di potere della desolazione al loro interno. Invece, i corpi degli esperti umani contenevano molto qi vitale del cielo e della terra.

Così i Divini Maestri della Desolazione Oscuri avevano sviluppato un metodo per usare le ossa di esperti umani per raffinare reliquie. Decine di milioni di anni fa, la loro eredità era arrivata al picco.

Avevano fondato diverse sette e c’erano anche clan oscuri che tramandavano il loro sapere di generazione in generazione. Erano Divini Maestri della Desolazione Oscuri da generazioni.

Questi clan erano estremamente potenti, visto che si procuravano senza scrupoli ossa umane per raffinare reliquie. Mentre continuavano a prosperare con crudeltà tirannica, causavano caos nel mondo.

Rubavano cadaveri dalle sette ortodosse, sacrificavano ragazzi e ragazze vergini, usavano schiave sessuali, massacravano i mortali e davano offerte ai demoni spettrali.

A causa dei loro atti malvagi, i Divini Maestri della Desolazione ortodossi si erano coalizzati con le sette ortodosse per dichiarare guerra al mondo oscuro. Alla fine i clan e le sette oscure erano state distrutte.

Anche la loro eredità era stata annientata, ma i Divini Maestri della Desolazione Oscuri non erano scomparsi completamente, si erano solo nascosti.

Il “demone dalla mano nera” usato da Shen Tu Hai non era una tecnica esclusiva usata solo da Divini Maestri della Desolazione Oscuri. Anche alcuni Divini Maestri della Desolazione ortodossi l’avrebbero usata, anche se raramente.

Era un metodo antico e complesso, così molti non avrebbero nemmeno potuto comprenderlo.

Era notevole che Shen Tu Hai potesse usare questo metodo alla sua età.

La gente della famiglia Lin, sia della giovane che della vecchia generazione, doveva ammettere che Shen Tu Hai era un genio nella Divina Tecnica della Desolazione.

Chiaramente era molto difficile per Shen Tu Hai e gli altri cooperare con Shen Tu Nantian per raffinare l’antica ricetta.

Rendendosi conto di questo, molti cominciarono a preoccuparsi per Yi Yun: Anche se non lo conoscevano, Yi Yun dopotutto rappresentava la loro famiglia Lin ed era il solo a poter competere con il clan Shen Tu tra la giovane generazione. Se Yi Yun avesse perso in modo terribile, allora anche loro sarebbero stati imbarazzati.

“Il fratello minore Yun dovrebbe avere ancora un po’ di assi nella manica, no?”

“Dovrebbe essere così. Se ha potuto decifrare la formazione di Song Ziyue così facilmente, dubito che abbia solo la Mano del Cristallo Mistico. Aspettiamo e vediamo…”

Mentre parlava, sussultarono. Videro del gas nero fuoriuscire dall’osso della desolazione nelle mani di Shen Tu Hai. Pareva che un serpente velenoso fosse scattato verso la fronte di Shen Tu Nantian!

“Oh? Quello è?!”

La gente spalancò gli occhi. Il gas nero aveva rivelato un’aura molto pericolosa e chiaramente era di detrimento per Shen Tu Hai!

E in quel momento il totem simile ad un pipistrello dietro a Shen Tu Hai ruggì e inghiottì il gas nero!

Shen Tu Hai al momento era turbato. Dopo che il suo totem aveva inghiottito il gas nero, iniziò a mandare sigilli runici sull’osso. Solo allora riuscì a calmare completamente il gas nero.

Solo quando lo sigillo iniziò a sospirare, rivelando un sorriso compiaciuto.

“Contraccolpo spirituale!” Un vecchio Divino Maestro della Desolazione identificò le origini del gas nero.

Nel dominio della Divina Tecnica della Desolazione, alcune ossa della desolazione erano estremamente pericolose. Se uno non avesse avuto la capacità di raffinarle, ci sarebbero state gravi conseguenze.

La gente poteva morire a causa di una Divina Tecnica della Desolazione!

“Non c’è da meravigliarsi che She Tu Hai abbia dovuto usare il demone dalla mano nera. Questo demone è avvantaggiato nell’affrontare contraccolpi spirituali.”

Disse un vecchio Divino Maestro della Desolazione della famiglia Lin. Il motivo per cui il demone dalla mano nera veniva usato spesso dai divini maestri della desolazione era perché le ossa umane contenevano risentimento, risultando in frequenti contraccolpi spirituali!

Ora, l’osso di grado sovrano di Shen Tu Hai aveva causato un contraccolpo spirituale, probabilmente a causa dell’eredità dell’antica setta della divina desolazione. Alcuni dei trattamenti avevano causato cambiamenti simili.

Se uno avesse subìto un contraccolpo spirituale mentre raffinava un osso del genere, avrebbe rischiato di danneggiarsi l’anima al punto da diventare un ritardato mentale!

“Questo Shen Tu Nantian ha scelto una ricetta così antica. Dato che l’osso etichettato ‘Zi’ contiene un contraccolpo spirituale, allora potrebbe valere anche per le altre ossa e forse sono ancora più pericolose. Queste dodici ossa della desolazione sicuramente non sono semplici.”

La gente guardò le dodici ossa nelle mani di Shen Tu Hai, di Shen Tu Feng e di Yi Yun mentre le loro palpebre fremevano. La generazione più giovane in particolare si spaventò. Si sentiva fortunata a non essere nella posizione di Yi Yun.

Al suo posto, sarebbero stati irrevocabilmente costretti a continuare. Se si fossero ritirati, sarebbe stato troppo imbarazzante. Se avessero stretto i denti e continuato, forse sarebbero finiti con il diventare dei ritardati mentali.

Molti iniziarono a provare compassione per Yi Yun. Anche se la sua Divina Tecnica della Desolazione era straordinaria, era troppo giovane. Non era come Shen Tu Hai e Shen Tu Feng. Entrambi dovevano essere stati già esposti ad eredità dell’antica setta della desolazione.

In quel momento, Shen Tu Hai completò l’estrazione del Potere della Desolazione dall’osso etichettato “Zi”.

Questo ammasso di potere della desolazione alla fine atterrò nel disco della formazione ai piedi di Shen Tu Hai. Di conseguenza le rune sul disco si accesero.

C’erano un totale di dodici rune, corrispondevano alle dodici rune della desolazione.

Shen Tu Hai strinse i pugni contento quando vide le rune corrispondenti accendersi!

Ci era riuscito!

Date le sue capacità, era piuttosto stancante estrarre energia da un osso della desolazione di grado sovrano. Inoltre doveva stare attento al contraccolpo spirituale dell’osso, così era mentalmente davvero stancante.

Si asciugò il sudore dalla fronte e prese una pillola della guarigione spirituale dal suo anello interspaziale per poi inghiottirla.

Il suo viso si arrossò in modo anormale.

Di solito non avrebbe avuto un tasso del 100% di successo nell’estrarre energia da un osso della desolazione. Se fosse accaduto un incidente, Shen Tu Nantian avrebbe dovuto spendere un po’ di energia mentale per aiutarlo.

Shen Tu Hai inevitabilmente si sarebbe sentito nervoso in questa cerimonia della Divina Tecnica della Desolazione, di fronte a così tante persone. Aveva temuto che sarebbe accaduto un incidente nel frattempo, ma fortunatamente era filato tutto liscio.

Indubbiamente aveva brillato durante la cerimonia della Divina Tecnica della Desolazione. E aveva dato onore al clan Shen Tu.

“Fratello minore Yun, che ne dici. Puoi gestirlo? Se pensi di non poterlo fare, non è troppo tardi per ritirarsi ora. Shen Tu Feng e io ci stancheremo un po’ di più, ma possiamo finire la tua parte del lavoro.” Disse Shen Tu Hai con un sorriso di derisione. Stava aspettando di vedere l’espressione dubbiosa di Yi Yun.

In realtà, date le intenzioni di Shen Tu Nantian, naturalmente sarebbe stato meglio se non avesse detto a Yi Yun che c’era un contraccolpo spirituale e lo avesse ingannato, riducendolo ad un ritardato mentale.

Tuttavia naturalmente Shen Tu Nantian non poteva ricorrere ad un trucco del genere di fronte a tutti i superiori della famiglia Lin.

Come poteva la famiglia Lin lasciare che Yi Yun cadesse in preda ad un trucco così insidioso? Dopotutto il clan Shen Tu era lievemente in svantaggio in queste trattative. Shen Tu Nantian poteva odiare Yi Yun, ma non era arrivato al punto da volerlo uccidere ad ogni costo. Così doveva sicuramente valutare le conseguenze.

Ora, lasciare che Yi Yun accettasse di raffinare le ossa, per poi indicare il problema del contraccolpo spirituale, cambiava tutto.

Se Yi Yun fosse stato intelligente, si sarebbe tirato indietro con fare mortificato e Shen Tu Nantian avrebbe raggiunto il suo obiettivo. Poteva mostrare le capacità del suo clan e allo stesso tempo surclassare Yi Yun.


