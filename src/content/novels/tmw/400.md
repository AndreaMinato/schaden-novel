---
title: Capitolo 400 - Energia Eretica
pubDate: 2024-05-27T00:46:59.527Z
tags:
    - tmw
---


“Fratello minore Yun, queste dodici ossa della desolazione non sono semplici. La tua energia mentale è un po’ più debole e potresti non riuscire a gestirle. Vuoi continuare?” Shen Tu nantian sorrise.

Se Yi Yun avesse insistito anche dopo che avevano sottolineato quanto era pericoloso, non sarebbe stata colpa di Shen Tu Nantian se ci fosse stato un incidente. Allora la famiglia Lin non avrebbe potuto biasimarlo.

Si poteva dire solo che Yi Yun fosse stato troppo sicuro di sé e che potesse solo biasimare sé stesso.

Vedendo il sorriso di Shen Tu Nantian, Yi Yun sogghignò.

Shen Tu Nantian non aveva menzionato questo pericolo prima e l’aveva sottolineato solo dopo che il processo di raffinamento era iniziato. Il suo obiettivo era di porlo in un dilemma.

Shen Tu Nantian voleva che Yi Yun continuasse a raffinare le ossa. Non vedeva l’ora di renderlo un ritardato mentale.

Se invece Yi Yun avesse rifiutato, avrebbe comunque raggiunto il suo obiettivo anche se sarebbe rimasto un po’ deluso.

Indipendentemente dal risultato, Shen Tu Nantian sarebbe stato in vantaggio.

Yi Yun capì le sue intenzioni e naturalmente anche Lin Xintong e Su Jie lo compresero con chiarezza.

“Ragazzino, non essere imprudente!”

“Yi Yun, non ti devi fare ingannare dal suo trucco!”

Le trasmissioni delle voci di Lin Xintong e di Su Jie risuonarono simultaneamente nelle sue orecchie.

Yi Yun sorrise lievemente sotto la maschera. Dato che Shen Tu Nantian stava tramando contro di lui, perché non poteva ricambiare?

Yi Yun era una persona vendicativa. Precedentemente aveva sofferto molto, così come poteva accettare la questione senza ricavarne nulla?

“Non preoccupatevi, conosco i miei limiti. Se non posso affrontarlo, non mi forzerò a farlo.”

Yi Yun rispose alle trasmissioni di Su Jie e di Lin Xintong, ignorando il loro disaccordo. Disse a Shen Tu Nantian: “Non c’è nessun problema per me. Dato che il raffinamento è già iniziato, come posso ritirarmi adesso?!”

Tutti i Divini Maestri della Desolazione presenti furono un po’ colti di sorpresa. Questo ragazzino aveva proprio del fegato!

Specialmente la giovane generazione della famiglia Lin, era preoccupata per Yi Yun. Queste dodici ossa sembravano malvagie. Yi Yun era proprio temerario a considerare di accettare la sfida anche se non sapeva nulla dell’eredità dell’antica setta della desolazione.

Yi Yun era anche più giovane di Shen Tu Hai e di Shen Tu Feng di tre anni. Chiunque altro non avrebbe accettato la sfida, rischiando la vita.

“Non accadrà un incidente, vero…?”

I membri della famiglia Lin erano preoccupati. Ora Yi Yun aveva attirato le luci della ribalta e aveva conquistato abbastanza onore per sé stesso e il clan Lin.

Tuttavia, se avesse ricevuto un danno permanente allo spirito a causa del processo di raffinamento, non avrebbe ottenuto nulla. Sarebbe stato deriso dagli altri per non essersi reso conto del suo livello, come spericolato e stupido.

“Il coraggio del fratello minore Yun è lodevole. È proprio un membro d’élite di questa generazione nel mondo Tian Yuan. È proprio impareggiabile.” Shen Tu Nantian non esitò a complimentarsi con lui. Era piacevolmente sorpreso che Yi Yun avesse accettato la sfida.

<em>’Dopotutto è un bambino. È troppo giovane.’</em> Pensò Shen Tu Nantian.

Ai suoi occhi, Yi Yun era un quindicenne, un’età in cui le persone erano arroganti e pensavano di essere al centro dell’universo.

Specialmente quando Yi Yun aveva mostrato il suo talento prima, un qualunque quindicenne inevitabilmente si sarebbe sentito esaltato e avrebbe perso il senso della misura.

Questo era il risultato che Shen Tu Nantian desiderava vedere.

Le sue labbra si mossero lievemente mentre trasmetteva la sua voce a Shen Tu Feng e a Shen Tu hai.

I due fratelli sorrisero: “Fratello maggiore, non preoccuparti. Lascia fare a noi!”

“Allora continuiamo.” Shen Tu Nantian rise, “Chou!”

Shen Tu Nantian gridò la seconda etichetta dell’osso della desolazione.

L’osso con l’etichetta “Chou” era nelle mani di Shen Tu Feng.

Shen Tu Feng tirò fuori il disco di una formazione dal suo anello interspaziale. Non era molto difficile estrarre la sua energia, così era sicuro di porcela fare.

“Yin!”

Subito dopo che Shen Tu Feng iniziò il processo, Shen Tu Nantian gridò “Yin”. Era l’etichetta dell’osso nelle mani di Yi Yun!

Yi Yun rimase calmo mentre raccoglieva l’osso della desolazione e il suo disco della formazione.

Notò il sorriso di derisione pieno di anticipazione di Shen Tu Nantian, che probabilmente non vedeva l’ora che Yi Yun subisse un contraccolpo spirituale a causa dell’osso della desolazione.

In quel momento molte persone stavano fissando Yi Yun. Al confronto, Shen Tu Feng, che capiva le tecniche mistiche dell’antica setta della desolazione, non ricevette molta attenzione.

Yi Yun non aveva fretta mentre controllava la sua energia mentale per fare sospendere l’osso “Yin” a mezz’aria.

Allo stesso tempo aprì la visuale d’energia del Cristallo Viola.

Poteva vedere attraverso ogni illusione grazie ad esso.

In un istante, vide la struttura dell’energia dell’osso “Yin”.

“C’è davvero un’energia eretica…”

Yi Yun poteva distinguere con chiarezza la natura e l’essenza delle energie nell’osso.

In questo mondo, alcune energie erano pure e potenti, ed erano di grande beneficio per la coltivazione dei guerrieri. Le ossa delle specie primordiali o l’energia in un puro spirito Yang ne erano un esempio.

Tuttavia la natura di altri tipi di energie era distruttiva. Anche se fossero state domate, non sarebbero state di alcun beneficio per un guerriero. Ad esempio, quando il Ragazzo Pastore e il Re Empireo dei Diecimila Fantasmi avevano combattuto, l’energia oscura della campana del vecchio aveva la sola funzione di uccidere. Nessuno poteva assorbire la sua energia per utilizzarla.

Ora, nell’osso della desolazione, c’era un’energia simile. A parte ferire gli altri non aveva altri scopi.

Probabilmente era stata lasciata usando le tecniche mistiche dell’antica setta della desolazione per trattare l’osso etichettato “Yin”.

Questo avrebbe causato un contraccolpo se uno avesse fatto anche il minimo errore mentre estraeva energia.

Naturalmente per Yi Yun non era affatto una minaccia.

Alzò le mani e cominciò a formare sigilli.

La gente concentrò l’attenzione sulle dita di Yi Yun. Il risultato del raffinamento dipendeva tutto da questo momento.

“Maestro!”

Lin Xintong allertò Su Jie. Il vecchio fece un cenno gentile e si concentrò mentre parlava: “Le mie energie mentali sono fisse su quel ragazzino. Se ci sarà la minima anormalità, interverrò subito e troncherò il collegamento d’energia mentale con l’osso della desolazione. Tuttavia… il contraccolpo è istantaneo. Anche se potrò fare una mossa in tempo, la sua anima subirà comunque qualche danno, ma sicuramente non diventerà un ritardato mentale.”

Su Jie poteva solo fare questo. Yi Yun aveva accettato questa sfida di fronte a così tante persone; così, in quanto suo maestro, lui non poteva obiettare. Poteva solo salvare Yi Yun una volta che fosse successo qualcosa.

“Sì.”

Lin Xintong annuì. Poteva solo contare su Su Jie adesso.

“Eheh! È un po’ troppo immaturo dopotutto…” Shen Tu Nantian notò che Yi Yun non aveva deviato molta energia per proteggere la sua anima. Questo era un grave errore.

Ad esempio, quando Shen Tu Hai aveva usato la Divina Tecnica della Desolazione, aveva prima evocato il suo totem per difendersi da un eventuale contraccolpo. E anche dopo aver fatto tutti questi preparativi, si era stancato molto e aveva rischiato di farsi male.

E ora Yi Yun stava praticamente cercando di suicidarsi facendo così tanto lo spensierato.

<em>’Ti ho proprio sopravvalutato. Sembra che anche se non diventerai un ritardato stavolta, soffrirai comunque. Probabilmente non ti riprenderai in meno di sei mesi di tempo.’</em>

Shen Tu Nantian naturalmente notò che, a parte Su Jie, i superiori della famiglia Lin, inclusa la matriarca, stavano guardando ogni mossa di Yi Yun, pronti ad intervenire da un momento all’altro.

Chiaramente la famiglia Lin non sarebbe rimasta a guardare mentre un talento diventava un ritardato mentale a causa di una cerimonia del tè della Divina Desolazione.

Una scena del genere fece capire a Shen Tu Nantian che sarebbe stato impossibile distruggere completamente Yi Yun. Tuttavia, farlo soffrire e ritardare i progressi della sua coltivazione sarebbe stato sufficiente.

In quel momento Yi Yun batteva le dita sull’osso della desolazione come se stesse suonando il piano e apparirono sigilli runici.

La Mano del Cristallo Mistico?

Perché stava di nuovo usando la Mano del Cristallo Mistico?

I Divini Maestri della Desolazione della famiglia Lin, specialmente la generazione più giovane, rimasero a bocca aperta.


