---
title: Capitolo 402 - I Pensieri di Yi Yun
pubDate: 2024-05-27T02:46:59.528Z
tags:
    - tmw
---


Il primo pensiero di Shen Tu Nantian fu che il contraccolpo spirituale dell’osso della desolazione etichettato “Yin” avesse perso la sua efficacia. Sia Shen Tu Feng che Shen Tu Hai sembravano aver lottato duramente per gestire il contraccolpo spirituale. Solo usando potenti sigilli avevano potuto risolvere il problema dopo grandi difficoltà.

E ora, Yi Yun, che aveva quindici anni, aveva usato la comune Mano del Cristallo Mistico. Perché non aveva subito il contraccolpo spirituale? Inoltre era stato ancora più veloce di Shen Tu Feng?

Mentre Shen Tu Nantian stava ancora pensando a questo, guardò impotente il gas crigiastro scorrere dalle fessure dell’osso della desolazione “Yin” nelle mani di Yi Yun.

Il gas grigio era freddo e silenzioso, era la forza del contraccolpo spirituale prodotta da antichi metodi di trattamento!

Yi Yun sembrava calmo mentre usava i sigilli della Mano del Cristallo Mistico per domare completamente il gas grigio scuro.

Dopodiché, tirò fuori con noncuranza un contenitore di giada dal suo anello interspaziale e ci sigillò dentro il gas grigio cenere.

Vedendo questa scena, Shen Tu Nantian rimase così sbigottito che rimase fermo come una statua.

Non solo lui, anche i superiori della famiglia Lin mostrarono la stessa reazione.

Quando Shen Tu Feng aveva mostrato all’improvviso lo shura della sciabola e della spada, aveva attirato l’attenzione di tutti. Mentre erano brevemente concentrati su di lui, chi sapeva che in poco tempo Yi Yun avrebbe già completato l’estrazione?

“Yi Yun, lui…” Lin Xintong era rimasta concentrata su di lui per tutto questo tempo. In effetti, quando Divini Maestri della Desolazione raffinavano ossa, gli inesperti non sarebbero stati in grado di capire molto. E Lin Xintong era ancora giovane, così non aveva la capacità di scorgere l’essenza degli oggetti; così nemmeno lei aveva capito cos’era successo.

“È piuttosto strano… Come ci è riuscito?”

Molti degli Anziani della famiglia Lin erano sia entusiasti che increduli. Sapevano quanto era difficile estrarre potere della desolazione dall’osso “Yin”. Tuttavia Yi Yun aveva fatto qualcosa di incredibile prima decifrando la formazione delle ossa dei cinque elementi di Song Ziyue con la Mano del Cristallo Mistico.

E ora, Yi Yun aveva completato un obiettivo all’apparenza impossibile. Anche se erano scioccati, lo accettarono a stento.

Se la famiglia Lin avesse avuto altri geni della Divina Tecnica della Desolazione ovviamente sarebbe stato positivo.

In particolare la matriarca fissò Yi Yun senza battere ciglio mentre il suo sguardo scintillava.

Le piaceva sempre di più questo giovane. Se avesse potuto accompagnare Lin Xintong e maturare insieme a lei, sarebbe stato di granda aiuto per Lin Xintong. Non solo sarebbe stato di grande beneficio, ma avrebbe potuto raffinare il necessario dopo che i suoi meridiani naturalmente sconnessi fossero stati ricollegati.

Tuttavia la matriarca della famiglia Lin notò anche che Shen Tu Nantian era estremamente ostile a Yi Yun. Questo era un problema.

Se avessero approvato il matrimonio, la famiglia Shen Tu avrebbe potuto guarire i meridiani naturalmente sconnessi di Lin Xintong. Dopo però Shen Tu Nantian probabilmente non avrebbe permesso a Yi Yun di esistere.

In quel momento Yi Yun girò il palmo mentre l’ammasso di energia si fondeva con l’enorme formazione sotto i suoi piedi.

Quando l’etichetta “Yin” nella formazione si accese, l’osso della desolazione “Chou” nelle mani di Shen Tu Feng tremò all’improvviso. Ci furono tre esplosioni runiche consecutive.

Shen Tu Feng impallidì mentre i suoi occhi si iniettavano di sangue. In quel momento aveva quasi perso il controllo dell’energia nelle sue mani.

Naturalmente aveva notato che Yi Yun aveva finito di estrarre l’energia dall’osso della desolazione “Yin” prima del previsto. Non poteva credere ai suoi occhi.

A causa dello sconvolgimento, l’energia mentale di Shen Tu Feng era instabile, così aveva commesso un errore mentre usava i sigilli dello shura.

Fin dall’inizio non era facile per lui usare lo shura della sciabola e della spada perché non aveva grandi capacità di combattimento. Naturalmente, chi non era un guerriero non avrebbe potuto mostrare l’intento omicida deciso dello shura della sciabola e della spada.

Ora, i raggi di sciabola e di spada esplodevano in continuazione e l’energia nelle sue mani stava per perdere il controllo. Una volta che fosse successo, Shen Tu Feng avrebbe subìto le conseguenze di un contraccolpo spirituale. Nel migliore dei casi la sua anima sarebbe rimasta ferita e nel peggiore, sarebbe diventato un ritardato mentale.

Più veniva colto dal panico, più finiva nei guai. Perle di sudore ricoprirono la sua fronte.

“Maledizione!”

Shen Tu Nantian, che era al centro della formazione, reagì velocemente. Si destò velocemente dallo shock di come Yi Yun aveva completato l’estrazione. Spinse le mani in avanti mentre una spada di qi vitale sfrecciò verso l’ammasso di energia di fronte a Shen Tu Feng, stabilizzando l’energia che era quasi esplosa.

“Perché ti stai facendo cogliere dal panico?!” La voce feroce di Shen Tu Nantian risuonò nelle orecchie di Shen Tu Feng.

Shen Tu Nantian era di pessimo umore. Voleva fare abbassare la cresta a Yi Yun e l’aveva visto avere successo, ma non sapeva che metodo aveva usato per farlo. E in quel momento Shen Tu Feng aveva commesso un errore. L’energia che aveva radunato era quasi esplosa di fronte al pubblico. Questo irritò molto Shen Tu Nantian.

Si sentiva proprio umiliato oggi!

E tutto questo era dovuto a quel Yun Yantian.

…

“Shura della sciabola e della spada, vero…?”

Yi Yun osservò il sigillo che Shen Tu Feng stava usando mentre gli scintillavano gli occhi. Precedentemente, quando era occupato ad estrarre l’energia dall’osso della desolazione “Yin”, non aveva avuto le risorse mentali per esaminare con attenzione la tecnica. Adesso era rimasto allarmato dallo shura.

Non sembrava una Divina Tecnica della Desolazione, ma una tecnica di spada e di sciabola.

Sotto il controllo di questo sigillo, il potere della desolazione si sarebbe condensato in rune a forma di spade e sciabole. L’aura tagliente che emanavano era allarmante.

Yi Yun non aveva dubbi che questi sigilli avrebbero potuto uccidere qualcuno !

Era interessato un po’ ad una tecnica così peculiare e potente.

<em>’Se la ottenessi sarebbe grandioso…’</em>

Mentre Yi Yun pensava a questo, Shen Tu Feng riuscì a stento a completare l’estrazione dall’osso della desolazione “Chou” con l’aiuto di Shen Tu Nantian.

A causa dell’incidente di prima, era chiaramente esausto. Aveva consumato troppa energia mentale e non poteva resistere ulteriormente.

Shen Tu Feng strinse i denti mentre guardava Yi Yun. Fino ad ora non aveva ancora capito cos’era successo. Com’era riuscito il giovane ad estrarre così facilmente l’energia dall’osso della desolazione “Yin”?

“Fratello maggiore Nantian…”

“Sta zitto!”

Shen Tu Feng era sul punto di mandare un messaggio, fu interrotto brutalmente da Shen Tu Nantian.

Shen Tu Nantian non era più dell’umore per parlargli.

Shen Tu Feng sapeva di ver commesso un errore, così non osò più parlare. Inghiottì silenziosamente una pillola guaritrice dello spirito e recuperò un po’ di energia mentale per prepararsi al lavoro che lo aspettava dopo.

Shen Tu Nantian posò con fare cupo il sangue delle specie primordiali al centro della formazione. Non badava più a Yi Yun.

In confronto a brillare in questa cerimonia del tè e lasciare che i vecchi testardi e stolti della famiglia Lin lo appoggiassero, schiacciare Yi Yun non rea nulla.

Ora, l’energia di tre delle dodici ossa era stata radunata. Poteva iniziare ufficialmente il processo di raffinamento di questa antica ricetta. Avrebbe mostrato le sue capacità.

Anche se era stato umiliato, non importava. Finché fosse riuscito a completare il raffinamento, questa cerimonia sarebbe stata un ottimo successo!


