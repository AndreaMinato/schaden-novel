---
title: Capitolo 404 - Non ci sono dubbi che ti fregherò
pubDate: 2024-05-27T04:46:59.528Z
tags:
    - tmw
---


Nella valle della Desolazione dell’Uomo, Yi Yun aveva visto Lin Xintong raffinare ossa. Poi aveva provato a manipolare il potere della desolazione che Lin Xintong aveva estratto usando il Cristallo Viola e ci era riuscito.

Questo era ciò che lo aveva spinto a diventare un Divino Maestro della Desolazione. Aveva ottenuto le note di Su Jie da Lin Xintong, che era stato il primo passo per farlo.

In questa cerimonia del tè, quando Shen Tu Nantian aveva richiesto la collaborazione di Yi Yun, il giovane aveva pianificato di usare il Cristallo Viola per interferire durante un momento critico per fregarlo.

Così, anche se Yi Yun sapeva che Shen Tu Nantian lo stava prendendo di mira, lo aveva assecondato e aveva accettato la sfida.

Yi Yun non era una persona magnanima. Avrebbe sistemato i conti con chiunque.

Durante il momento critico in cui Shen Tu Nantian aveva fuso i sigilli delle quattro immagini, i raggi del Cristallo Viola divennero brillanti come non mai. Un vortice nero si formò silenziosamente ed emise un potente risucchio verso i sigilli delle quattro immagini, causando immediatamente del caos.

In quell’istante, Yi Yun poteva sentire chiaramente che la formazione in cui si trovava era un ostacolo per il Cristallo Viola.

L’artefatto divino poteva assorbire solo energia senza un proprietario. I marchi delle bestie estratti dal sangue delle creature primordiali non erano stati raffinati ancora, così erano energia pura priva di un padrone.

Tuttavia, a causa del contenimento della formazione, Yi Yun sentì un po’ di resistenza mentre muoveva questa forza senza proprietario.

Era simile alla resistenza dell’oro del Grande Yan nella sala delle Divine Lande Selvagge quando aveva estratto energia dalle statue delle stirpi primordiali.

Tuttavia, mentre Shen Tu Nantian poteva a stento usare il sigillo delle quattro immagini, tutta la sua energia mentale era occupata al momento. Era già al limite.

Non poteva controllare il sigillo come voleva. Poteva a stento mantenerne la stabilità e poteva crollare in ogni momento.

“Cosa… sta succedendo?!”

Shen Tu Nantian ne fu allarmato. Aveva scoperto all’improvviso che i marchi nelle sue mani sembravano essere diventati cavalli selvaggi di cui aveva perso le redini. Stavano cercando di liberarsi dal controllo di Shen Tu Nantian.

E in quel momento, come poteva Shen Tu Nantian avere altra energia mentale per frenare i marchi delle bestie?

Di conseguenza, i quattro marchi si scontrarono e brillarono intensamente. Sembravano un sole bruciante sul punto di esplodere da un momento all’altro!

Molti Anziani nel clan Shen Tu non avevano avuto l’opportunità di entrare in contatto con il Sigillo delle Quattro Immagini. Dopo che la loro famiglia aveva ottenuto questa tecnica, visto che ce n’era solo una copia avevano potuto distribuirla solo alle figure più importanti del loro clan.

“Ahah, questo Sigillo delle Quattro Immagini è impressionante. È così potente.”

Disse con entusiasmo un Anziano del clan Shen Tu. Gli altri sigilli erano splendidi, ma sembravano carenti in confronto al Sigillo delle Quattro Immagini in termini di dimensioni.

Quei sigilli sembravano fuochi d’artificio al confronto.

“Naturalmente, tra le tre antiche Divine Tecniche della Desolazione ottenuto dal nostro clan nel regno mistico, il Sigillo delle Quattro Immagini è considerato il migliore!”

Un po’ di Anziani del clan Shen Tu lodarono incessantemente il Sigillo delle Quattro Immagini. Desideravano di poter ottenere velocemente l’opportunità di apprendere questa tecnica. Avrebbe potenziato di molto le loro abilità.

Gli Anziani della famiglia Lin stavano per intervenire. Erano invidiosi di come il clan Shen Tu avesse incontrato un’opportunità così fortuita. Proprio quando stavano per dire qualcosa, ebbero la sensazione che qualcosa non tornasse.

“Sembra che qualcosa sia andato storto…”

Al centro della formazione, la faccia di Shen Tu Nantian si era arrossata. Stava sudando profusamente e vene verdi protendevano dalla sua fronte. Le arterie lungo il suo collo parevano sul punto di esplodere da un momento all’altro.

“Non preoccupatevi. Non può essere un problema. Inoltre il Sigillo delle Quattro Immagini non è davvero facile da usare. Anche al livello di coltivazione di Nantian, è a stento…2

Alcuni Anziani del clan Shen Tu parlarono mentre si accarezzavano le barbe. Non sapevano quali erano gli effetti del Sigillo delle Quattro Immagini, così naturalmente non potevano individuare anomalie. Pensavano perfino che fosse normale!

Naturalmente, c’era un’altra persona tra di loro che era entrata in contatto con il Sigillo delle Quattro Immagini come Shen Tu Nantian. Era la nonna mille mani!

Si era appena vantata delle capacità di Shen Tu Nantian con la matriarca della famiglia Lin, Su Jie e Lin Xintong, ma ora, vedendo che il Sigillo delle Quattro Immagini era diventato instabile e stava per esplodere come una fornace, il suo sorriso si era completamente irrigidito. Un lampo allarmato apparì nei suoi occhi vecchi e vacui.

“Tian’er!”

Esclamò nonna milla mani. La sedia sotto di lei si spaccò mentre si alzava. Balzò come un vecchio rospo e si precipitò verso il centro della piazza.

“Tian’er, resisti!” L’espressione della nonna mille mani era cambiata drasticamente. Le sue mani rugose sembravano artigli di gallina mentre formavano sigilli a mezz’aria. Cercava di stabilizzare l’energia terrificante di fronte a Shen Tu Nantian.

In quel momento, le energie dei marchi delle bestie era nel caos più totale e stavano per esplodere.

I capelli di Shen Tu Nantian erano scompigliati e sembrava feroce. Visto che aveva consumato troppe energie mentali, le sue tempie stavano per scoppiare. La sua espressione era accigliata come un disegno accartocciato. Non sembrava più un gentiluomo.

Vedendo nonna mille mani avvicinarsi, Shen Tu Nantian si morse la punta della lingua e fece uscire una boccata di essenza di sangue. Intendeva bruciare la sua essenza di sangue per poter resistere per appena un attimo di secondo!

Questi marchi delle quattro bestie erano formati dall’essenza delle specie primordiali. Se fossero esplose non sarebbe stata una questione insignificante.

In quel momento, Yi Yun si era ritirato silenziosamente ad una distanza di sicurezza. Vedendo la nonna mille mani mandare sigilli runici, Shen Tu Nantian bruciare la sua essenza di sangue ed esaurire le forze del suo mare spirituale, iniziò a sorridere sotto la maschera.

“Lascia che esploda.”

Yi Yun mosse lievemente la bocca e, in quell’attimo di secondo, attivò più che poteva il Cristallo Viola.

Aveva aspettato questo momento!

“Boom!”

Il debole equilibrio tra i quattro marchi era stato completamente distrutto. L’energia delle specie primordiali si scontrò mentre un potente potere della desolazione divampava, trasformandosi in un’esplosione terrificante!

“Ah!”

Il primo a venire colpito fu Shen Tu Nantian, che gridò!

Vicino, la nonna mille mani spalancò gli occhi. I sigilli che aveva appena fatto avrebbero avuto effetto in un decimo di secondo una volta mandati dai marchi delle bestie, ma questo breve divario sembrava un fossato invalicabile!

Ora che l’energia era esplosa, il sigillo era già inutile. Arrabbiata, nonna mille mani distrusse i suoi sigilli runici e affrontò l’ondata di energia esplosiva muovendo le maniche!

“Peng!”

Le sue maniche piene di potente qi vitale si scontrarono con l’energia, annientandola all’istante.

Tuttavia, Shen Tu Nantian era al centro dell’esplosione. Anche se nonna mille mani era riuscita a sopportare la maggior parte dell’impatto, poteva bloccare solo l’energia che stava andando verso di lei. Non poteva aiutare affatto Shen Tu Nantian!

L’energia delle specie primordiali era già al di fuori della portata di Shen Tu nantian. Aveva usato il Sigillo delle Quattro Immagini e la formazione per controllarla a stento. Ora che stava esplodendo, come poteva resistere?

L’ondata di energia residua si scontrò con il petto di Shen Tu Nantian. Ebbe la sensazione di essere stato colpito da una montagna. Le sue costole e i il suo sterno crepitarono e sputò una boccata di sangue mentre veniva scagliato via!

“Tian’er!”

Nonna mille mani era già fuori di sé. Sporse le braccia per tenere Shen Tu Nantian.

Tuttavia Shen Tu Nantian era pallido e stava tremando. Ovviamente era in pessime condizioni!

A parte le gravi ferite al suo petto, dove lo sterno si era fratturato, il suo cuore e i suoi polmoni si erano danneggiati e, aspetto più importante, aveva subìto un contraccolpo spirituale!

Questa antica tecnica della Divina Desolazione era un raffinamento di natura non ortodossa, né eretica, ma il suo contraccolpo era estremamente potente.

Shen Tu Nantian aveva cercato di fregare Yi Yun con il contraccolpo spirituale, ma adesso era stato ripagato con la stessa moneta. Aveva subìto un contraccolpo spirituale dal Sigillo delle Quattro Immagini!

“Ka ka ka!”

L’enorme formazione sotto i piedi di Shen Tu Nantian crepitò. Ai due angoli della formazione, anche Shen Tu Feng e Shen Tu Hai furono colpiti dall'esplosione.

Anche se erano lontani, il loro livello non poteva competere con quello di Shen Tu Nantian. Le loro condizioni non erano di gran lunga migliori. I loro organi erano stati danneggiati e le loro bocche si riempirono di sangue!

L’unico aspetto più positivo era che non avevano subìto un contraccolpo spirituale. Sarebbe stato molto più facile per loro riprendersi.

E solo Yi Yun si era ritirato in anticipo dato che sapeva che ci sarebbe stata un’esplosione. Quando c’era stato lo scoppio, si era nascosto dietro una fornace di bronzo verde in un angolo della piazza.

Questa fornace era stata forgiata dalla famiglia Lin ed era un oggetto magico usato per trattenere il qi vitale del cielo e della terra nel giardino Tian Hua. Naturalmente non era stato distrutto dall’esplosione causata da Shen Tu Nantian.

Così, tra i quattro giovani presenti, solo Yi Yun era rimasto illeso.

Dopo l'esplosione, Shen Tu Nantian, che prima era allegro e vigoroso, adesso sembrava un pesce morto. Allo stesso modo, Shen Tu Hai e Shen Tu Feng, che avevano rubato le luci della ribalta, sembravano carcasse di animali investiti. Tutti i presenti, sia gli Anziani della famiglia Lin che quelli del clan Shen Tu, così come i membri della giovane generazione, erano rimasti sbigottiti!

“Cosa diavolo… è successo?”

La situazione si era ribaltata così velocemente che nessuno aveva avuto il tempo di reagire!

Ciò che era stata una grande dimostrazione di un’antica Divina Tecnica della Desolazione era diventata un disastro.

Due dei tre dei brillanti eroi del clan Shen Tu giacevano a terra e il terzo era tra le braccia di nonna mille mani e respirava a stento. La grande formazione sotto i loro piedi si era frantumata completamente.

E in quel momento, il pubblico notò Yi Yun che usciva con noncuranza da dietro la grande fornace. Tra i quattro, il suo livello di coltivazione era il più basso ed era il più giovane. Ma non solo non era rimasto ferito, ma non gli era stato torto un capello!

Vedendo Yi Yun, le loro espressioni divennero strane.

Formava un netto contrasto con Shen Tu Nantian e gli altri!

Cosa diavolo era successo?

Molti sentirono un nodo in gola e rimasero a bocca aperta per molto tempo.

Gli Anziani del clan Shen Tu erano i più sconvolti. Si erano appena vantati e ora la situazione si era ribaltata, erano increduli.

Non sarebbe dovuta andare così. Shen Tu Nantian avrebbe dovuto mostrare le sue tecniche, completando perfettamente il Sigillo delle Quattro Immagini e raffinando la reliquia usando un’antica ricetta!


