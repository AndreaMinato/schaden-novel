---
title: Capitolo 405 - I colpi subìti da Shen Tu Nantian
pubDate: 2024-05-27T05:46:59.529Z
tags:
    - tmw
---


“Tian’er, stai bene? Tian’er!”

Nonna Mille Mani era estremamente preoccupata. Un danno allo spirito non era da sottovalutare. I marchi delle quattro bestie erano particolarmente pericolosi perché era un’antica Divina Tecnica della Desolazione. Nella storia c’erano stati molti antichi Divini Maestri della Desolazione che avevano fatto vari esperimenti pericolosi per raffinare ossa, causando contraccolpi spirituali che li avevano resi mentalmente lenti o pazzi.

La gente definiva questo fenomeno come deviazione del Qi.

Il Sigillo delle Quattro Immagini di Shen Tu Nantian era stato usato per mostrare i suoi punti di forza, al limite delle sue capacità. Un processo del genere sarebbe stato ancora più pericoloso una volta che ci fosse stato un contraccolpo spirituale.

Anche se il clan Shen Tu aveva ogni sorta di droga di massimo livello che nutriva lo spirito, forse non avrebbe curato la radice del problema, lasciando ripercussioni.

Shen Tu Nantian non poteva più parlare. Il contraccolpo che aveva subìto dai marchi delle specie primordiali era stato troppo duro. Il suo viso era livido e le sue labbra erano viola. Pensava solo ai vari momenti prima dell’esplosione finale. Non riusciva a capire che problema avesse fatto andare fuori controllo l’energia all’improvviso.

Nonna Mille Mani tirò fuori una bottiglia di pillole verdi dal suo anello interspaziale. Fece uscire le pillole cristalline e le mise in bocca a Shen Tu Nantian.

Questi medicinali erano di massimo livello. Visto che Nonna Mille Mani era una dei migliori Divini Maestri della Desolazione del suo clan, il valore delle pillole era ovvio.

Tuttavia non le importava di spendere adesso. Curare Shen Tu Nantian era la priorità.

Una volta che le pillole entrarono nel suo stomaco, le condizioni del giovane sembrarono migliorare un po’.

“Nonna, io…” Shen Tu Nantian aveva difficoltà a respirare mentre sentiva dolore al cuore.

Era una persona estremamente orgogliosa. Si era preparato bene apposta per questa cerimonia del tè. Voleva sbalordire e brillare di fronte alla famiglia Lin, al clan Shen Tu e alle figure importanti dei clan ospiti che avevano rapporti con entrambe le famiglie.

Aveva fatto grandi discorsi e fatto molti preparativi solo per dare l’idea che il clan Shen Tu avesse un’eredità indescrivibile e che lui fosse un ottimo talento.

Ma ora, mentre stava dimostrando le sue capacità, cercando di confermare quell’impressione, era tutto andato a monte. Si era umiliato di fronte a tutte le figure importanti dei grandi clan.

E tra il pubblico, c’era anche la sua fidanzata Lin Xintong.

L’enormità di questo sbaglio era ovvia!

Ora, mentre Shen Tu Nantian stava resistendo al dolore, non solo era rimasto ferito nel corpo e nell’anima, ma aveva subìto un duro colpo all’autostima!

“Tian’er, cos’è successo?” Anche Nonna Mille Mani non capiva cos’era accaduto. In quanto spettatrice, naturalmente non sapeva molto dei cambi di energia nei quattro marchi all’ultimo momento in confronto a Shen Tu Nantian.

Tuttavia il giovane scosse la testa. Nemmeno lui era sicuro di cosa fosse successo.

Aveva molta fiducia nel suo Sigillo delle Quattro Immagini. Era riuscito a completarlo diverse volte, ma non si sarebbe mai aspettato che durante il momento critico finale, qualcosa sarebbe andato storto e non capiva ancora dov’era nato il problema.

Dopotutto, era un’antica Divina Tecnica della Desolazione, un’eredità che non era sistematica, né completa. La comprensione di Shen Tu Nantian non era così vasta, così era piuttosto normale che accadesse un incidente di cui non capiva il motivo.

“Va bene, non parlare! Concentrati solo a riprenderti!”

Nonna Mille Mani si accigliò. Era determinata a capire dov’era nato il problema. Se fosse accaduto altre volte, sarebbe stato un duro colpo per il suo clan.

Vedendo Shen Tu Nantian venire condotto fuori dalla piazza dalla Nonna Mille Mani, gli Anziani della famiglia Lin provarono disapprovazione.

Un Anziano disse di nascosto: “Questo Shen Tu Nantian dopotutto è giovane e impetuoso. Ha scelto una tecnica di raffinamento che non poteva gestire, rovinando un piano altrimenti intelligente.”

“Avrebbe dovuto avere il senso di scegliere una tecnica di minor difficoltà. Allora non sarebbe accaduto questo.”

Vedendo Shen Tu Nantian in quelle condizioni, naturalmente gli Anziani della famiglia Lin non provarono compassione per lui. Naturalmente, in superficie, non avrebbero gongolato per le sue disgrazie.

In questa cerimonia del tè, la famiglia Lin chiaramente era sembrata inferiore al clan Sehn Tu visto che le sue eredità nella Divina Tecnica della Desolazione erano carenti. Inoltre, il clan Shen Tu aveva ottenuto molte opportunità nel regno mistico. Così la famiglia Lin era molto contenta che il processo di raffinamento si fosse concluso così.

“Yantian, stai bene, vero?!”

Su Jie rise quando Yi Yun uscì dalla piazza. Aveva già notato che il giovane era rimasto completamente illeso visto che si era nascosto dietro la grossa fornace.

Su Jie non sapeva cos’era andato storto, ma era profondamente contento di vedere Shen Tu Nantian così esausto. Ora vediamo come farai l’arrogante!

Sentendo le parole di Su Jie, molti spostarono gli occhi verso Yi Yun.

All’inizio di questa cerimonia del tè, Yi Yun era stato solo un pesce piccolo. Tuttavia, una volta iniziata la competizione, nessuno poteva ignorarlo adesso.

Precedentemente, aveva sconfitto Song Ziyue. Poi aveva accettato la sfida di Shen Tu Nantian e aveva completato perfettamente il suo compito durante il processo di raffinamento.

Aveva prodotto brillanti risultati durante le due dimostrazioni.

E alla fine, quando i quattro marchi delle bestie erano esplosi sotto il controllo di Shen Tu Nantian, Yi Yun era il solo ad aver schivato l’impatto in tempo.

In confronto, Shen Tu Feng e Shen Tu Hai erano stati molto più lenti a reagire.

In realtà, c’erano stati già molti segni che qualcosa fosse andato storto. Ad esempio le vene sporgenti nel collo e nella fronte di Shen Tu Nantian. E come aveva sudato profusamente e le sue tempie sembrassero sul punto di esplodere illustravano questo punto.

Precedentemente, gli Anziani della famiglia Lin avevano già notato che c’era qualcosa che non tornava. Tuttavia, quando era stato menzionato, gli Anziani del clan Shen Tu erano rimasti sicuri di loro e avevano creduto ciecamente in Shen Tu Nantian.

Alla fine tutto dipendeva dalla valutazione personale di come stava procedendo il Sigillo delle Quattro Immagini, che nessuno conosceva bene.

Non tutti avrebbero potuto fare un esame veloce e preciso usando tutti questi piccoli indizi.

Tuttavia Yi Yun ci era riuscito!

In confronto a Shen Tu Hai e Shen Tu Feng, che erano rimasti storditi sul posto, la capacità di giudizio e la sensibilità di Yi Yun erano chiaramente ad un livello differente!

Era la persona più adatta ad esplorare regni mistici. I regni mistici erano pieni di pericoli imprevisti. Una piccola discrepanza poteva non sembrare rilevante, ma poteva divorare le vite di decine di persone in un batter d’occhio.

Solo chi era in costante allerta poteva andare più avanti e vivere più a lungo.

“Anziano Su, ha accettato un buon discepolo.”

Sun, l’uomo di mezz’età, diede una pacca sulle spalle di Su Jie e guardò Yi Yun con invidia.

Avere un discepolo del genere come successore era il sogno di molti Divini Maestri della Desolazione.

“Ahah, è vero, è vero!”

Su Jie si vantò senza arrossire. Yi Yun roteò gli occhi sentendolo. Questo vecchio lo stava davvero trattando come un talento che aveva scoperto. Yi Yun si ricordava ancora di come Su Jie lo aveva accettato come discepolo in nome perché voleva mangiare carne arrostita ogni giorno.

“Yi Yun, hai lavorato sodo.”

In quel momento sentì una trasmissione della voce gentile, Yi Yun si girò e vide che Lin Xintong gli stava sorridendo.

Stava muovendo lievemente le labbra facendole sembrare una luna crescente. I suoi occhi brillanti parevano una sorgente d’acqua.

Yi Yun aveva sempre avuto l’impressione che fosse una ragazza tranquilla. Che stesse parlando o sorridendo, era sempre rimasta composta.

“Non mi sarei mai aspettato che fossi cresciuto così tanto dopo due anni. Il tuo livello della Divina Tecnica della Desolazione mi ha sorpreso.”

Ripensando a come si erano incontrati nelle Lande Selvagge della Nuvola, nessuno si sarebbe aspettato che quel comune giovane sarebbe maturato fino a questo punto.

Se avesse avuto altri dieci anni di tempo, avrebbe potuto compiere grandi imprese e brillare.


