---
title: Capitolo 406 - Reliquia della Grande Imperatrice
pubDate: 2024-05-27T06:46:59.529Z
tags:
    - tmw
---


A causa delle ferite spirituali di Shen Tu Nantian e anche a quelle fisiche di Shen Tu Hai e Shen Tu Feng, il primo giorno della cerimonia del tè della Divina Tecnica della Desolazione, che sarebbe dovuto terminare al tramonto, si concluse in anticipo.

Shen Tu Nantian sarebbe dovuto essere la stella della cerimonia. Il suo clan aveva cercato di usare questa occasione per instaurare buoni rapporti con i superiori della famiglia Lin. Allo stesso tempo avevano intenzione di mostrare le sue capacità, lasciando che i vecchi della famiglia Lin si rendessero conto di quanto era sbalorditivo.

Tuttavia data la situazione, ogni preparativo era stato rovinato. La famiglia Shen Tu non ne era orgogliosa.

La dimostrazione della Divina Tecnica della Desolazione della generazione più grande, che sarebbe stata il culmine della cerimonia, era stata rimandata a tre giorni dopo.

Dopo che la sessione terminò, il clan Shen Tu radunò un po’ dei loro Anziani per analizzare cos’era andato storto all’ultimo momento con il Sigillo delle Quattro Immagini di Shen Tu Nantian.

Tuttavia, anche dopo averlo analizzato tutto il giorno, non avevano ancora capito nulla.

Era piuttosto arduo per loro, visto che nessuno di loro a parte nonna mille mani era mai entrato in contatto con il Sigillo delle Quattro Immagini.

Inoltre, Shen Tu Nantian, la persona direttamente coinvolta, poteva solo dare una vaga descrizione di cos’era successo.

Questo fece accigliare nonna mille mani.

La sua più grande paura era che ci fosse un problema con l’eredità.

Visto che era un’eredità ottenuta da loro in un regno mistico, il Sigillo delle Quattro Immagini faceva sicuramente parte di un’antica eredità della Divina Tecnica della Desolazione. Non c’erano dubbi al riguardo. Tuttavia, ciò che nonna mille mani temeva era che il sigillo delle Quattro Immagini richiedesse l’utilizzo di altre tecniche.in combinazione con essa.

Nel mondo delle arti marziali, c’erano innumerevoli tecniche che dovevano essere usate in tandem. Senza le fondamenta, potevano accadere problemi che potevano danneggiare il qi vitale o anche portare ad una deviazione spirituale.

Per quanto riguardava una manomissione, nonna mille mani non pensò nemmeno a questa eventualità. Alla cerimonia del tè c’erano così tante persone a guardare. Chi avrebbe potuto sfuggire alla percezione di innumerevoli occhi e delle energie spirituali che pervadevano la piazza e sabotarlo di nascosto?

…

Mentre gli Anziani del clan Shen Tu si stavano lambiccando il cervello per capire cos’era andato storto con il Sigillo delle Quattro Immagini, il colpevole Yi Yun era al picco della Seta della famiglia Lin, a partecipare ad una festa per celebrare la vittoria.

In realtà, data la personalità di Yi Yun, non sarebbe stato interessato a festeggiamenti del genere. Sarebbe stato meglio trascorrere il tempo a coltivare.

Tuttavia Su Jie aveva detto chiaramente che la matriarca aveva organizzato i festeggiamenti a causa della cerimonia del tè della Divina Tecnica della Desolazione. E Yi Yun era la stella della festa. Se non avesse partecipato, quest’occasione avrebbe perso significato.

Visto che Yi Yun era ancora un nuovo arrivato per la famiglia Lin, era meglio mantenere un basso profilo. Se Yi Yun avesse rifiutato l’invito mandato dalla patriarca, avrebbe condotto inevitabilmente a critiche e ad accuse di ingratitudine.

Il picco della seta non era una delle diciotto vette principali. Era una piccola montagna situata nel perimetro esterno dei picchi principali. Era alta circa la metà rispetto alle diciotto vette, ma era pieno di fiori spirituali lì, raggruppati insieme come la sete, ed era da questo che derivava il suo nome.

A parte quando si tenevano alcuni vari eventi, non rimanevano molti discepoli della famiglia qui. Qualsiasi festeggiamento della famiglia interno si sarebbe tenuto al picco della Seta.

In quel momento, nel palazzo della seta opulento ai piedi della vetta, erano radunate centinaia di persone. Erano presenti un po’ di Anziani, mentre gli altri erano giovani ad un’età simile a quella di Yi Yun.

E tra gli Anziani, c’era il maestro taccagno di Yi Yun, Su Jie e la matriarca.

La matriarca teneva un bastone da passeggio con una testa di drago e i suoi lunghi capelli bianchi erano raccolti in un chignon adornato con un pezzo di giada. Stava mostrando un sorriso affettuoso a Yi Yun.

“Piccolo amico Yi Yun, benvenuto nella famiglia Lin. Il tuo maestro Su Jie è l’Anziano ospite della famiglia Lin, così puoi trattare la famiglia Lin come la tua casa senza preoccupazioni.”

Quando i giovani attorno sentirono queste semplici parole, provarono invidia per Yi Yun.

La famiglia Lin aveva molti discepoli e diversi di loro appartenevano alla stirpe diretta, eppure la maggior parte di loro non aveva mai avuto l’occasione di parlare direttamente con la matriarca.

E ora, la matriarca stava mostrando calore a Yi Yun durante dei festeggiamenti. Il trattamento che gli aveva riservato aveva destato la loro invidia.

Non potevano competere con un estraneo come Yi Yun.

Tuttavia non potevano farci nulla. Dopotutto Yi Yun aveva dimostrato un talento mostruoso nella Divina Tecnica della Desolazione!

“Ringrazio la matriarca, sono davvero lusingato dalla gentilezza che mi ha mostrato la matriarca.” Yi Yun si inchinò umilmente mentre il sorriso dell’anziana diventava particolarmente brillante. Era ancora più soddisfatta di Yi Yun.

“Questa è una festa per voi giovani. Noi vecchi non parteciperemo.” Dopo aver detto un po’ di parole, la matriarca si congedò. “Xintong, divertiti con loro.”

La matriarca si girò e si rivolse a Lin Xintong, che era dietro di lei.

Lin Xintong indossava ancora il suo vestito bianco immacolato, ma adesso portava un accessorio di giada alla testa. Questo la faceva sembrare meno distante, ma la rendeva anche più affascinante.

“Va bene. La aiuterò.”

Lin Xintong sorrise a Yi Yun per poi aiutare la matriarca.

I festeggiamenti iniziarono ufficialmente e, senza la presenza degli Anziani della famiglia, i giovani divennero più spensierati.

Molti dei discepoli della famiglia Lin avrebbero trascorso la maggior parte del loro tempo a coltivare. Anche quando avevano tempo libero, non potevano fare follie a causa delle varie restrizioni in famiglia.

Tuttavia, a causa di questi festeggiamenti, molti dei giovani potevano lasciarsi andare.

E Yi Yun era senza dubbio il protagonista della celebrazione.

“Fratello maggiore Yun, il mio nome è Lin Caiyun. Anche io sto imparando la Divina Tecnica della Desolazione e l’ho imparata da due anni. Ma sono ancora inesperta e posso a stento raffinare reliquie del grado più basso.” Una 14-15enne della statura piccola e gli occhi grandi guardò Yi Yun senza battere ciglio: “Fratello maggiore Yun, la tua Divina Tecnica della Desolazione è così fantastica. C’è un segreto dietro? Se hai del tempo, potresti illuminarmi?”

“Uh, anche io sono un principiante. Sto imparando ancora molte teorie. Potrei conoscere meno tecniche di te.”

Dopo aver mangiato qualcosa, Yi Yun si rese conto velocemente di essere particolarmente popolare tra le ragazze.

Una ragazza dopo l’altra gli avrebbe chiesto attenzioni per vari motivi.

Naturalmente la maggior parte di loro lo faceva discutendo della Divina Tecnica della Desolazione.

Dopo che la ragazza dagli occhi grande se ne andò, fu rimpiazzata da una ragazza alta e procace di 18-19 anni.

“Eheh, fratello minore Yun, la tua Divina Tecnica della Desolazione non è affatto male. Tuttavia un guerriero dovrebbe sapersi difendere un po’. Sei interessato ad imparare ad usare la spada? Posso insegnartelo.”

La voce della ragazza era frizzante e delicata, ed era musica per le orecchie.

Yi Yun era un po’ esasperato. Da quando era arrivato in questo mondo alternativo due anni fa, le ragazze non avrebbero preso l'iniziativa di corteggiarlo, ma oggi all’improvviso ce n’erano più di cinque.

“Non c’è bisogno. Non ho intenzione di imparare ad usare la spada da altri.” Yi Yun poteva solo rifiutare. Aveva ottenuto risultati straordinari con la spada e naturalmente non aveva intenzione di imparare da altri.

“Fratello minore Yun.”

In quel momento, una voce rinfrescante risuonò nelle orecchie di Yi Yun, che si girò e vide la fata Lin Xintong.

Dopo aver salutato la matriarca, era tornata.

Nel momento in cui comparì, le ragazze attorno a Yi Yun capirono immediatamente di doversi fare da parte.

Tra la giovane generazione della famiglia Lin, Lin Xintong era estremamente speciale.

Lin Xintong sorrise lievemente e sussurrò con una trasmissione della voce: “Questa festa è stata organizzata per lasciare che ragazzi e ragazze della giovane generazione socializzino. La matriarca della famiglia Lin ha già deciso di tenerti nella famiglia Lin.”

“Oh?” Yi Yun ne fu sbalordito. Aveva capito cosa intendeva Lin Xintong. I festeggiamenti erano solo una scusa, chiamarlo appuntamento al buio sarebbe stato più appropriato.

Yi Yun sapeva di essere un raro talento per la famiglia Lin, aveva mostrato il suo genio e avrebbe avuto un futuro brillante.

E molte delle ragazze della famiglia Lin sarebbero state disposte a sposare Yi Yun. Yi Yun era bello e, con il suo talento straordinario, era facile per lui conquistare cuori.

Inoltre, sposare un Divino Maestro della Desolazione del genere avrebbe spianato il proprio percorso nelle arti marziali perché non sarebbero mancate risorse. In un grande clan come la famiglia Lin, le ragazze non erano riservate come i nobili del Divino Regno di Tai Ah. Avrebbero cercato di ottenere ciò che volevano.

“La matriarca probabilmente desidera vederti sposare una delle ragazze nella famiglia. In questo modo i rapporti saranno ancora più stabili. Forse tra non molto ci sarà un intermediario che combinerà un matrimonio per te. A volte i discendenti di una famiglia si sposano tardi, ma si fidanzano molto presto.”

L’espressione di Lin Xintong sembrava sorridente e non sorridente allo stesso tempo. Era difficile capire cosa stava pensando.

Yi Yun rimase un po’ senza parole sentendo questo mentre si accigliava. Era ragionevole. Nel mondo Tian Yuan, dove i clan ottenevano potere dai loro figli, il matrimonio in effetti era un rapporto molto stabile.

“Beh… e c’è un’altra cosa.” All’improvviso Lin Xintong cambiò argomento e il suo tono divenne serio. “Durante la cerimonia della Divina Tecnica della Desolazione, il clan Shen Tu può avere avuto la peggio, ma… gli Anziani della famiglia Lin a supporto del clan Shen Tu sono aumentati in realtà…”

“Oh?” Yi Yun si accigliò. Non era una buona notizia. Se la famiglia Lin si fosse davvero alleata con il clan Shen Tu, allora figuriamoci il fato di Lin Xintong, non avrebbe potuto nascondere per sempre la sua identità.

Questo era il motivo per cui Lin Xintong lo aveva sottolineato a Yi Yun.

Il matrimonio di Lin Xintong si sarebbe tenuto in futuro. Tuttavia, l’alleanza tra le famiglie Lin e Shen Tu sarebbe stata forgiata molto prima e più velocemente.

Questo naturalmente non era qualcosa che Yi Yun desiderava vedere.

“È perché la famiglia Shen Tu ha mostrato molte antiche eredità?” Chiese Yi Yun. Sapeva che queste antiche Divine Tecniche della Desolazione erano molto allettanti per la famiglia Lin. Inoltre sarebbe stata una condizione molto favorevole per loro se il clan Shen Tu fosse stato disposto a condividerle con loro!

“Questo è uno dei motivi meno importanti…” Lin Xintong scosse la testa. “L’aspetto più importante è che il clan Shen Tu ha accettato di raffinare un po’ delle reliquie della Grande Imperatrice per provare… Precedentemente, non era stato disposto a farlo visto che ogni reliquia creata usando l’antica ricetta sarebbe stata molto costosa.”

Yi Yun ne fu sbalordito. Il clan Shen Tu era già disposto a raffinare l’antica reliquia della Grande Imperatrice?!


