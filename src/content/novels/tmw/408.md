---
title: Capitolo 408 - Termine di un anno
pubDate: 2024-05-27T08:46:59.529Z
tags:
    - tmw
---


Tre giorni dopo, riprese la cerimonia del tè della Divina Tecnica della Desolazione. Stavolta era il turno dei membri della vecchia generazione come Su Jie.

Shen Tu Nantian era assente. Ignorando il danno alla sua anima, anche se si fosse completamente ripreso, non avrebbe comunque avuto la faccia di apparire di nuovo in questa cerimonia.

Per una persona orgogliosa come lui, umiliarsi come aveva fatto in un’occasione così importante era proprio un duro colpo che pochi potevano capire.

Alla cerimonia del tè per la generazione più grande, Yi Yun si limitò a guardare dall’inizio alla fine. Mentre osservava, aprì la sua visuale d’energia e prestò attenzione ai sigilli che usavano gli Anziani della famiglia Lin e della famiglia Shen Tu, e studiò l’essenza della loro Divina Tecnica della Desolazione. Nel frattempo non tentò di sabotarli usando il Cristallo Viola.

Dopotutto era la generazione più grande di Divini Maestri della Desolazione. Il loro controllo dell’energia non era come quello di Shen Tu Nantian, che era stato messo a dura prova. Era solo perché Shen Tu Nantian stava usando una tecnica al limite della sua portata che era stato facile per Yi Yun usare il Cristallo Viola.

Yi Yun avrebbe potuto causare qualche problema ai Divini Maestri della Desolazione con il Cristallo Viola, ma sarebbe stato molto più difficile. Inoltre, invertire con forza il flusso d’energia avrebbe aumentato il rischio di venire scoperti.

Inoltre, se fosse accaduto più volte, avrebbe insospettito la gente.

Alla fine, anche se il suo sabotaggio era riuscito, sarebbe stato insignificante visto che il clan Shen Tu aveva già fatto la concessione di lasciare che Lin Xintogn provasse la reliquia della desolazione che avevano raffinato. Poi, indipendentemente dal risultato della cerimonia del tè, la famiglia Lin avrebbe esaminato gli effetti della reliquia prima di fare una decisione.

In confronto alla generazione più giovane, le tecniche mostrate dai membri più anziani erano ancora più esagerate. Potevano essere descritte come spettacolari.

E in generale, la famiglia Shen Tu era in vantaggio.

Anche se Su Jie e gli altri avessero usato tutte le tecniche che avevano a disposizione, non avrebbero potuto competere con i numeri del clan Shen Tu. Alla fine, il clan Shen Tu mandò un Grande Anziano a fare la sua dimostrazione. Era estremamente magro e sembrava uno zombie che camminava, ma la sua Divina Tecnica della Desolazione superava completamente Su Jie. Nessuno nell’intera cerimonia del tè poteva competere con lui.

La sessione della vecchia generazione durò per tre giorni.

Alla fine il clan Shen Tu cominciò a recuperare un po’ di reputazione.

Dopo la cerimonia del tè, il seguito della famiglia Shen Tu non se ne andò, invece rimae nel picco Tian Hua della famiglia Lin.

In un batter d’occhio passarono quindici giorni.

Oggi ci sarebbe stata un’occasione estremamente importante per entrambe le famiglie. Questo perché era il giorno in cui Lin Xintong avrebbe potuto provare la medicina.

Se fosse andato tutto a buon fine, la famiglia Lin probabilmente avrebbe ottenuto una Grande Imperatrice impareggiabile. Poi i risultati che Lin Xintong avrebbe ottenuto in futuro sarebbero stati alla pari con l’antica Grande Imperatrice.

E il clan Shen Tu sarebbe entrato in alleanza con loro se avessero desiderato, mentre Shen Tu Nantian sarebbe potuto diventare il compagno di Lin Xintong e ottenere grandi benefici.

Tuttavia se fosse fallito…

“Il mio clan Shen Tu ha fatto diversi preparativi per questo. È anche la sola copia della ricetta della Grande Imperatrice impareggiabile trovata nell’antico regno mistico, così come può fallire?”

La famiglia Lin decise di usare una piazza dedicata ad attività di sacrificio su larga scala. La gente del clan Lin e del clan Shen Tu si radunò e prese posto. Shen Tu Nantian era seduto su una panchina in prima fila e stava rispondendo con calma e sicurezza ai dubbi di un Anziano della famiglia Lin.

Precedentemente, alla cerimonia del tè, Shen Tu Nantian aveva subìto un contraccolpo spirituale e si era curato per un po’ di tempo, usando varie medicine senza badare a spese, permettendogli finalmente di lasciare il letto.

In effetti, la famiglia Shen Tu aveva aspettato quindici giorni principalmente per permettere a Shen Tu Nantian di riprendersi. Dopotutto, Shen Tu Nantian era la stella dello spettacolo oggi. Se non avesse partecipato, sarebbe stato oltraggioso.

Tuttavia l’anima di Shen Tu Nantian non si era ancora ripresa completamente. Se avesse combattuto o usato la Divina Tecnica della Desolazione, sarebbe completamente collassata.

Almeno in situazioni dove non avrebbe dovuto usare le sue energie mentali, sarebbe riuscito a stento a mantenere la sua facciata bella e maestosa.

Inoltre oggi era il giorno in cui il clan Shen Tu avrebbe mostrato la reliquia della Grande Imperatrice per dimostrarne gli effetti. Poi Shen Tu nantian avrebbe potuto usare quest’opportunità per costringere la famiglia Lin a decidere una data per il matrimonio. Non voleva perdere altro tempo a causa dei tira e molla della famiglia Lin.

Credeva che, con la vita di Lin Xintong a rischio, e avendo già riflettuto sui diversi motivi, i superiori della famiglia Lin, inclusa la matriarca, non avrebbero avuto altra scelta se non accettare.

E se avesse ottenuto l’Yin primordiale di Lin Xintong e avessero coltivato in coppia frequentemente, non sarebbe passato molto tempo prima che diventasse un Grande Imperatore.

Solo pensarci riempiva ancora più di entusiasmo Shen Tu Nantian.

Gli altri membri della sua famiglia si sentivano allo stesso modo. Il clan Lin si rese conto che tutta la famiglia Shen Tu stava mostrando un ovvio orgoglio. Sembravano estremamente sicuri della reliquia della desolazione raffinata usando l’antica ricetta della Grande Imperatrice.

Anche se a queste persone non piaceva il modo in cui il clan Shen Tu si comportava, dopotutto era irrilevante. La famiglia Lin finì con il riempirsi di aspettativa e cominciò ad avere fiducia anche lei nella reliquia.

E la protagonista di oggi, Lin Xintong, aveva un’espressione calma mentre rimaneva seduta come se fosse una fata in meditazione. Anche se era la persona che sarebbe dovuta essere più emozionata, era la più indifferente.

In quel momento, Yi Yun arrivò insieme a Su Jie. Quando Lin Xintong vide Yi Yun, rivelò un lieve sorriso e gli annuì.

Yi Yun lo notò e sorrise a sua volta.

Vedendo questa scena, Shen Tu Nantian si incupì. Il suo sorriso trionfante si irrigidì.

Anche Yi Yun percepì lo sguardo di Shen Tu Nantian. Si girò e lo fissò freddamente attraverso la maschera.

Shen Tu Nantian strinse silenziosamente il ventaglio nelle sue mani mentre i suoi occhi emanavano una luce fredda.

Lo sguardo di Yi Yun lo metteva molto a disagio.

Solo vedere Yi Yun comparire gli aveva ricordato immediatamente del suo fallimento alla cerimonia del tè della Divina Tecnica della Desolazione quindici giorni fa!

Era la più grande umiliazione che Shen Tu Nantian avesse mai subìto nei suoi trent’anni di vita.

Se non fosse stato nel territorio della famiglia Lin, avrebbe ucciso Yi Yun in un solo colpo.

Tuttavia, anche se non poteva fargli nulla ora, sarebbe diventato il compagno di Lin Xintong dopo che lei avesse preso la medicina. Allora sarebbe stato per metà il padrone della famiglia Lin. Allora non si sarebbe potuto liberare facilmente di un pesce piccolo come Yi Yun?

Shen Tu Nantian strizzò gli occhi verso Yi Yun per poi girare la testa verso il capo della famiglia Lin, dicendo: “Matriarca, l’ora d’auspicio per assumere la medicina si sta avvicinando. Riveliamo la reliquia della desolazione.”

Sorrise mentre parlava e sventolava gentilmente il ventaglio. Anche se sembrava calmo, chiunque avrebbe sentito la traccia di orgoglio e sicurezza nel tono della sua voce.

Erano così sicuri che la reliquia della desolazione sarebbe stata efficace per Lin Xintong?

“Va bene.” La matriarca della famiglia Lin annuì.

Un po’ di Anziani della famiglia Shen Tu si alzarono immediatamente.

Anche Shen Tu Nantian si alzò e si diresse con loro verso il centro della piazza.

Immediatamente, tutti i membri della famiglia Lin allungarono i colli concentrandosi su di loro.

Come sarebbe sembrata la reliquia della desolazione raffinata usando l’antica ricetta della Grande Imperatrice?

Sentendo gli sguardi di tutti su di sé, Shen Tu Nantian sorrise mentre sporgeva la mano per toccare il suo anello interspaziale.

Una scatola di pietra ricoperta di motivi complicati e dall’aura potente apparì a mezz’aria.

“Per impedire che la forza medicinale della reliquia si disperda, il nostro clan Shen Tu ha usato Oro Viola Eterno e un raffinatore di massimo livello per produrre questa scatola di medicine. Solo il contenitore è estremamente prezioso ed è prezioso quanto una città. Tuttavia, in confronto alla reliquia della desolazione dentro, sarebbe come un pezzo di terra paragonato ad una perla.” Disse ad alta voce Shen Tu Nantian mentre sorrideva.

La città che aveva menzionato naturalmente era una città di guerrieri del mondo Tian Yuan. Molte delle città nel mondo Tian Yuan avevano milioni di anni di storia.

Molte delle persone della famiglia Lin avevano sentito parlare dell’Oro Viola Eterno. Molti giovani non poterono trattenersi dal sussultare.

“Solo il contenitore della medicina è già così costoso. Di sicuro questa reliquia è degna dell'attesa! Naturalmente, se non avessero fiducia nelle loro tecniche, la famiglia Shen Tu non l’avrebbe portata qui.”

“Stavolta, la nostra famiglia Lin produrrà un’impareggiabile Grande Imperatrice. Sarebbe ottimo per entrambe le nostre famiglie.”

Visto che Yi Yun aveva fatto una dimostrazione sbalorditiva alla cerimonia del tè, la sua posizione tra i giovani della famiglia Lin era straordinaria. Durante questo evento, aveva avuto il diritto di sedersi su una sedia, mentre i membri della giovane generazione che stavano discutendo erano seduti dietro i loro maestri.

Sentendo le loro discussioni, Yi Yun fece un respiro profondo mentre aspettava silenziosamente il risultato. In effetti sarebbe stato molto importante se questo avesse permesso a Lin Xintong di ricollegare i suoi meridiani sconnessi.

Perfino la matriarca stava fissando senza battere ciglio la scatola delle medicine che Shen Tu Nantian aveva tirato fuori.

Anche gli altri superiori della famiglia Lin cominciarono a sussurrare e a discutere.

La voce della prozia era particolarmente alta: “Sapevo che Nantian non ci avrebbe deluso. Guarda quanto è sincero il clan Shen Tu. Questa reliquia ci darà sicuramente una piacevole sorpresa! Finché i meridiani sconnessi verranno ricollegati, allora non c’è bisogno di rimandare il matrimonio di Xintong!”

Mentre lo diceva, rivolse lo sguardo verso Lin Xintong. Tuttavia rimase delusa perché l’espressione della giovane era ancora calma come prima. Chi non avesse saputo com’era la situazione avrebbe pensato che la questione non avesse nulla a che fare con lei.

“La prozia ha ragione. Questo matrimonio non può essere più rimandato. Inoltre… le reliquie della Grande Imperatrice sono dodici in totale. Dopo aver preso la prima, bisogna prenderne un’altra ogni mese.”

“Così le reliquie finirebbero in un anno.”

Disse Shen Tu Nantian posando lentamente gli occhi su Lin Xintong e sulla matriarca per un po’. Il suo sorriso sembrava dire implicitamente che aveva tutto sotto controllo.

Lin Xintong si accigliò e guardò Shen Tu Nantian!

Entro un anno!

Questo significava che la famiglia Lin doveva fare la sua decisione riguardo al matrimonio entro un anno!

La famiglia Shen Tu sicuramente non avrebbe permesso che la questione venisse rimandata ulteriormente dopo aver consegnato le dodici reliquie alla famiglia Lin.

Questo significava che la famiglia Lin doveva decidersi entro i prossimi mesi!

Lin Xintong non sapeva se le parole di Shen Tu Nantian riguardo le dodici reliquie fossero vere. Forse il fatto che dovevano essere assunte ogni mese era una menzogna inventata da Shen Tu Nantian per convincerli, ma non era più importante. Il clan Shen Tu aveva solo bisogno di un motivo “legittimo” per costringere la famiglia Lin a fare una decisione!

La matriarca sospirò. Ogni cosa a cui aveva pensato Lin Xintong, l’aveva compreso anche lei naturalmente. Questo le avrebbe impedito di temporeggiare riguardo alla data del matrimonio…


