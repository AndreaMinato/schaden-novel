---
title: Capitolo 409 - Piccolo Serpente Nero
pubDate: 2024-05-27T09:46:59.529Z
tags:
    - tmw
---


“Un anno…”

La matriarca si incupì lievemente mentre guardava Lin Xintong. In quel momento anche lei era stata colta da un dilemma. Finalmente aveva capito perché il clan Shen Tu era stato disposto a fare una concessione e lasciare che Lin Xintong provasse la reliquia della Grande Imperatrice.

Secondo ciò che aveva detto il clan Shen Tu, la reliquia della Grande Imperatrice era estremamente costosa. Non era facile raffinare ogni singola reliquia. Il clan Shen Tu sicuramente non avrebbe permesso a Lin Xintong di provarla concedendo anche anni per decidere. Era impossibile per loro raffinare di nuovo un’altra reliquia simile per curare i meridiani sconnessi di Lin Xintong una volta che si fossero decisi.

Ora, lasciando provare la prima a Lin Xintong, avrebbe dovuto consumare una reliquia ogni trenta giorni per i prossimi undici mesi. Questo significava che la famiglia Lin si sarebbe dovuta decidere riguardo alla proposta di matrimonio del clan Shen Tu.

La prozia di Lin Xintong e gli Anziani che sostenevano il clan Shen Tu non avevano nessuna obiezione. La prozia sorrise contenta e disse: “Caro nipote Nantian, per favore non continuare a tenerci in sospeso. Presto, tira fuori la reliquia della Grande Imperatrice e lascia che ci apra gli occhi!”

Il sesto prozio e gli altri Anziani della famiglia Lin fecero da eco, ansiosi di vedere la reliquia.

“Va bene, aprirò la scatola. Questa reliquia della desolazione è stato il risultato degli sforzi collettivi dei nostri migliori Divini Maestri della Desolazione e alcuni esperti reclusi. Hanno usato grandi quantità di tesori per raffinarla con successo.”

“Dopo che la reliquia della Grande Imperatrice è stata raffinata con successo, è stata sigillata immediatamente nel contenitore. In questa scatola ci sono sette sigilli. Sei di essi sono stati già rimossi e l’ultimo sigillo critico può essere rimosso solo usando la mia energia mentale. Questo per impedire che le proprietà medicinali perdano la loro efficacia.”

Mentre Shen Tu Nantian parlava, sia il suo tono che il suo atteggiamento emanavano un po’ di orgoglio. Era come se avesse spazzato via ogni voce sgradevole riguardo ai suoi errori durante la cerimonia del tè pochi giorni fa.

Quando tirò fuori la reliquia della Grande Imperatrice, Shen Tu Nantian sembrava proprio entusiasta. Con la reliquia in mano, perfino i superiori della famiglia Lin avrebbero dovuto mostrargli rispetto, figuriamoci la generazione più giovane.

“Uno dei sette sigilli può essere rimosso solo usando l’energia mentale di Shen Tu Nantian. La famiglia Shen Tu di sicuro vuole sottolineare quanto è importante Shen Tu Nantian.”

La matriarca rifletté. Capì perché il clan aveva fatto una disposizione del genere. Il processo di raffinamento della reliquia non aveva nulla a che fare con Shen Tu Nantian, eppure avevano preparato apposta un sigillo che aveva bisogno dell’energia mentale di Shen Tu Nantian. Questo era per aumentare la sua importanza, stava anche suggerendo alla famiglia Lin che in futuro Shen Tu Nantian sarebbe stato il capo del suo clan e che aveva una posizione straordinaria nella sua famiglia.

“Va bene, scioglierò questo sigillo. Ecco.”

Shen Tu Nantian sorrise e cominciò a formare un po’ di sigilli con le mani mentre iniettava la sua energia mentale nella scatola d’oro viola eterno.

L’energia mentale necessaria per aprirlo era trascurabile, ma visto che era gravemente ferito, solo scioglierlo fece cambiare lievemente l’espressione di Shen Tu Nantian, mentre le sue labbra impallidivano lievemente.

Shen Tu Nantian fece un respiro profondo e represse il dolore nella sua anima. Finse di aprire facilmente la scatola della reliquia. In quel momento, tutti poterono vedere la vena verde pulsante sulla sua fronte. Chiaramente stava soffrendo molto.

Tuttavia, in quel momento, a nessuno importava di ridere di lui perché tutta la concentrazione era puntata sulla reliquia della Grande Imperatrice nel contenitore!

Nella scatola di medicine d’oro viola eterno, c’era del raso di seta celeste bianca e sopra una reliquia simile ad un cristallo.

Non era sferica, assomigliava ad un anello. Nel buco c’era l’immagine di un piccolo serpente rosso che nuotava in giro lentamente.

Shen Tu Nantian prese la reliquia della Grande Imperatrice con entrambe le mani. Sembrava un piccolo sole mentre emetteva qi Yang estremamente puro!

E la reliquia stessa sembrava avere vita propria. Si poteva capire con un’occhiata il suo valore straordinario!

“È proprio un tesoro!”

Gli sguardi degli Anziani della famiglia Lin si accesero. Potevano capirne il valore con un’occhiata e non potevano smettere di discutere al riguardo.

“Quel serpente rosso è la condensazione di un puro spirito Yang. Anche questa reliquia della Grande Imperatrice è un oggetto di puro Yang. In effetti i meridiani di Xintong sono sconnessi a causa di una quantità troppo pura di qi Yin. Solo un oggetto di estremo Yang può aiutarla a riconnettere i suoi meridiani!”

“Se non sbaglio, tra i materiali di questa reliquia c’è l’essenza vitale dell’osso di un Vero Spirito della desolazione. Inoltre, è anche un vero spirito primordiale che esala puro Qi Yang!”

I Veri Spiriti primordiali erano estremamente rari e potevano essere trovati solo nel profondo delle Divine Lande Selvagge, così era difficile catturarne uno. E quelli di puro Yang erano ancora più rari.

Il valore di ossa del genere era inimmaginabile.

“Non c’è da meravigliarsi che il clan Shen Tu sia così sicuro di sé. Con una reliquia di questo livello, c’è l’80-90% di possibilità di ricollegare i meridiani sconnessi di Xintong!”

Diversi Divini Maestri della Desolazione della famiglia Lin si entusiasmarono vedendo la reliquia.

Erano come spadaccini che vedevano una lama di massimo livello.

Solo vedere una reliquia di così grande qualità era una gioia per loro.

Inoltre c’erano altre undici reliquie di questo livello!

Dopo aver valutato la reliquia della Grande Imperatrice, tutti spostarono gli occhi su Lin Xintong.

Stavano aspettando di vedere se la reliquia sarebbe stata efficace. Gli Anziani della famiglia Lin non vedevano l’ora di verificarlo.

“Ahah, questo Anziano ha un buon occhio!” Shen Tu Nantian mostrò un sorriso orgoglioso. “Questa reliquia è stata proprio raffinata con l’essenza vitale dell’osso di un Vero Spirito di puro Yang. Per quanto riguarda che vero spirito sia, non è appropriato dirlo per me. Il nostro clan Shen Tu è riuscito a raffinare dodici reliquie proprio usando l’essenza vitale del vero spirito. Queste reliquie hanno un collegamento invisibile per loro. Sono state raffinate in serie.”

La gente non poteva verificare se Shen Tu Nantian avesse detto la verità. Sapevano che, visto che lo stava sottolineando di nuovo, significava che una volta che la reliquia fosse stata consumata, la famiglia Lin avrebbe dovuto fare una decisione. Non potevano lasciare che il clan Shen Tu sprecasse l’essenza vitale di un osso di un vero spirito primordiale solo per una prova.

Lin Xintong rimase in silenzio. Sapeva che Shen Tu Nantian stava cercando di costringerli a fare una decisione. Questo la spingeva a non voler provare la reliquia, perché una volta che l’avesse mangiata, sarebbero stati in debito con il clan Shen Tu, causando una situazione complicata.

“Xintong!”

La matriarca poteva capire cosa stava pensando Lin Xintong. In quel momento, perfino lei, che adorava da sempre Lin Xintong, non sarebbe stata dalla sua parte.

I grandi clan dovevano considerare le sottigliezze. La famiglia Lin aveva già accettato di lasciare che Lin Xintong provasse la reliquia, e ora, il clan Shen Tu aveva già mostrato la sua sincerità, così se la famiglia Lin avesse cambiato atteggiamento, sarebbero stati criticati dagli altri.

Inoltre, il punto critico era che la reliquia della Grande Imperatrice aveva suscitato l’interesse della matriarca. Era sempre più convinta che il clan Shen Tu potesse curare i meridiani sconnessi di Lin Xintong.

Il clan Shen Tu avrebbe invitato varie figure importanti di grandi clan per assistere a questa occasione senza avere delle certezze?

“Nn mi sarei mai aspettato… che il clan Shen Tu potesse produrre una reliquia del genere…”

Non lontano da Lin Xintong, anche Su Jie stava sospirando mentre scuoteva silenziosamente la testa. Nemmeno lui, a cui non piaceva il clan Shen Tu, aveva nulla da dire riguardo alla reliquia della Grande Imperatrice.

Se doveva dire la verità, anche lui desiderava che Lin Xintong la provasse. Dopotutto le possibilità che lui potesse curarla erano estremamente poche. Nemmeno lui voleva vederla morire in giovane età, sprecando il suo talento straordinario.

“Xintong, pensaci bene. Un arco incoccato deve tirare la sua freccia. Se non provi la reliquia della Grande Imperatrice, allora la famiglia Lin non avrà più scuse.”

La famiglia Shen Tu aveva invitato così tanti clan come testimoni per costringere il clan Lin a fare una decisione e gli Anziani della famiglia Lin erano contenti della situazione.

Lin Xintong era silenziosa. Immediatamente le persone attorno diventarono silenziose mentre mantenevano gli sguardi su di lei.

L’atteggiamento e la decisione di Lin Xintong erano della massima importanza!

Dato che l’atmosfera stava diventando pesante, la gente sapeva che Lin Xintong in quel momento doveva essere molto tesa.

Una giovane, anche se dotata di straordinario coraggio, forse non avrebbe potuto gestire questa pressione!

In quel momento, nessuno notò che, su una sedia in un angolo, Yi Yun stava fissando la reliquia. I suoi occhi stavano brillando.

<em>La reliquia della Grande Imperatrice… sembra…</em>

Quando Shen Tu Nantian aveva aperto la scatola, Yi Yun aveva attivato la sua visuale d’energia.

La visuale d’energia del Cristallo Viola poteva vedere attraverso ogni illusione e vedere l’essenza di ogni cosa. Anche nella tomba della spada e della sciabola, Yi Yun poteva usare la visuale d’energia del Cristallo Viola per vedere i segni d’energia lasciati dal proprietario nonostante fossero passati milioni di anni.

Questa era un’abilità che non avevano nemmeno i Divini Maestri della Desolazione allo stadio di Grandi Imperatori.

Tuttavia, quando Yi Yun usò la sua visuale d’energia per esaminare la reliquia, trovò qualcosa di strano.

Nella reliquia c’era una piccola quantità di gas nero.

Questo gas nero era nascosto sotto il serpente rosso. Era un altro serpente più sottile e più piccolo e anch’esso stava nuotando in giro lentamente.

Tuttavia, una volta che disattivava la visuale d’energia, non poteva più vederlo. Era come un fantasma che gli faceva balzare il cuore nel petto!

Per qualche motivo, Yi Yun ebbe un brutto presentimento vedendo questo serpente nero. Era un’emozione che non aveva mai provato prima!

Poteva esserci un problema con questa reliquia!

Rendendosi conto di questa possibilità, l’espressione di Yi Yun divenne cupa.

E in quel momento, l’atmosfera nella piazza era ancora pesante, Lin Xintong rimase in silenzio mentre tutti la guardavano. L’atmosfera era diventata fredda!

“Signorino Shen Tu, lascia che dia un’occhiata alla reliquia prima.”

Disse all’improvviso la matriarca della famiglia Lin.

In realtà aveva parlato per alleviare la tensione perché l’atmosfera era troppo imbarazzante. Inoltre avrebbe anche potuto esaminare la reliquia per vedere se c’era qualche problema.


