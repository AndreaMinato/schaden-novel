---
title: Capitolo 41 – Ferito
pubDate: 2023-06-17T14:09:48.024Z
tags:
    - tmw
---


Yi Yun aveva radunato le forze per assorbire l'energia delle ossa della desolazione oggi, ma non si aspettava che sarebbe stato così soverchiante e violento.

Pensava che avrebbe avuto bisogno di almeno cinque o sei giorni per finire di assimilare l'energia.

Al momento però aveva assorbito più energia in quei pochi secondi rispetto a tutto quello che aveva assorbito pochi giorni fa!

Che fosse un risultato dell'apertura dei meridiani?

Yi Yun sentì il calore nei meridiani del suo corpo. All'improvviso capì.

Questa era la prima volta che stava assorbendo le ossa della desolazione dopo essere avanzato al quarto stadio del Sangue Mortale, lo stadio dei Meridiani!

Precedentemente i suoi meridiani erano bloccati, così aveva potuto assorbire l'energia delle ossa della desolazione usando la carne. Visto che c'era un limite alle capacità di assorbimento della sua carne, Yi Yun normalmente si sarebbe saziato velocemente.

Ora che i suoi meridiani si erano aperti però era diverso. I meridiani erano i canali del corpo per trasferire qi vitale, così la loro capacità era di gran lunga superiore rispetto a quella della carne.

I meridiani erano come strade per l'energia. Raggiungere lo stadio dei Meridiani era come aprire una strada di energia nel corpo.

All'inizio l'energia delle ossa della desolazione si sarebbe infiltrata nel corpo di Yi Yun, ma adesso sarebbe entrata direttamente usando i canali dei meridiani. Non c'erano paragoni.

Yi Yun non aveva un'educazione formale riguardo alle arti marziali, così non sapeva di questa differenza. Per questo si era ferito e anche gravemente. Yi Yun aveva aperto i suoi meridiani solo pochi giorni fa, così non poteva sopportare l'ondata di energia.

Aveva praticamente assorbito tutta l'essenza del Pitone Gelido in un istante!

"Esiste un fenomeno del genere... assorbendo troppa energia accadrà questo. Che scalogna." Yi Yun si sentiva estremamente sfortunato. Aveva la sensazione che i suoi meridiani si stessero per rompere. Era come se avesse bisogno di andare all'ospedale per un'indigestione dopo essersi ingozzato ad un buffet di pesce.

In effetti, se l'energia avesse superato una certa quantità, poteva rompere i meridiani di una persona.

Non era un fenomeno nuovo nel mondo delle arti marziali. La gente comune poteva morire per non essere riuscita a digerire erbe antiche. Alcuni guerrieri sarebbero esplosi perché non potevano digerire la reliquia delle ossa della desolazione che avevano consumato.

Questo modo di morire era davvero patetico. Yi Yun pensava che fosse come morire di indigestione.

Si sentiva bruciare e percepì qualcosa in gola, mentre una boccata di sangue risaliva verso la sua lingua.

"Ehi, scimmietta, perché sei a terra? Vuoi fare finta di morire così da non dover lavorare?" Rimproverò aspramente un uomo. Era il padre di "Da Tou". Lo aveva anche usato come confronto per riprendere Yi Yun.

"Dannazione, mi hai sentito?!" Il padre di Da Tou si scaldò vedendo che Yi Yun era rimasto a terra. Gettò giù l'ascia, pronto a dargli un po' di calci. Ma notò il viso pallido del ragazzino e come tremava. Le sue narici e le sue orecchie stavano sanguinando.

Vedendo questo, il padre di Da Tou rimase sbigottito!

Era successo qualcosa!

Anche se il padre di Da Tou non era un brav'uomo perché era aspro e adorava accumulare gli averi degli altri, si sarebbe agitato comunque vedendo una persona morente.

"Presto, riferitelo ai superiori. Dite loro che qualcuno sta morendo." Disse il padre di Da Tou ai suoi compagni.

Da Tou non stava facendo l'uccello del malaugurio, pensava solo che Yi Yun fosse spacciato visto che stava sanguinando dai sette orifizi.

Nel clan tribale Lian non c'era la possibilità di ricevere il soccorso di un medico. A causa della mancanza di risorse, la tribù aveva un'immunità debole, così anche una comune tosse sarebbe stata letale, figuriamoci sanguinare dai sette orifizi.

Così secondo lui Yi Yun sarebbe morto sicuramente.

"Scimmietta, non morire qui per favore. Se vuoi morire vai da qualche altra parte..." Il padre di Da Tou stava per afferrare Yi Yun, ma quando toccò la sua mano, sentì una sensazione di bruciore e gridò di dolore. Inciampò e cadde in una pila di legna. Aveva quasi colpito il calderone bollente di testa. Se lo avesse fatto, sarebbe stato praticamente spacciato.

Anche così, una manciata dei suoi capelli bruciò e si spaventò a morte. Aveva la sensazione che qualcosa fosse entrato nel suo corpo quando aveva toccato Yi Yun.

"Che diavolo...?" Il padre di Da Tou era scioccato. Era troppo strano. Sembrava che fosse stato morso da un serpente. La mano che aveva usato per toccare Yi Yun stava ancora tremando.

"Cosa succede? Cosa succede?" Molti uomini accorsero.

Il padre di Da Tou si era a stento ripreso dallo shock, ma disse: "Questo ragazzino potrebbe essere posseduto. Presto! Informate il giovane maestro Lian!"

Un uomo si precipitò a fare rapporto dopo che il padre di Da Tou finì la sua frase.

Il padre di Da Tou iniziò a riflettere e disse con paura: "Scimmietta... Ah no, fratellino. Cosa c'hai? Devi resistere. Ho già chiamato delle persone. Il dottore della tribù presto sarà qui."

Il padre di Da Tou poteva aver detto questo, ma sapeva che l'unico medico nella tribù non si sarebbe degnato a venire per salvare Yi Yun.

Quel dottore si occupava esclusivamente dei superiori della tribù. Altrimenti, visto che la tribù comprendeva almeno mille persone, non sarebbe mai riuscito ad occuparsi di tutti quanti. Anche se avesse potuto, non sarebbero bastate le medicine. Le medicine del clan Lian erano estremamente preziose.

Così quando una persona povera si ammalava, doveva contare su sé stessa. Se non fosse riuscita a resistere, allora sarebbe morta. Dopotutto una vita non valeva molto.

"Fratellino, sono stato avido prima. Ho rubato il tuo porridge. Per favore non biasimarmi." Il padre di Da Tou non sapeva che Yi Yun era stato apprezzato da Zhang Yuxian, ma vedendo che Yi Yun stava per morire, aveva deciso di riconciliarsi con lui "prima della sua morte". Temeva che il ragazzino si sarebbe trasformato in un fantasma e lo avrebbe perseguitato per vendicarsi.

La gente nelle vaste lande selvagge era superstiziosa. Probabilmente era perché avevano bisogno di un sostegno in questa vita dura. Credevano che i malvagi sarebbero andati all'inferno e i buoni in paradiso. I poveri avevano l'opportunità di reincarnarsi in una buona famiglia.

Yi Yun sentì tutto questo e non sapeva se ridere o piangere. 'Non sono ancora morto ma mi stanno già facendo il funerale praticamente.'

Tuttavia questa era una lezione dolorosa. Se avesse assorbito troppa essenza delle ossa della desolazione, poteva davvero morire.

Era davvero sfortunato. Si diceva che un piacere troppo grande avrebbe portato tristezza e questa descrizione si applicava perfettamente al suo stato attuale.

 .....

Mentre Yi Yun stava soffrendo per i danni ai suoi meridiani e stava sanguinando sai suoi sette orifizi, Lian Chengyu aveva già ricevuto la notizia da Zhao Tiezhu.

"Giovane maestro Lian, eheh. Quel Yi Yun è spacciato. Ho sentito che è posseduto. Sta sanguinando dalle narici e dalla bocca!"

Zhao Tiezhu era molto contento di sentire che Yi Yun era nei guai. Questo ragazzino apprezzato da Lord Lian era sicuramente spacciato.

"Oh?" Lian Chengyu si stava allenando, ma dopo aver sentito le parole del tirapiedi, i suoi movimenti rallentarono e rivelò uno sguardo entusiasta.

Che possessione, Lian Chengyu pensò che fosse solo una superstizione della stupida gente comune. Lian Chengyu era sicuro che fosse dovuto all'energia gelida delle ossa della desolazione e alla pillola della Trasformazione del Sangue.

'È il momento che questo ragazzino muoia!'



