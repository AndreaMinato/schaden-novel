---
title: Capitolo 414 - Sutra del Cuore della Grande Imperatrice
pubDate: 2024-05-27T14:46:59.530Z
tags:
    - tmw
---


Un amministratore della famiglia Lin portò il contratto spirituale.

Era un’antica pergamena fatta dalla pelle di una specie o da un vero spirito primordiali. Il contratto spirituale era inciso con rune complicate che specificavano le condizioni del patto.

Circondata da tutte le rune, c’era l’immagine di un’orribile testa di fantasma.

Vedendo il contratto spirituale, nonna mille mani sogghignò e si ferì al dito con un pugnale, facendo colare sangue sulla figura.

 Dopo che la testa dello spettro entrò in contatto con il sangue dell’anziana, prese vita all’improvviso e volò fuori dal rotolo, dritto nel cuore della nonna mille mani.

Questa testa di fantasma era una maledizione. Se una persona avesse violato le condizioni del contratto e non fosse stata abbastanza potente da resistere a questo incantesimo, il suo cuore sarebbe stato divorato dallo spettro!

Anche Yi Yun fece colare il suo sangue sul contratto. Quando la testa del fantasma entrò nel suo corpo, Yi Yun si sentì gelare il corpo. Sembrava che per un attimo di secondo la sua anima si fosse separata dal suo corpo!

In quel momento, nonna mille mani guardò Lin Xintong.

Senza nessuna esitazione, la giovane passò un unghia sul suo dito indice e con un cenno, una goccia di sangue volò per venti metri, dritta verso il contratto spirituale.

Vedendo il sangue di Lin Xintong formare un sigillo sul contratto spirituale, Shen Tu Nantian mostrò un sorriso soddisfatto.

“Di sicuro la signorina Xintong è elegante…”

Shen Tu Nantian sventolò il ventaglio mentre la guardava. Vedendo il suo fisico aggraziato, il suo sguardo rivelò un’avidità quasi impercettibile. Da oggi, questa donna di massimo livello sarebbe stata sua!

Shen Tu Nantian già non vedeva l’ora di godersi i piaceri tra uomo e donna, ma questa non era l’aspetto più importante…

Il fattore fondamentale era che il clan Shen Tu non solo aveva ottenuto la ricetta della Grande Imperatrice nel regno mistico, ma aveva anche trovato una copia di una tecnica di coltivazione: “Il Sutra del Cuore della Grande Imperatrice”.

Era una tecnica per la coltivazione di coppia e dava grandi benefici all’uomo.

Tuttavia richiedeva una donna dal fisico Yin purissimo.

Nei tempi antichi, solo la Grande Imperatrice impareggiabile sarebbe stata una possibile candidata.

E ora c’era solo Lin Xintong.

Dopo aver ricevuto l’Yin primordiale di Lin Xintong e aver coltivato in coppia con lei, Shen Tu Nantian stesso avrebbe potuto iniziare a praticare il Sutra del Cuore della Grande Imperatrice. Era un’enorme opportunità per lui!

Questo era anche il motivo per cui stava insistendo a fare questo matrimonio ad ogni costo.

“Finalmente è firmato!”

Shen Tu Nantian guardò la pergamena. Il marchio lasciato da Lin Xintong lo entusiasmava.

<em>Da oggi Lin Xintong è mia!

Non importa quando sei pura, anche se non dai attenzione a nessuno, non finirai solo nelle mie mani in futuro?</em>

Solo pensarci fece sorridere con malvagità Shen Tu Nantian.

In quel momento, Yi Yun era già di fronte alla reliquia della Grande Imperatrice. Guardò Shen Tu Nantian, poi la nonna mille mani e l’anziano dalle sopracciglia lunghe.

I tre adesso erano davanti al giovane.

“Iniziamo?”

Disse con un sorriso di derisione Shen Tu Nantian. Voleva vedere Yi Yun in difficoltà.

“Sì, dovreste conoscere la Mano del Cristallo mistico, vero?”

La gente rimase senza parole. Di nuovo la Mano del Cristallo Mistico!

Questo Yi Yun non poteva usare una tecnica nuova?

L’anziano dalle lunghe sopracciglia si accigliò. Non aveva usato questo sigillo di basso livello per molti anni. Usare una tecnica del genere avrebbe solo abbassato la sua reputazione!

“Che signifca questo? Stai cercando di prendermi in giro?”

“Anche se volessi prendervi in giro, non lo farei a costo della vita. È solo che… conosco solo la Mano del Cristallo Mistico al momento, così devo usare questa tecnica.”

Conosceva solo la Mano del Cristallo Mistico?

Quando la gente lo aveva visto usare la Mano del Cristallo Mistico per tutta la durata della cerimonia, si era già insospettita al riguardo. Tuttavia, ora che Yi Yun stesso lo stava dicendo, rimasero senza parole. Un genio della Divina Tecnica della Desolazione poteva usare solo una tecnica, la Mano del Cristallo Mistico?

“Ahahah!” Shen Tu Nantian scoppiò a ridere, Questo ritardato sapeva solo come usare la Mano del Cristallo Mistico e voleva esaminare la reliquia della Grande Imperatrice di massimo livello. Era impazzito?

Proprio quando Shen Tu Nantian fu sul punto di deriderlo, Yi Yun fu il primo a parlare e disse con noncuranza: “Signorino Nantian, perché sta ridendo? È così contento! A proposito, non dovrebbe essere un problema per lei usare la Mano del Cristallo Mistico, vero? Dev’essere estremamente facile per il signorino Nantian usare un sigillo così semplice. Credo che le ferite di quindici giorni fa siano completamente guarite, vero?!”

Le parole noncuranti di Yi Yun fecero cambiare lievemente espressione a Shen Tu Nantian!

Sì, visto che la Mano del Cristallo Mistico era troppo semplice, si era quasi dimenticato di essere ferito!

“Cosa? Il signorino Nantian deve ancora riprendersi?”

Chiese con fare perplesso Yi Yun. Tuttavia arricciò piano le labbra sotto la maschera. Poteva avere l’aiuto di una maestra come la nonna mille mani, ma lui aveva coinvolto Shen Tu Nantina perché aveva deciso di metterlo di nuovo in difficoltà.

Yi Yun era vendicativo, così non si sarebbe fatto sfuggire l’opportunità di metterlo in difficoltà.

Shen Tu Nantian si incupì. Era estremamente orgoglioso e avrebbe sempre lavorato sodo per mantenere la sua immagine modesta e calma di fronte agli altri.

Viveva per la sua reputazione.

Quindici giorni fa, la notizia di come la sua anima era rimasta gravemente ferita alla cerimonia del tè era stata tenuta nascosta dal clan Shen Tu. Se fosse girata voce che l’erede del clan Shen Tu non si fosse potuto riprendere nonostante la grande quantità di medicine preziose, al punto da aver bisogno di almeno un anno per curare le ferite… la gente non sarebbe scoppiata a ridere?

Sfortunatamente per lui, Yi Yun era particolarmente bravo nell’umiliare la gente. Avrebbe mostrato con noncuranza i punti dolenti di Shen Tu Nantian, facendolo infuriare.

“Umpf, non era niente di che. Un po’ di riposo è stato sufficiente!”

I muscoli facciali di Shen Tu Nantian fremettero. In quel momento, non era solo una questione di reputazione, ma riguardava anche il contratto spirituale che era stato formato. Nelle condizioni c’era scritto anche che avrebbero dovuto aiutare Yi Yun durante la sua dimostrazione.

Se Shen Tu Nantian non avesse soddisfatto le condizioni del contratto, forse Yi Yun avrebbe potuto trovare un cavillo per annullare il contratto e questo sarebbe stato di detrimento per loro.

Così Shen Tu Nantian doveva partecipare.

“Ahah, benissimo allora!” Yi Yun mostrò un sorriso perfido. Toccò piano la reliquia della Grande Imperatrice con la punta del dito: “Le mie abilità sono carenti, così anche se posso formare i sigilli della Mano del Cristallo Magico, non posso controllare l’energia della reliquia con i miei sigilli. Così avrò bisogno di usare la vostra forza.”

“Dovete solo formare i sigilli. Non c’è bisogno di controllarli, li guiderò io!”

In realtà, con il Cristallo Viola, Yi Yun avrebbe potuto estrarre direttamente l’energia dalla reliquia della Grande Imperatrice, ma sarebbe troppo scioccante.

Era più ragionevole sfruttare la forza della nonna mille mani e del vecchio dalle sopracciglia lunghe.

“La bestia della desolazione è arrivata?”

Yi Yun guardò la famiglia Lin. Un Anziano si alzò e tirò fuori una bestia della desolazione da una borsa spirituale fatta apposta per ospitare creature viventi.

Era un lupo dagli occhi di fuoco. Era delle dimensioni di un cane ed era molto debole. Tipicamente avrebbe attaccato solo i guerrieri dal Sangue Mortale e avrebbe mangiato i loro organi.

In quel momento, il Lupo dagli Occhi di Fuoco era bloccato da un sigillo. Strinse i denti mentre si dimenava in continuazione.

“È questo il Lupo dagli Occhi di Fuoco. È stato scelto secondo i tuoi requisiti.”

L’Anziano lanciò il lupo verso Yi Yun.

“Va bene, iniziamo!”

Yi Yun annuì con soddisfazione. “Voi tre iniziate a fare i sigilli per favore. La Mano del Cristallo Mistico ha un totale di cento sigilli. Dovete solo farlo fin dall’inizio. Credo che al vostro livello formerete dei sigilli perfetti!”

Yi Yun non temeva che queste persone avrebbero causato problemi di nascosto visto che c’erano così tanti spettatori. Naturalmente non avrebbero commesso errori.

“Umpf! Ti rimane solo un’ora di vita. Goditela finché puoi!”

La nonna mille mani sogghignò mentre muoveva le sue dita sottili. Completò quasi all’istante il primo sigillo della Mano del Cristallo Mistico. Era perfetto.

Per lei, un sigillo di questo livello era un gioco da ragazzi.

Yi Yun aprì la sua visuale d’energia e osservò i sigilli della nonna mille mani. Sapeva che, data la presenza di così tanti testimoni e i vincoli del contratto spirituale, la nonna mille mani non avrebbe osato causare problemi. Tuttavia, visto che era naturalmente cauto, Yi Yun usò comunque la sua visuale d’energia per assicurarsi che il sigillo non contenesse trappole come attacchi spirituali. Solo allora Yi Yun usò la sua energia mentale per attirare il sigillo a sé.

Dopodiché Yi Yun prese il sigillo dell’anziano con le sopracciglia lunghe.

Con i due sigilli in mano, uno a sinistra e uno a destra, Yi Yun guardò Shen Tu Nantian.

“Signorino Nantian, è il suo turno…” Disse con significato Yi Yun.

Tutti volsero gli occhi verso Shen Tu Nantian.

L’espressione di Shen Tu Nantian era scontenta. Grugnì per poi iniziare a formare sigilli cercando di nascondere le sue difficoltà dietro una facciata calma.

Tuttavia questo sigillo influenzò la sua anima. Shen Tu Nantian sentì subito dolore allo spirito. Aveva la sensazione che un ago lo stesse pungendo ed era un dolore straziante!

Shen Tu Nantian strinse i denti e sopportò il dolore. Poco a poco, completò il sigillo. La Mano del Cristallo Viola che non poteva essere più semplice ora lo faceva soffrire.

‘<em>Ragazzino, ti lascerò fare l’arrogante per un po’. Dopo che fallirai, cadrai nelle mie mani e ti farò capire cosa significa desiderare di morire!’</em>

Pensando a questo, Shen Tu Nantian riuscì a completare con grande difficoltà il primo sigillo.

Alla fine il sigillo poteva essere considerato perfetto, permettendo a Shen Tu nantian di mantenere la sua immagine.

Yi Yun attirò il sigillo a sé e lo esaminò con la sua visuale d’energia. Arricciò lievemente le labbra: “Il signorino Nantian in effetti è sbalorditivo. Credo che gli altri 99 sigilli non saranno un problema!”

Le parole di Yi Yun fecero quasi sussultare Shen Tu Nantian, che guardò con fare truce il giovane, desiderando di spellarlo vivo.

“Questo ragazzino!” Strinse i pugni mentre bruciava di rabbia: “Potrai vivere solo per un’altra ora! Che importa se ti tollererò per solo un momento?”


