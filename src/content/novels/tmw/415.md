---
title: Capitolo 415 - Estrarre un Gas Nero
pubDate: 2024-05-27T15:46:59.530Z
tags:
    - tmw
---


I sigilli che Shen Tu Nantian, la nonna mille mani e l’anziano dalle lunghe sopracciglia atterrarono nelle mani di Yi Yun.

La reliquia della Grande Imperatrice era rimasta brillante nella visuale d’energia del Cristallo Viola. Il piccolo serpente nero era come una cicatrice che faceva emanare un’aura pericolosa e malvagia al tesoro.

Yi Yun iniettò la sua energia mentale nel Cristallo Viola e isolò con attenzione l’aura malevola.

Prima di fare questa scommessa, Yi Yun aveva tentato e dimostrato che il Cristallo Viola era efficace sulla reliquia della Grande Imperatrice.

Quando i poteri del Cristallo Viola entrarono in contatto con l’aura malvagia, Yi Yun sussultò. Sembrava che del qi gelido si fosse mosso per i suoi meridiani, diffondendosi per tutto il suo corpo e raggelandolo.

<em>Hiss…</em>

Il piccolo serpente nero sibilava costantemente mentre veniva circondato dai poteri del Cristallo Viola. Lottava con tutte le sue forze, cercando di liberarsi dai vincoli dell’artefatto divino.

Questo sbalordì Yi Yun. Questo qi nero poteva già lottare istintivamente. Questo significava che presto avrebbe evoluto uno spirito!

Dopo aver usato una grossa quantità di materiali preziosi di alto livello e con il passare del tempo, si poteva formare uno spirito intelligente in certi tipi di elisir o reliquie. Nell’istante in cui un guerriero l’avesse inghiottito, sarebbe volato fuori.

Era notevole vedere che la reliquia della Grande Imperatrice aveva quasi formato uno spirito dopo essere stata raffinata di recente.

Se il tesoro avesse posseduto uno spirito, specialmente con quel piccolo serpente nero intelligente, Yi Yun non sarebbe più riuscito a separarlo dalla reliquia usando il Cristallo Viola.

Questo perché l’artefatto divino poteva solo influenzare energie senza vita e prive di proprietario.

Yi Yun guardò i tre sigilli della Mano del Cristallo Mistico nelle sue mani e, senza esitazione, li mandò sul piccolo serpente nero.

“Whew!”

Quando i sigilli premettero sul corpo del serpente, gradualmente lottò sempre meno.

<em>’Se questa reliquia fosse rimasta nella scatola dell’oro viola eterno per uno o due altri mesi, il qi nero probabilmente sarebbe stato capace di assorbire il qi vitale del cielo e della terra, diventando ancora più difficile da controllare. Allora non ci avrei potuto fare nulla nemmeno con il Cristallo Viola.’

‘Precedentemente, quando Shen Tu Nantian ha detto che la reliquia sigillata nella scatola d’oro viola eterno avrebbe perso lentamente le sue proprietà medicinali, scomparendo completamente dopo un anno, sembra che se lo sia solo inventato per costringere la famiglia Lin a decidersi prima.</em>

Pensò Yi Yun mentre guardava Shen Tu Nantian con un sorriso.

“Signorino Nantian, è il momento del secondo sigillo.”

Shen Tu Nantian si incupì mentre sbuffava. Sopportò il dolore mentre iniziava a condensare il secondo sigillo della Mano del Cristallo Mistico.

In quel momento, molti stavano osservando Shen Tu Nantian, inclusi i superiori della famiglia Lin e Lin Xintong.

Come poteva Shen Tu Nantian, che faceva così tanto tesoro della sua reputazione, lasciarsi prendere in giro di fronte a così tante persone?

Ora doveva pagare le conseguenze delle sue decisioni. Shen Tu Nantian stava già iniziando a rimpiangerlo. Perché aveva dovuto nascondere le sue ferite e fingere di essere indifferente al riguardo?

Il secondo, il terzo, il quarto sigillo… fino al dodicesimo.

Shen Tu Nantian riuscì a completarli a stento.

Tuttavia, al dodicesimo, cominciò a sentirsi provato. Le vene della sua fronte sporgevano. Mentre consumava troppa energia mentale, i suoi occhi divennero rossi. Non sembrava più il gentiluomo spensierato che fingeva di essere.

E Lin Xintong lo stava ancora guardando. Shen Tu Nantian teneva molto a non sembrare debole di fronte alla sua futura donna.

Ciò che lo faceva persistere era il pensiero di poter uccidere Yi Yun una volta che la sua dimostrazione fosse fallita.

Tuttavia non c’erano dubbi che Shen Tu Nantian aveva la sensazione che ogni secondo di quest’ora sembrasse un anno!

In quel momento, Yi Yun aveva già usato la Mano del Cristallo Mistico per trattenere completamente il piccolo serpente nero. Dopotutto, per estrarlo, non stava usando la Mano del Cristallo Mistico, ma il potere del Cristallo Viola.

Se avesse voluto, avrebbe già potuto estrarre il piccolo serpente nero.

Tuttavia, vedendo Shen Tu Nantian in queste condizioni, Yi Yun pensò che se non avesse temporeggiato fino all’ultimo momento, certamente avrebbe reso vani gli sforzi di Shen Tu Nantian.

Al quarantesimo sigillo, Yi Yun guardò Shen Tu Nantian e disse con “preoccupazione”: “Signorino Nantian, sembra che stia soffrendo? Sente dolore allo spirito? In realtà ha completato meno della metà dei sigilli della Mano del Cristallo Mistico. Ne mancano ancora circa sessanta. Per cose come il dolore, ci si abitua lentamente con il passare del tempo.”

Shen Tu Nantian si incupì mentre sopportava il dolore pulsante nella sua anima. Strinse i denti: “Farai meglio a preoccuparti di te stesso. Ti mancano solo trenta minuti da vivere.”

Era stata posizionata una clessidra ad un lato della piazza. Un granello dopo l’altro, la sabbia stava scorrendo lentamente dal basso verso l’alto, proprio come lo scorrere della vita.

Dopo altri quindici minuti, ottanta sigilli della Mano del Cristallo Mistico furono completati.

L’espressione di Shen Tu Nantian era feroce mentre la sua fronte era coperta di sudore. I suoi lineamenti erano sfigurati dal dolore.

In quel momento non poteva più fingere. Perfino un bambino di sette anni avrebbe capito che era esausto.

I sigilli che stava formando adesso non erano più perfetti.

Anche se aveva perso la faccia, Shen Tu Nantian continuò a fare del suo meglio. Dopotutto, era scritto nel contratto spirituale che dovesse aiutare Yi Yun a cercare il difetto nella reliquia della Grande Imperatrice. Shen Tu Nantian temeva che sarebbe andato storto qualcosa se non l’avesse fatto.

“Tian’er, resisti ancora un po’. Solo ancora un po’.”

La trasmissione di qi vitale della nonna mille mani risuonò nelle orecchie di Shen Tu Nantian.

Shen Tu Nantian annuì con difficoltà mentre tirava fuori una pillola della crescita spirituale dal suo anello interspaziale e la inghiottì. Dopodiché il suo viso prese un innaturale colore rosso.

All’inizio le sue ferite spirituali stavano guarendo, ma dopo l’impresa di oggi, probabilmente ci avrebbe messo altri mesi per recuperare le forze.

Odiava proprio Yi Yun!

La quantità di sabbia nella clessidra si era quasi esaurita, ne mancava poca.

Vicino, Su Jie, la matriarca Lin e Lin Xintong si stavano tutti preoccupando per Yi Yun.

Mancavano solo cinque minuti! Tuttavia non c’erano stati ovvi progressi con la reliquia della Grande Imperatrice.

Lin Xintong unì le mani e intrecciò le dita. Lei, che era sempre impassibile come il vento, non poteva più rimanere calma.

“Maestro…” Lin Xintong trasmise la sua voce a Su Jie, ma il vecchio scosse la testa: “Non posso vedere nulla nemmeno io. Forse solo gli occhi mutati del ragazzino possono vedere cose del genere.”

Per i presenti, gli occhi mutati di Yi Yun erano misteriosi e incomprensibili. Non sapevano affatto cosa potesse vedere, né sapevano che effetti avessero.

Nessuno si immaginava dell’esistenza di un artefatto incredibile come il Cristallo Viola che superava ogni loro aspettativa.

In effetti alcuni membri della generazione più vecchia del clan Shen Tu avevano usato i loro Occhi Celesti per sondare completamente Yi Yun; tuttavia non avevano individuato nulla di insolito. Di conseguenza, potevano solo accettare che avesse occhi mutati.

240 secondi, 210 secondi, 180 secondi…

Il tempo passava mentre i secondi diventavano minuti, lasciando solo una manciata di sabbia nella clessidra.

Rendendosi conto che non mancava molto, Lin Xintong e gli altri sentirono il cuore in gola. Per quanto riguardava Shen Tu Nantian, anche se stava soffrendo, stava cominciando a sogghignare.

Un insetto gli stava facendo provare così tanto odio, a parte Yun Yantian, l’unica altra persona capace di farlo era stato lo Yi Yun di qualche mese fa.

Aveva già mutilato Yi Yun. Per quanto riguardava questo ragazzino, l’avrebbe ucciso brutalmente usando il metodo più terrificante!

Altri 90 secondi!

Gli occhi di Shen Tu Nantian erano iniettati di sangue mentre guardava Yi Yun per poi osservare Lin Xintong.

Mentre la sua anima era sul punto di lacerarsi, Shen Tu Nantian stava quasi impazzendo. Non poteva più nascondere il modo in cui guardava Lin Xintong con desiderio!

In effetti, in confronto ad uccidere Yi Yun, ottenere Lin Xintong era un desiderio molto più intenso che gli permetteva di persistere. Il piacere che ne avrebbe ottenuto sarebbe stato più grande rispetto a quello che avrebbe sentito uccidendo Yi Yun, anche se avesse potuto ammazzarlo più di mille volte!

Lin Xintong mantenne un’espressione impassibile mentre rimaneva in silenzio.

Vedendo che mancava meno di un minuto e i cento sigilli erano stati completati, alla famiglia Lin si mozzò il fiato. Si poteva sentire cadere perfino uno spillo.

Per quanto riguardava il clan Shen Tu e gli altri, mostrarono sorrisi soddisfatti.

Specialmente Shen Tu Nantian e la nonna mille mani, che non nascosero la loro ferocia e il loro piacere.

“Ragazzino, vedrò come morirai!”

La nonna mille mani ridacchiava come una vecchia strega. Aveva resistito per due anni per questo matrimonio. Ora che aveva tollerato i continui affronti di questo piccolo bastardo. Ne aveva avuto abbastanza!

Una volta che Shen Tu Nantian avesse sposato Lin Xintong e avesse coltivato il Sutra del Cuore della Grande Imperatrice, prima o poi sarebbe diventato un Grande Imperatore di massimo livello.

Poi il clan Shen Tu non solo sarebbe riuscito a superare questo momento di crisi, ma avrebbe anche governato il mondo Tian Yuan.

30 secondi!

Si potevano contare i granelli di sabbia nella clessidra ad occhio nudo.

La nonna mille mani e Shen Tu Nantian guardarono la clessidra con attenzione. Una volta che fosse passato il momento finale, avrebbero ottenuto tutto ciò che volevano!

E in quel momento, accadde qualcosa fuori dall’ordinario.

La reliquia della Grande Imperatrice nelle mani di Yi Yun tremò all’improvviso. La luce brillante emessa dalla reliquia si offuscò e ne uscì del gas nero.

Questo gas sembrava orribile e malvagio. Anche con i numerosi sigilli della Mano del Cristallo Mistico a trattenerlo, si dimenava comunque con violenza. Sembrava un verme nero che faceva rabbrividire la gente!

All’ultimo momento Yi Yun usò il Cristallo Viola per estrarre il gas nero nascosto nella reliquia. La gente poté solo fissare ad occhi spalancati questa incognita completamente inaspettata.

“Cos’è quello?”

Oltre agli Anziani della famiglia Lin, anche i superiori delle famiglie Song e Shen Tu erano scioccati. Il gas nero nelle mani di Yi Yun faceva provare loro inquietudine.

Proveniva dalla reliquia della Grande Imperatrice? Perché sembrava avere vita propria? Se uno avesse mangiato la reliquia, il gas nero non avrebbe iniziato ad occupare il suo corpo?

La gente non ebbe il tempo di scoprire cosa fosse il gas nero perché Yi Yun mosse un dito e lanciò il gas nero nel lupo dagli occhi di fuoco accanto a lui!

Questo lupo dagli occhi di fuoco era la bestia della desolazione che Yi Yun aveva selezionato per l’esperimento!


