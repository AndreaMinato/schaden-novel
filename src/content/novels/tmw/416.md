---
title: Capitolo 416 - Il Segreto della Reliquia
pubDate: 2024-05-27T16:46:59.530Z
tags:
    - tmw
---


“Auuuuu!”

Quando il gas nero entrò nel suo corpo all’improvviso, il lupo dagli occhi di fuoco fremette, per poi iniziare ad avere violente convulsioni.

Aveva sentito anche un gelo pungente che lo irritava.

In quel momento, la nonna mille mani e Shen Tu Nantian erano rimasti completamente sbalorditi. A parte sapere che la reliquia della Grande Imperatrice aveva un difetto, l’antica ricetta che avevano ottenuto descriveva anche nel dettaglio quel punto debole.

Ma nemmeno la nonna mille mani sapeva che si nascondeva un gas nero nella reliquia.

Cos’era?

<em>’Quel ragazzino ha davvero trovato il difetto?’</em> Shen Tu Nantian fissò la bestia della desolazione con occhi iniettati di sangue.

“Impossibile!”

La nonna mille mani gridò istericamente mentre si accigliava. Il suo corpo magro e curvo iniziò a tremare: “Il gas nero che ha trovato è ancora di dubbie origini. L’esito dello scontro non è ancora determinato!”

In quel momento tutti i presenti stavano guardando il lupo dagli occhi di fuoco.

Questa debole bestia della desolazione che aveva una forza equivalente ad un ordinario guerriero dal Sangue Viola, all’improvviso si spaventò sotto gli sguardi di così tante figure potenti e per via del qi gelido appena entrato nel suo corpo. Iniziò a tremare.

Dopo dieci secondi, sussultò ed emise un grido.

Il suo pelo si stava allungando a vista d’occhio. Il lupo dagli occhi di fuoco cominciò a dimenarsi mentre stava ululando sempre più di dolore.

Il colore dei suoi occhi stava diventando sempre più intenso, da rosso pallido a rosso sangue!

“Auuuu!”

I muscoli del lupo dagli occhi di fuoco cominciarono a crepitare mentre batteva la testa a terra e il suo pelo stava crescendo sempre più lungo.

Era bloccato da i sigilli e non aveva modo di romperli con la sua forza. Tuttavia, adesso che i suoi muscoli si stavano espandendo, li stava distruggendo uno dopo l’altro.

“Attenzione!”

La matriarca Lin si alzò immediatamente. Il lupo dagli occhi di fuoco non era una bestia della desolazione potente, ma forse a causa del gas nero questo sarebbe cambiato.

L’energia mentale della matriarca era fissa sulla creatura e, con un cenno del suo dito, un po’ di raggi d’energia racchiusero il lupo dagli occhi di fuoco in una gabbia di qi vitale!

Il lupo dagli occhi di fuoco sembrò impazzire mentre sbatteva disperatamente contro la gabbia, facendosi sanguinare la testa!

E la gente poteva vedere i suoi occhi pieni d’odio e malvagità!

“Cosa succede?!”

Chiese con rabbia la matriarca. Teneva molto a Lin Xintong e, ora che era stato rivelato il problema della reliquia, era infuriata!

“Cosa… cosa c’è di strano?” La nonna mille mani si calmò subito e sbuffò: “L’efficacia della medicina è estremamente forte, così come può il lupo dagli occhi di fuoco sopportarla? Non sarebbe strano se morisse? Non indica nulla!”

Proprio mentre la nonna mille mani finiva di parlare, il lupo dagli occhi di fuoco mutato rilasciò un ululato agghiacciante.

Il suo pelo era arrivato a mezzo metro di lunghezza e i suoi peli addominali stavano già toccando il terreno. Cominciò ad avere forti convulsioni ed era evidente che i suoi muscoli si stessero rimpicciolendo rapidamente fino a formare protuberanze.

In seguito, cominciò a perdere pelo mentre i suoi occhi si stavano infossando.

Non erano più scarlatti, si erano offuscati, come se fosse diventato cieco.

“Sta invecchiando!”

Disse con orrore un Anziano della famiglia Lin.

Il lupo dagli occhi di fuoco stava invecchiando rapidamente ad occhio nudo.

Un lupo dagli occhi di fuoco poteva vivere per secoli, ma sembrava che i centinaia di anni si stessero comprimendo in pochi secondi.

Presto perse tutta la sua vitalità e si accasciò a terra. Aveva perso tutto il suo pelo, lasciando un pezzo di pelle secco. Tuttavia non finì lì.

Sembrava che la pelle di lupo stesse marcendo come se fosse rimasta seppellita per centinaia di anni. E ciò che rimase fu solo una pila di ossa consumate.

“Questo…”

Vedendo la fine del lupo dagli occhi di fuoco, le pupille della matriarca si rimpicciolirono mentre la donna impallidiva.

Era orribilmente tossica!

Cosa sarebbe successo a Xintong se l’avesse mangiata.

Non solo lei, anche Yi Yun era sbalordito. Nonostante avesse potuto capire che l’energia nera era malvagia, non si aspettava che il lupo dagli occhi di fuoco sarebbe morto così.

“Im.. impossibile!”

Anche la nonna mille mani sbiancò. Sembrava una bambola di carta che non solo era da bruciare per i morti, ma che era anche stata strappata!

Accanto a lei, l’espressione di Shen Tu Nantian era ancora più scontento. Le sue tempie sporgevano e il suo cervello stava ronzando come se stessero battendo mille tamburi vicino alle sue orecchie.

Non era come descritto nell’antica ricetta!

Se mangiarla avrebbe ridotto una persona ad una pila di ossa, non avrebbero osato darla a Lin Xintong!

Era il territorio della famiglia Lin. Non volevano morire!

Secondo la descrizione dell’antica ricetta, una volta che una donna con i meridiani Yin sconnessi avesse mangiato le dodici reliquie, sarebbe stata curata dalla sua afflizione, dandole un talento impareggiabile, e la sua coltivazione sarebbe aumentata rapidamente.

Tuttavia la reliquia aveva un fortissimo effetto collaterale. Avrebbe danneggiato la durata della vita della donna.

Anche se le donne con i meridiani Yin sconnessi sarebbero guarite, sarebbero rimaste avvelenate. La loro essenza vitale sarebbe stata erosa dal veleno e avrebbe limitato la durata della loro vita a 2000 anni.

Due millenni sarebbero stati sufficienti per il clan Shen Tu!

Shen Tu Nantian avrebbe sposato Lin Xintong e avrebbe ottenuto il suo Yin primordiale, ottenendo grandi benefici, permettendogli di aumentare rapidamente la sua coltivazione. Inoltre, con l’aiuto di Lin Xintong, sarebbe riuscito a praticare il Sutra del Cuore della Grande Imperatrice. Due millenni sarebbero stati sufficienti per lui per padroneggiarlo.

Inoltre, con l’aiuto della famiglia Lin, il clan Shen Tu sarebbe riuscito a supearre questo momento di crisi, permettendo al patriarca Shen Tu di guarire completamente.

Alla fine, una volta che Lin Xintong fosse morta duemila anni dopo, avrebbe anche eliminato ogni possibilità che diventasse una Grande Imperatrice impareggiabile.

Una volta che una donna dai meridiani Yin sconnessi fosse guarita e fosse diventata una Grande Imperatrice, avrebbe potuto dominare sull’intero mondo Tian Yuan. Nessuno avrebbe potuto competere con lei!

Anche se Shen Tu Nantian fosse diventato un Grande Imperatore, sarebbe stato troppo debole in confronto a Lin Xintong.

Il clan Shen Tu temeva che Lin Xintong potesse avere intenzioni malvagie e che la famiglia Lin avrebbe divorato il loro clan. Era un risultato indesiderabile per loro.

Lasciando che Lin Xintong morisse duemila anni dopo, Shen Tu Nantian sarebbe diventato il numero uno nel mondo Tian Yuan!

Così, questa mossa avrebbe dato molti vantaggi in un colpo solo.

Tuttavia, ora che era comparso Yi Yun, il loro piano era stato mandato completamente a monte. Un ribaltamento degli eventi così improvviso era qualcosa che la nonna mille mani e Shen Tu Nantian non si sarebbero mai aspettati!

Sentirono simultaneamente un gelo pungente!

Questo gelo proveniva dalla matriarca Lin! Era il suo intento omicida!

La nonna mille mani si sentì gelare come se una mano le stesse stringendo il collo, impedendole di respirare.

“Bang!”

In quel momento ci fu un’esplosione!

Non lontano dalla nonna mille mani, la reliquia della Grande Imperatrice era esplosa!


<em>Cosa?</em>

La gente ne fu sorpresa. L’esplosione della reliquia della Grande Imperatrice non era affatto insignificante!

Vedendo le forti onde d’urto in arrivo, l’anziano con le sopracciglia lunghe, che era il più vicino alla reliquia, e altri Anziani di vari clan cercarono di bloccare l’energia.

<em>Boom! Boom! Boom!</em>

Il forte impatto fece barcollare un po’ di Anziani che stavano bloccando l’energia. Le espressioni di alcuni di loro cambiarono lievemente perché chiaramente era stancante per loro.

Lo scoppio della reliquia della Grande Imperatrice era stato molto intenso. Inoltre, la maggior parte dell’energia si era levata al cielo. Sennò gli Anziani avrebbero sputato sangue a causa dell’impatto.

Dopo circa trenta secondi, l’onda d’urto si dissipò. Un po’ di Anziani si asciugarono il sudore freddo dalla fronte mentre provavano paura.

Perché la reliquia della Grande Imperatrice era esplosa?

La gente era confusa, ma la nonna mille mani e Shen Tu Nantian sapevano il motivo dello scoppio.

Quando il clan Shen Tu aveva ottenuto l’antica ricetta della reliquia, avevano trovato anche delle informazioni scritte da un antico Divino Maestro della Desolazione che era un contemporaneo della Grande Imperatrice.

Questo Divino Maestro della Desolazione era un genio impareggiabile. Visto che si era innamorato della Grande Imperatrice, desiderava poter riconnettere i suoi meridiani Yin sconnessi.

Si era sforzato a lungo solo per escogitare la formula dell’antica ricetta che avrebbe potuto riconnettere i meridiani sconnessi della Grande Imperatrice.

Tuttavia, dopo aver completato la ricetta, si rese conto che la reliquia conteneva un’energia malvagia che non poteva essere rimossa.

Questo antico Divino Maestro della Desolazione aveva provato vari metodi per tentare di estrarre l’energia malvagia; tuttavia, una volta estratta, la struttura della reliquia sarebbe collassata e questo sarebbe risultato in un’esplosione!

Così, la reliquia della Grande Imperatrice si era rivelata un grosso fallimento!

Alla fine, perfino quell’impareggiabile Divino Maestro della Desolazione si era dovuto arrendere.

Anche se nonna mille mani lo sapeva, non avrebbe mai osato ammetterlo.

All’improvviso impazzì.

A causa del suo turbamento emotivo, il suo qi vitale iniziò a divampare. La forcina nei suoi capelli cadde a terra e i suoi capelli grigi caddero come un mazzo d’erba selvatica.

All’improvviso guardò Yi Yun con occhi assetati di sangue!

“Piccolo bastardo, hai distrutto la reliquia della Grande Imperatrice del mio clan Shen Tu e l’hai manomessa con del veleno. Hai cercato di incastrare il mio clan! Ti ucciderò!”

La nonna mille mani all’improvviso caricò verso Yi Yun!

Stese i suoi artigli scheletrici che si trasformarono in un’enorme ombra nera che mirò al collo di Yi Yun.

Yi Yun ne fu scioccato e si ritirò velocemente. Naturalmente non poteva schivare l’attacco della nonna mille mani, ma in quel momento, come potevano la matriarca Lin, Su Jie e gli altri rimanere con le mani in mano?

Entrambi e un po’ di Anziani della famiglia Lin fecero la loro mossa!

“Boom!”

Rivelando splendidi raggi color arcobaleno, la forza combinata del gruppo annientò facilmente gli artigli neri della nonna mille mani.

In seguito, i bagliori multicolori non diminuirono e colpirono pesantemente il petto della nonna mille mani.

“Puah!”

Il corpo magro della nonna mille mani si fermò all’improvviso mentre lei sputava una boccata di sangue nero, per poi volare all’indietro. Come un cane morto, sbatté con forza contro una fornace che aveva la funzione di controllare il qi vitale del picco.

“Ding-Dang!”

La grossa fornace tremò vigorosamente emettendo un clangore metallico. La nuca della nonna mille mani si ricoprì di sangue. Scivolò lentamente verso il basso come un pezzo di impasto.

“Piccolo… piccolo bastardo, io… io ti ridurrò in polvere!”

Gridò con ferocia la nonna mille mani, ma nel momento in cu aprì la bocca, sputò altro sangue nero.


