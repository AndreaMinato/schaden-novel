---
title: Capitolo 419 - Ti ringrazio
pubDate: 2024-05-27T19:46:59.531Z
tags:
    - tmw
---


“Mettete tutti i membri del clan Shen Tu sotto custodia!” Ordinò la matriarca Lin. Non solo Shen Tu Nantian, nemmeno a nessun altro Anziano della famiglia Shen Tu fu permesso di andarsene.

La gente del clan Shen Tu si scambiò delle occhiate, incerta sul fato che la aspettava.

Shen Tu Nantian al momento era inorridito. Aveva solo sentito la punizione dello “Smembramento del Cuore” menzionata da Yi Yun, il resto del discorso tra lui e la matriarca si era svolto tutto tramite trasmissioni di qi vitale. Non sapeva cosa aveva deciso il capo della famiglia Lin.

“Matriarca, per favore può bloccare la loro coltivazione?” Disse ad alta voce Yi Yun. La matriarca Lin annuì mentre rimaneva di fronte a Shen Tu Nantian e alla nonna mille mani. Entrambi i loro volti erano coperti di sangue ed erano in pessime condizioni.

Sentendo che la loro coltivazione sarebbe stata limitata, Shen Tu Nantian guardò con odio Yi Yun mentre arricciava le labbra. Voleva proprio farlo a pezzi.

Gli occhi della matriarca emisero un lampo freddo mentre batteva veloce come un lampo i corpi di Shen Tu Nantian e della vecchia.

“Peng!”

Dopo un’esplosione, Shen Tu Nantian tremò mentre veniva scaraventato via per terra per un po’. La matriarca Lin aveva bloccato la sua coltivazione sigillando i suoi meridiani.

Shen Tu Nantian ora stava soffrendo sia per la sua anima ferita che per la sua coltivazione soppressa. Non era diverso da una persona ordinaria adesso.

In realtà, la matriarca Lin voleva proprio distruggergli il dantian, rendendolo direttamente un invalido.

Tuttavia, visto che la famiglia Lin sperava di usare Shen Tu Nantian come pedina di scambio per sapere dov’era il regno mistico della Grande Imperatrice, la matriarca non poteva torturare troppo Shen Tu Nantian. Se non altro, le ferite non sarebbero dovute essere visibili una volta che si fossero tenute le trattative con il clan Shen Tu. Se avessero saputo che Shen Tu Nantian era diventato un invalido, avrebbero rinunciato subito a lui e sarebbero andati in guerra contro la famiglia Lin.

“Amico Yun, ti darò la piena autonomia nella gestione di questa situazione. Credo nella tua discrezione.”

La matriarca Lin aveva molta fiducia in Yi Yun.

Questo sbalordì molti dei superiori del clan Shen Tu. Erano persone importanti nel mondo Tian Yuan. Avrebbero potuto causare facilmente del trambusto visitando un piccolo clan, e il loro capo sarebbe venuto ad accoglierli personalmente. Ora però il loro fato sarebbe stato deciso da un membro della giovane generazione.

Era davvero ridicolo.

I due amministratori della famiglia Lin avevano il compito di ascoltare gli ordini di Yi Yun.

Yi Yun non si fece problemi e disse con semplicità: “Trovate una casa degli ospiti pulita e decente per gli altri membri del clan Shen Tu. Per quanto riguarda questi due…”

Yi Yun guardò Shen Tu Nantian e la nonna mille mani: “Trovate una cella e rinchiudeteli lì dentro.”

Una cella?

I due amministratori della famiglia Lin rimasero scioccati. Questo ragazzino di sicuro stava facendo sul serio. Sia Shen Tu Nantian che la nonna mille mani erano figure importanti nella famiglia Shen Tu, ma lui aveva intenzione di imprigionarli in una cella!

“Piccolo bastardo, farai meglio a non cadere nelle mie mani. Ti farò desiderare di essere morto!”

La nonna mille mani lo maledì. Yi Yun fece un cenno all’amministratore: “Ehi, fratello, imbavagliala.”

<em>Uh…</em>

I due amministratori della famiglia Lin rimasero senza parole e si girarono a guardare la matriarca Lin.

La matriarca Lin disse con noncuranza: “Seguite le sue istruzioni.”

Dopotutto la famiglia Lin era in piena ostilità con il clan Shen Tu, così non c’era bisogno di farsi problemi. I due clan erano già nemici. Ora che la famiglia Lin aveva saputo dei loro complotti, come potevano reagire dopo essere stati pugnalati alle spalle?

Nel mondo dei guerrieri, si poteva sopravvivere solo essendo più crudeli. Solo allora non si sarebbe stati umiliati.

Se l’avessero tollerato e non avessero badato alle incursioni degli altri solo perché erano un super clan, allora prima o poi sarebbero stati divorati dagli altri. Non era sufficiente limitarsi ad una condanna verbale.

Vedendo Shen Tu Nantian e la nonna mille mani venire portati via come cani morti, molti Anziani di grandi clan che avevano buoni rapporti con il clan Shen Tu cominciarono a sudare freddo.

Tra di loro, il vecchio dalle sopracciglia lunghe della famiglia Song, che aveva sostenuto con forza il clan Shen Tu prima, era il più nervoso.

Aveva dichiarato con sicurezza che la reliquia della Grande Imperatrice era priva di problemi. Per dimostrarlo, aveva usato la Mano del Cristallo mistico per aiutare Yi Yun, insieme a Shen Tu Nantian e alla nonna mille mani.

Tuttavia ora era l’unico rimasto lì. Shen Tu Nantian e la nonna mille mani erano stati già trascinati nelle segrete.

L’anziano con le sopracciglia lunghe si asciugò il sudore dalla fronte e disse: “Il mio giudizio è stato offuscato dall’età. Anche se ho partecipato al raffinamento della reliquia della Grande Imperatrice, ho solo visto una piccola porzione della ricetta. Non ho davvero visto problemi nella reliquia.”

La famiglia Song, a cui apparteneva questo Anziano, era molto più debole in confronto al clan Lin. Inoltre, visto che era nel torto, la famiglia Lin avrebbe potuto accusare la famiglia Lin di essere stata una complice. Non sarebbe stato un problema da poco.

Yi Yun aveva immaginato che il vecchio dalle sopracciglia lunghe non sapesse davvero nulla, inclusi anche la maggior parte degli Anziani del clan Shen Tu.

Dopotutto, era meglio che meno persone lo sapessero per assicurarsi che la faccenda venisse tenuta segreta.

“Non ho nulla da dire se l’Anziano Song lo spiega dicendo che il suo giudizio è stato offuscato dall’età.”

“Tuttavia dovrebbe sapere che, quando ho rischiato la vita facendomi avanti e questionando il clan Shen Tu, sono stato sdegnato e sospettato dagli altri. Anziano Song, ha difeso il clan Shen Tu ed era così sicuro di sé, mettendomi in una situazione estremamente sfavorevole. Se non avessi ottenuto l’opportunità per dimostrare le mie capacità o non fossi riuscito a fare la dimostrazione a causa della troppa pressione, finendo con il fallire, allora la mia morte non sarebbe stata importante, ma le trame del clan Shen Tu sarebbero andate a buon fine. Molti anni dopo, quando la signorina Lin sarebbe morta, probabilmente la famiglia lin sarebbe stata divorata dal clan Shen Tu! Allora la situazione sarebbe stata irreversibile.”

Yi Yun non era una persona magnanima. Riteneva ancora che l’Anziano dalle sopracciglia lunghe fosse in un certo modo responsabile, anche se non era consapevole della verità.

Anche se Yi Yun non avesse messo in una situazione terribile l’Anziano dalle sopracciglia lunghe, scuoterlo un po’ non era una brutta idea.

L’anziano dalle sopracciglia lunghe provò una grande amarezza. Questa piccola canaglia non era compassionevole. Poteva rimanere così calmo di fronte a tutte le figure potenti della famiglia Shen Tu, così come avrebbe fallito per via dell’eccessiva pressione?

Chiaramente Yi Yun stava cercando di imbrogliarlo!

Naturalmente non poteva dirlo ad alta voce. Era intelligente e capì i sottintesi dietro le parole di Yi Yun.

Disse: “Sono stato uno sciocco e ho quasi commesso un grave errore. L’amico Yun ha ragione. Non mostrerei abbastanza sincerità limitandomi a delle scuse. Darò una risposta soddisfacente alla famiglia Lin. Inoltre compenserò l’amico Yun.”

All’Anziano dalle sopracciglia lunghe non importava di compensare Yi Yun usando dei beni materiali perché questo giovane era troppo terrificante!

Era ancora così giovane, eppure il suo talento era arrivato ad un livello straordinario. Inoltre aveva appena distrutto le macchinazioni del clan Shen Tu da solo.

Così molte figure potenti erano cadute per mano sua. Shen Tu Nantian e la nonna mille mani erano quasi morti a causa delle sue trame.

Se era così brillante ad una così giovane età, lo sarebbe diventato ancora di più una volta cresciuto.

La famiglia Song poteva essersi alleata al clan Shen Tu, ma era solo a causa dei loro mutui interessi. Anche se di solito seguivano la guida del clan Shen Tu, sarebbe stato ridicolo aiutarli a sopportare un attacco.

L’anziano dalle sopracciglia lunghe era sicuro che Yi Yun avrebbe compiuto grandi imprese in futuro, così era contento di avere un’occasione per farselo amico.

Yi Yun fu soddisfatto dalle parole del vecchio. Sarebbe stato uno sciocco se non ne avesse ricavato benefici. Era anche assolutamente legittimo che lo facesse.

“Amico Yun, questa questione è stata sistemata grazie a te. La famiglia Lin è stata nel mondo Tian Yuan per così tanti anni. Sappiamo bene come punire e come mostrare la nostra gratitudine. Devi essere stanco dopo aver estratto l’energia malvagia. Vai a riposarti. Vieni a trovarmi al picco del Bambù di Giada domattina presto.”

La matriarca mostrò un sorriso affabile a Yi Yun. All’improvviso le venne in mente qualcosa e disse a Lin Xintong che era accanto a lei: “Xintong, dovresti venire anche tu.”

“Sì.” Lin Xintong annuì lievemente. Prima di andare, guardò con significato Yi Yun. Una strana luce brillava ad intermittenza nei suoi occhi.

Anche se aveva detto che credeva in Yi Yun, Lin Xintong era comunque profondamente toccata da come il giovane era riuscito a completare un obiettivo all’apparenza impossibile.

Aveva visto come Yi Yun era rimasto estremamente calmo nonostante i pochi granelli di sabbia rimasti nella clessidra. Quando il giovane aveva estratto l’energia malvagia senza fretta, e l’aveva scagliata nel corpo della bestia della desolazione per dimostrare la tossicità dell’energia malvagia, lei aveva provato una sensazione strana e meravigliosa.

Questo principalmente perché aveva visto questo giovane partire dalle lande selvagge. Aveva assistito al suo incredibile processo di crescita, così questa meraviglia era ancora più intensa.

“Ti ringrazio.”

Lin Xintong mosse gentilmente le labbra mentre queste parole dolci risuonavano nelle orecchie di Yi Yun.

Yi Yun sentì prudere le orecchie per via dei sussurri.

Sorrise lievemente e disse: “Ti devo ringraziare anche io, per aver creduto in me, rischiando la tua dignità e la tua innocenza.”

Lin Xintong disse: “La mia dignità e la mia innocenza non possono competere con la tua vita.”

“Beh, naturalmente non possono farlo per me, ma per la signorina Lin è completamente diverso.”

Yi Yun sapeva che l’onesta Lin Xintong non avrebbe mai rinunciato alla sua dignità solo per continuare a vivere.

Lin Xintong le mostrò un sorriso gentile e non disse altro. Accompagnò la matriarca e se ne andò silenziosamente. La sua splendida figura scomparì nel mare verde di bambù…


