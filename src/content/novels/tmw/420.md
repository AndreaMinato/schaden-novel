---
title: Capitolo 420 - Come si ribalta la situazione
pubDate: 2024-05-27T20:46:59.531Z
tags:
    - tmw
---


Dopo che la matriarca Lin se ne andò con Lin Xintong, Yi Yun rimase sul picco della montagna ad assorbire qi di puro Yang dalla nuvola color arcobaleno.

Anche alcuni degli Anziani della famiglia Lin coltivavano leggi di puro Yang. Anche loro desideravano ottenere l’energia della nuvola, ma avrebbero potuto coltivare qui solo per circa tre ore e non avrebbe dato loro così tanti benefici.

Così si arresero e basta.

Un Anziano della famiglia Lin notò che Yi Yun stava coltivando sotto la nuvola di qi vitale, così si avvicinò e chiese: “Piccolo amico Yun, alleni anche tu una tecnica di coltivazione di puro Yang?”

Dopo la prova delle medicine, la posizione di Yi Yun nella famiglia Lin era migliorata nettamente. Così gli Anziani erano molto più cortesi con lui.

“Sì.”

Yi Yun annuì e l’Anziano disse: “Noi Divini Maestri della Desolazione in realtà non abbiamo molto bisogno di affinare le nostre tecniche di combattimento. Le leggi di puro Yang sono troppo misteriose. Praticare la Divina Tecnica della Desolazione già occupa una grande porzione del nostro tempo. Se bisogna coltivare una legge, basterebbe scegliere qualcosa di più semplice come le leggi dei cinque elementi. Ad esempio quelle del fuoco sono piuttosto buone. In termini di combattimento, sono simili a quelle del puro Yang. Anche se sono più deboli, sono molto più facili da apprendere. Al confronto, le leggi elementali del fuoco sono di gran lunga migliori.”

Visto che aveva una buona impressione di Yi Yun, questo Anziano cercò di dargli indicazioni. Dal suo punto di vista, i giovani erano inevitabilmente troppo ambiziosi. Sarebbero stati troppo ingenui riguardo al loro percorso di arti marziali e avrebbero scelto incautamente di imparare leggi misteriose e difficili come quella Yin e Yang, o dello spazio-tempo, perdendo così tempo prezioso.

“La ringrazio per il consiglio.” Disse con modestia Yi Yun, per poi continuare ad assorbire puro qi Yang.

L’Anziano della famiglia Lin rimase senza parole. Chiaramente il giovane di fronte a lui non lo stava ascoltando.

Visto che aveva scelto leggi di puro Yang, questo ragazzino probabilmente voleva ottenere grandi risultati anche nella via delle arti marziali. Era troppo avido.

Ad esempio, perfino Shen Tu Nantian e Lin Xintong che erano grandi talenti non avrebbero tentato di dedicarsi ad entrambi questi aspetti. Anche se avevano ottenuto buoni risultati nella Divina Tecnica della Desolazione, erano più concentrati sulla via delle arti marziali.

Avrebbero rinunciato ad apprendere i sigilli più complicati mentre avrebbero coltivato leggi marziali più misteriose.

Il vecchio scosse la testa e se ne andò.

E in quel momento Yi Yun aveva già assorbito circa un terzo del qi vitale della nuvola multicolore.

Questo ritmo era pari alla velocità di dissipazione della nuvola stessa.

Yi Yun era auto. Stava usando il Cristallo Viola per assorbire il qi di puro Yang che stava per disperdersi. Facendo questo, perfino un Grande Imperatore non si sarebbe accorto di come il Cristallo Magico la stava assorbendo.

In quel momento, il corpo di Yi Yun era già pieno di energia. Non importava quanto fosse gentile il qi di puro Yang della reliquia della Grande Imperatrice, il suo fisico aveva i suoi limiti.

Il qi Yang rimasto fu immagazzinato nel Cristallo Viola.

Mentre il qi di puro Yang veniva compresso, adesso si era liquefatto in gocce dorate. Sembrava oro fuso ed era estremamente puro.

Vedendo le gocce dorate, Yi Yun provò una grande soddisfazione. Grazie ad esse, il livello della sua coltivazione poteva aumentare rapidamente in breve tempo.

Yi Yun era già rimasto bloccato agli stadi iniziali delle fondamenta Yuan da un po’ di tempo.

A parte le gocce dorate, il Cristallo Viola conteneva altre due energie.

La prima era lo spirito di puro Yang, che era ciò che Yi Yun aveva ottenuto alla Porta della Stella Caduta.

La seconda era un’energia Yin estremamente fredda. Quando Yi Yun era stato gettato in una cella da Shen Tu Nantian, Shen Tu Nantian lo aveva costretto a mangiare la Pillola Divina Yin dei Sette Mali.

Questa Pillola Divina Yin dei Sette Mali conteneva un’energia Yin estremamente fredda. Se il Cristallo Viola non avesse assorbito e compresso la sua forza, la coltivazione del giovane sarebbe stata distrutta.

Pensando a questo, Yi Yun mostrò un sorriso beffardo. Era il momento di visitare il signorino Nantian. Lo avrebbe ripagato con la stessa moneta!

Dopo aver assorbito tutto il puro qi Yang, Yi Yun non ebbe fretta di andarsene. Gettò un’occhiata verso la pila di ossa lasciate dal lupo dagli occhi di fuoco e le mise da parte.

Con la visuale d’energia del Cristallo Viola, si era reso conto che l’energia nera era ancora nascosta tra le ossa.

Dopo aver esaminato con attenzione il gas nero, Yi Yun si era reso conto che non solo non presentava segni di deterioramento dopo aver inghiottito la vitalità e la carne del lupo dagli occhi di fuoco, ma era diventata più forte.

Naturalmente, visto che il lupo dagli occhi di fuoco era troppo debole, l’energia malvagia non si era rafforzata troppo. Tuttavia questa scoperta allarmò Yi Yun.

Cos’era questa energia malvagia? Sembrava che potesse crescere!

Sembrava troppo mistica ed era estremamente inquietante!

Che potesse crescere indefinitamente?

Pensando a questo, Yi Yun scosse la testa e scartò quest’idea. Era improbabile visto che il clan Shen Tu aveva usato tesori del vero spirito come materiali per raffinare la reliquia della Grande Imperatrice.

Non avrebbero trovato materiali più preziosi.

In queste circostanze, l’energia malvagia non sarebbe riuscita a crescere indefinitamente.

Ma…

Sarebbe stato sufficiente usarla contro Shen Tu Nantian.

Yi Yun sorrise mentre si dirigeva verso le segrete.

…

Le segrete della famiglia Lin erano una fortezza.

Le prigioni erano state costruite con un metallo speciale. Le formazioni mistiche lo rendevano indistruttibile!

Prima di gettarli nelle segrete, avrebbero bloccato la coltivazione dei prigionieri, così nemmeno una figura come il Monarca Empireo dei Diecimila Fantasmi sarebbe riuscito a scappare da qui una volta che fosse stato imprigionato.

Le segrete della famiglia Lin in passato avevano ospitato una persona demoniaca che aveva causato molti problemi nel mondo Tian Yuan. Era rimasto qui fino alla sua morte.

Le segrete erano localizzate nel picco dell’inferno della morte, una delle diciotto vette principali della famiglia Lin. Dalla cima c’era un passaggio lungo migliaia di metri. Le segrete erano localizzate dall’altra estremità della via, nelle profondità della montagna.

“Aprite la porta!”

Yi Yun entrò facilmente nel sotterraneo grazie al mandato che gli era stato dato dalla matriarca Lin. Shen Tu Nantian e la nonna mille mani erano imprigionati dentro una grossa cella.

Le mani e le gambe di Shen Tu Nantian erano incatenate.

Questa scena era troppo familiare per Yi Yun.

Il destino era capriccioso, Yi Yun era stato incatenato in una cella un po’ di mesi fa da Shen Tu Nantian. Ora la situazione si era ribaltata.

Il mondo era proprio imprevedibile.

Accanto a Shen Tu Nantian, la nonna mille mani era sospesa a mezz’aria da catene. I suoi capelli erano scompigliati e assomigliava ad un fantasma feroce. Quando vide comparire Yi Yun, iniziò subito a dimenarsi.

“Crash!”

Le catene si strinsero e non importava quanto la nonna mille mani lottasse, non riuscì ad afferrare Yi Yun. Dal suo sguardo sembrava che volesse sbranare Yi Yun, pezzo per pezzo.

“Piccolo bastardo! Ricorda questo giorno, perché mi assicurerò che desideri di non essere mai nato!”

La nonna mille mani odiava così tanto Yi Yun, era stato tutto a causa sua.

Vedendo quella vecchia faccia odiosa e rugosa, il giovane scosse la testa: “Sembra che non hai accettato il fatto che i tuoi poteri sono stati sigillati. Ora non puoi più minacciarmi…”

Mentre parlava, Yi Yun alzò una mano all’improvviso e le diede uno schiaffo spietato.

“Pa!”

Dopo il forte schiaffo, la nonna mille mani sbatté con forza contro il muro. La sua faccia coperta di sangue nero secco che sembrava fango. Tuttavia non era stato a causa del colpo di Yi Yun, ma dell’attacco combinato della matriarca Line  di un po’ di Anziani della famiglia Lin.

“Piccolo bastardo? Tsk!” Yi Yun tirò fuori un asciugamano dal suo anello interspaziale e rimosse le macchie di sangue nero dalla sua mano per poi gettarlo a terra. “Quante volte mi hai insultato? Probabilmente dieci o venti volte? Sono stato abbastanza paziente fino ad ora, vecchia strega…”

Mentre parlava, Yi Yun scagliò un altro pugno spietato contro l’occhio destro della nonna mille mani!

Yi Yun divenne soddisfatto sentendo il pugno che incontrava la carne.

La nonna mille mani strinse i denti mentre lo fissava. Era infuriata, ma non poteva fargli nulla. Non era mai finita in condizioni così patetiche in tutta la sua vita, ora veniva picchiata brutalmente da una formica!

“Yun!” Shen Tu Nantian fissò Yi Yun. “Non dimenticare che tra pochi giorni uscirò da qui. Gli Anziani nella mia famiglia scambieranno informazioni riguardo al regno mistico della Grande Imperatrice per salvarmi!”

“Ricorderò come mi hai trattato oggi. Ti consiglio di mostrare un po’ di moderazione per lasciarti una via d’uscita dopo!”

Shen Tu Nantian era intelligente. Sapeva che se avesse insultato Yi Yun sarebbe stato solo schiaffeggiato.

In quanto uomo saggio che non avrebbe combattuto quando la sorte non era a suo favore, sfruttò il fatto che prima o poi la famiglia Lin l’avrebbe lasciato andare per avvertire Yi Yun di non approfittarsi troppo della situazione.

Yi Yun si accarezzò il mento e annuì: “È ragionevole! Tuttavia, in base a ciò che dici, dovrei apprezzare il tempo che ho adesso. Dovrei maltrattarti per bene finché posso…”

Mentre parlava, Yi Yun diede un forte schiaffo a Shen Tu Nantian.

“Pa!”

Il palmo di Yi Yun entrò in pieno contatto con la faccia di Shen Tu Nantian, che sbuffò e fu scaraventato via.

Era pieno di ferite, così era già al suo ultimo respiro. Visto che la sua coltivazione era stata soppressa, Shen Tu Nantian ebbe la sensazione che mille tamburi stessero tuonando accanto al suo orecchio. Cominciò ad avere conati di vomito mentre si accasciava a terra.

I danni alla sua anima erano troppo profondi. Solo usare un po’ della sua energia mentale o ricevere un attacco fisico avrebbe causato delle ripercussioni sulle sue ferite, dandogli un terribile mal di testa.

“Tu… tu…” Gli occhi di Shen Tu Nantian diventarono rossi mentre fissava Yi Yun con ferocia: “Non ho nessuna ostilità nei tuoi confronti, perché mi tratti così?”

Shen Tu nantian non osò più dire parole coraggiose.

La nonna mille mani era stata schiaffeggiata quando aveva insultato Yi Yun.

Era finito allo stesso modo quando aveva minacciato Yi Yun.

In tal caso, poteva solo adottare un approccio più tollerante.

“Nessuna ostilità?” Yi Yun mostrò un sorriso di derisione.

Queste parole fecero diventare pensieroso Shen Tu Nantian.

Si erano già incontrati prima?

Pensandoci bene, perché questo ragazzino portava una maschera? Inoltre aveva anche cambiato la sua voce, chiaramente stava cercando di nascondere la sua identità.

Shen Tu Nantian ebbe un brutto presentimento. Fissò gli occhi di Yi Yun. La maschera non copriva anche i suoi occhi, ma era molto difficile riconoscere una persona solo dallo sguardo.

Shen Tu Nantian ebbe solo la sensazione che sembrassero familiari, ma non poteva ricordare dove li avesse visti in passato.


