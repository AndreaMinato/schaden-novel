---
title: Capitolo 422 - Ti aiuto a guarire
pubDate: 2024-05-27T22:46:59.531Z
tags:
    - tmw
---


La Pillola Divina Yin dei Sette Mali in realtà non era velenosa. Conteneva solo un’energia Yin estremamente fredda e opprimente. Se una persona priva di coltivazione l’avesse inghiottita, i suoi meridiani si sarebbero infranti, distruggendo le fondamenta della sua coltivazione.

Vedendo Yi Yun tenere la Pillola Divina Yin dei Sette Mali in mano, le bocche della nonna mille mani e di Shen Tu Nantian fremettero. Tuttavia non credevano che il giovane sapesse di questa pillola, era troppo preziosa. Era stata prodotta usando una ricetta segreta fatta dal clan Shen Tu. Un membro della giovane generazione come Yi Yun non ci sarebbe mai entrato in contatto.

Yi Yun giocherellò con la pillola. Solo tenerla gli faceva sentire un gelo penetrante.

Poteva ancora ricordare la sensazione del qi di ghiaccio che entrava nel suo midollo due mesi fa.

Allora, quando il qi gelido si era precipitato nel suo dantian e in tutti i suoi vasi sanguigni, aveva sentito freddo anche nel profondo della sua anima. Aveva iniziato ad erodere perfino il suo qi vitale Yang.

Di conseguenza, il suo viso era impallidito e il suo corpo era tremato. Si erano formati ghiaccioli nelle sue sopracciglia e tra i suoi capelli. In seguito, anche i suoi capelli erano diventati bianchi.

Yi Yun stava dando le spalle a Shen Tu Nantian mentre teneva la pillola tra l’indice e il pollice. Di fronte alla luce di candela delle segrete, poteva vedere la pillola cristallina. La luce di candela sfavillante sembrava irreale e splendida quando ci passava attraverso.

Yi Yun strinse gli occhi. Questa era la pillola che Shen Tu Nantian lo aveva costretto ad inghiottire, causandogli un enorme dolore e spingendolo quasi sull’orlo della morte.

Yi Yun trascorse molto tempo ad ammirare questa pillola.

Dietro Yi Yun, la nonna mille mani e Shen Tu Nantian si scambiarono un’occhiata. Nessuno dei due capì cosa stava facendo.

<em>’Questo ragazzino, perché è così interessato alla Pillola Divina Yin dei Sette Mali? Non può essere…’</em> Shen Tu Nantian era allarmato. Una pillola così pericolosa era caduta nelle mani di questo ragazzino, non era contento che la sua vita fosse completamente nelle mani di un’altra persona e che non potesse opporre la minima resistenza.

<em>’Impossibile! Questo piccolo bastardo non proviene da una famiglia famosa, è evidente. Dev’essere uno zoticone che Su Jie ha trovato in qualche regione remota. Con la sua esperienza, come può riconoscere la Pillola Divina Yin dei Sette Mali? Potrebbe perfino pensare che sia un tesoro.’</em>

La nonna mille mani disprezzava le origini di Yi Yun. Nel mondo di Tian Yuan, i membri delle famiglie importanti tendevano a sviluppare un complesso di superiorità. I grandi clan avevano enormi eredità difficili da comprendere. Così come poteva un guerriero di origini umili competere con loro?

Così, la nonna mille mani disprezzava completamente Yi Yun. Ai suoi occhi, era solo una formica. Era solo estremamente irritata dal fatto che adesso era nelle sue mani.

Mentre ammirava la Pillola Divina Yin dei Sette Mali, Yi Yun all’improvviso disse: “Non sono riuscito a trovare nessuna notizia riguardo al regno mistico della Grande Imperatrice nei vostri anelli interspaziali.”

Sentendo queste parole, Shen Tu Nantian sogghignò. Stava pensando, non era ovvio?!

Naturalmente non l’avrebbe mai detto ad alta voce. Non era un buon momento per agitare Yi Yun.

“Sembra che nessuno di voi abbia intenzione di rivelare informazioni riguardo al regno mistico della Grande Imperatrice.” Disse Yi Yun.

Un’altra ovvia str***ata!

Shen Tu Nantian sapeva che le informazioni riguardo al regno mistico della Grande Imperatrice erano il solo asso nella manica che potevano farlo sopravvivere. Sicuramente non le avrebbe rivelate. Questo ragazzino doveva essere un ritardato mentale.

Mentre Shen Tu Nantian stava pensando male di lui, all’improvviso Yi Yun si girò e guardò lui e la nonna mille mani con uno sguardo scherzoso.

Shen Tu Nantian si incupì. Non capiva il significato dietro il suo sguardo. In quel momento la nonna mille mani si incupì mentre diceva con voce roca: “Restituisci la spada del Gelo Eterno a Tian’er e la mia sciabola. Non dovresti contaminare questi oggetti. Se non la smetterai, quando il mio clan Shen Tu verrà a negoziare, non te la lasceremo passare liscia!”

La spada del Gelo Eterno era la compagna di Shen Tu Nantian, che era la lama azzurra di cui si era appropriato Yi Yun. Era l’oggetto più prezioso di Shen Tu Nantian.

Sarebbe stato normale che il clan Shen Tu reclamasse la spada una volta iniziate le trattative.

Per quanto riguardava la pillola del baco da seta del gelo spirituale?

Yi Yun esitò per un po’. Stava tenendo una pillola del baco da seta del gelo spirituale in mano?

Vedendo lo sguardo opaco della nonna mille mani verso la Pillola Divina Yin dei Sette Mali, Yi Yun capì subito le intenzioni della vecchia megera.

“Dici che sto tenendo una pillola del baco da seta del gelo spirituale?”

Yi Yun sembrò lievemente stupito mentre teneva il medicinale in mano.

“Cosa credi?” La nonna mille mani sorrise con sdegno: “Che zoticone, non provieni da una buona famiglia. Che importa se hai un po’ di talento? Non puoi nemmeno identificare oggetti preziosi! Non puoi nemmeno capire che stai tenendo in mano una pillola del baco da seta del gelo spirituale!”

La nonna mille mani derise Yi Yun con la sua voce stridula.

La pillola del baco da seta del gelo spirituale che aveva menzionato era molto più famosa. Inoltre, nell’anello interspaziale della vecchia, c’era una pergamena che parlava della pillola del baco da seta del gelo spirituale.

Era estremamente simile alla Pillola Divina Yin dei Sette Mali. Perfino un alchimista esperto non sarebbe riuscito a distinguere tra le due con una sola occhiata.

Tuttavia gli effetti dei due medicinali erano estremamente diversi.

La pillola del baco da seta del gelo spirituale era una medicina estremamente buona. Trascurando la difficoltà nel raffinarla, solo gli ingredienti necessari erano solo lievemente inferiori ai materiali della reliquia della Grande Imperatrice.

“La pillola del baco da seta del gelo spirituale non è qualcosa che può usare una persona del tuo livello. Sei l’apprendista di un Divino Maestro della Desolazione dal potere combattivo insignificante. Quella pillola è inutile per me. Restituiscimela, o lo menzioneremo sicuramente nelle trattative. La famiglia Lin finirebbe in una posizione di svantaggio. Vuoi ancora rimanere nella famiglia Lin. Credi che la matriarca Lin ti permetterà di causare tutto questo trambusto?!”

Le parole della nonna mille mani erano estremamente ragionevoli, così tanto che quasi Yi Yun ci credette.

Tuttavia…

Yi Yun scosse piano la testa.

Pillola del baco da seta del gelo spirituale? Pillola Divina Yin dei Sette Mali?


Un membro della giovane generazione dall’intuizione limitata non sarebbe riuscito a fare distinzioni tra due pillole estremamente simili. Tuttavia Yi Yun aveva mangiato personalmente la Divina Pillola Yin dei Sette Mali. Si ricordava bene del dolore dovuto al gelo penetrante che arrivava fino all’osso.

Così poteva essersi sbagliato?

“Stai dicendo che questa è la pillola del baco da seta del gelo spirituale?”

Yi Yun sorrise. La pillola del baco da seta del gelo spirituale era un tesoro. La nonna mille mani lo stava facendo apposta per ingannarlo!

Vedendo la maschera fredda di Yi Yun e il suo tono beffardo, la nonna mille mani sussultò.

Che questo ragazzino sapesse già tutto?

Voleva fargli pensare che stesse tenendo una pillola del baco da seta del gelo spirituale. Se Yi Yun avesse continuato a frugare nel suo anello interspaziale, avrebbe visto una pergamena che la introduceva, presentando caratteristiche quasi identiche alla Pillola Divina Yin dei Sette Mali.

Allora Yi Yun le avrebbe creduto sicuramente.

E la pergamena descriveva come membri della giovane generazione di livello inferiore avrebbero potuto usare la pillola del baco da seta del gelo spirituale. Si poteva bere la zuppa fatta sciogliendola nell’acqua.

Una volta preparata la zuppa, le sue proprietà medicinali si sarebbero disperse lentamente e allora perfino un giovane allo stadio delle fondamenta Yuan avrebbe potuto berla.

La nonna mille mani credeva che data l’avidità di Yi Yun, più lei avesse finto che la pillola fosse preziosa e avesse insistito che il clan Shen Tu avrebbe voluto farsi restituire il medicinale, e più lui sarebbe stato riluttante a ridargliela.

Avrebbe ingannato la famiglia Lin e l’avrebbe rubata di nascosto per poi scioglierla nell’acqua.

Allora avrebbe inghiottito una Pillola Divina Yin dei Sette Mali!

Alla fine, una volta che il qi gelido fosse entrato nel suo corpo, i suoi meridiani sarebbero stati danneggiati, distruggendo la sua coltivazione.

Questo era il risultato che la nonna mille mani sognava di vedere.

<em>’Impossibile, date le sue conoscenze, è impossibile che sappia riconoscere le differenze tra la Divina Pillola Yin dei Sette Mali e la pillola del baco da seta del gelo spirituale.’</em>

Mentre la nonna mille mani stava riflettendo, Yi Yun iniziò a dire lentamente: “Capisco, una pillola del baco da seta del gelo spirituale! Non oserei proprio appropriarmi di una pillola così preziosa! Se la prendessi, il clan Shen Tu insisterebbe a reclamarla durante le trattative. Allora danneggerei la mia reputazione e questo influenzerebbe le negoziazioni. Se non potrò ottenere notizie del regno mistico della Grande Imperatrice, sarebbe stato proprio un grande errore da parte mia.”

La disponibilità di Yi Yun ad ammettere il suo errore scioccò la nonna mille mani e Shen Tu Nantian.

La nonna mille mani temeva di fare insospettire il giovane, per questo si era comportata in quel modo. Non si sarebbe mai aspettata che sarebbe stato controproducente. Questo ragazzino era troppo frivolo. Come poteva cambiare atteggiamento così facilmente?

Shen Tu Nantian e la nonna mille mani cercarono velocemente di farsi venire un’idea nella speranza di spingere Yi Yun ad inghiottire la Pillola Divina Yin dei Sette Mali senza farlo insospettire.

Tuttavia, in quel momento, Yi Yun si era già avvicinato a Shen Tu Nantian e sorrise: “In realtà siete entrambi gravemente feriti. Siete ospiti della famiglia Lin, ma siete in pessime condizioni. Mi dispiace. Dato che questa pillola del baco da seta del gelo spirituale è così preziosa, la darò a te. In questo modo potrai curare le tue ferite, così almeno la famiglia Lin non verrà criticata per la sua scarsa ospitalità.”

Mentre Yi Yun diceva queste parole, aprì la bocca a Shen Tu Nantian.

L’espressione di Shen Tu Nantian cambiò immediatamente!

“Cosa… stai facendo?!”

Shen Tu Nantian era inorridito, ma Yi Yun finse di sembrare perplesso: “Ti aiuto a guarire!”

Mentre lo diceva, mise la Pillola Divina Yin dei Nove Mali nella bocca di Shen Tu Nantian. Nel momento in cui toccò la sua lingua, il gelo penetrante entrò nel suo corpo, spaventando Shen Tu Nantian.

Le sue labbra impallidirono e sbiancò. Era quasi spaventato a morte!

Per una persona come Shen Tu Nantian, la morte non era terrificante quanto un danno a tutti i suoi meridiani e la perdita della coltivazione. Era diecimila volte più spaventoso della morte!

“No! Fermo!”

Gli occhi di Shen Tu Nantian si iniettarono di sangue mentre lottava con tutte le sue forze. Tuttavia come poteva resistere a Yi Yun quando la sua coltivazione era completamente bloccata? La Pillola Divina Yin dei Sette Mali cominciò a sciogliersi nella sua bocca. Tracce di essenza medicinale cominciarono ad entrare nei suoi meridiani e nei suoi vasi sanguigni!

“Fermo ragazzino!”

Anche la nonna mille mani era terrorizzata e gridò. Tuttavia Yi Yun la ignorò.

“Piccolo bastardo, ti ucciderò!”

La nonna mille mani caricò in avanti, ma Yi Yun le diede un calcio laterale, scaraventandola all’indietro!

“Peng!”

La nonna mille mani sbatté contro il muro con fare patetico. Vedere come il suo adorato nipote stava per perdere la sua coltivazione la fece illividire.

“Tu… sai che pillola è?”

Disse con voce tremante la vecchia. In quel momento si era resa conto di una possibilità.

“Riconoscerei la Pillola Divina Yin dei Sette Mali anche se fosse sciolta!”

Disse con noncuranza Yi Yun mentre la nonna mille mani era rimasta sbigottita. Com’era riuscito a riconoscerla? Aveva anche chiamato la pillola con il nome giusto!

E in quel momento la Pillola Divina Yin dei Sette Mali era ancora nella bocca di Shen Tu Nantian. Stava lottando per non inghiottirla mentre si stava riempiendo di disperazione!


