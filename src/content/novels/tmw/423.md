---
title: Capitolo 423 - Così eri tu
pubDate: 2024-05-27T23:46:59.532Z
tags:
    - tmw
---


Shentu Nantian non si era mai sentito così impotente. In passato era stato lui a decidere del fato degli altri. Si era goduto la sensazione di avere potere assoluto sulla vita e sulla morte di una persona.

Non importava quanto la sua vittima lo implorasse, avrebbe fatto come desiderava.

Tuttavia, ora la sua vita era nelle mani di un’altra persona. Non importava quanto lo pregava o si mostrava più tollerante, l’altra parte avrebbe potuto decidere del suo fato come voleva. Questa sensazione stava spingendo Shen Tu Nantian sull’orlo del collasso!

“No… No!”

Disse con difficoltà Shen Tu Nantian. Era arrogante per natura ed era stato venerato mentre cresceva. Non aveva mai provato un’umiliazione del genere.

Tuttavia ora doveva cedere. Nelle sue condizioni, inghiottire la Pillola Divina Yin dei Sette Mali avrebbe distrutto sicuramente la sua coltivazione. Non c’erano dubbi al riguardo!

Yi Yun rimase impassibile. Mentre faceva cenno di afferrare qualcosa nell’aria, solo la sua energia mentale da Divino Maestro della Desolazione gli permetteva di controllare telecineticamente il medicinale.

“Fermo, fermati presto!”

La nonna mille mani era preoccupata. Non voleva vedere il suo nipote più talentuoso venire mutilato da Yi Yun.

“Questa pillola distruggerà la coltivazione di Tian’er. Se Tian’er venisse reso un invalido, perderebbe il suo valore. Il clan Shen Tu non ti darebbe le informazioni riguardo al regno mistico della Grande Imperatrice se accadesse. E io preferirei morire che dirtelo” Se lo farai, non otterrai nulla!”

Disse frettolosamente la nonna mille mani.

La matriarca Lin non avrebbe ucciso, né mutilato Shen Tu Nantian, aveva ancora bisogno di lui per scambiare informazioni per il regno mistico della Grande Imperatrice.

Shentu Nantian e la nonna mille mani lo sapevano, così credevano che al massimo Yi Yun li avrebbe solo fatti soffrire e non avrebbe fatto nient’altro. Tuttavia, ora che entrava sempre più essenza medicinale nel corpo di Shen Tu Nantian, la nonna mille mani diventò terrorizzata!

Mentre controllava la pillola, Yi Yun mostrò un ghigno: “Non preoccuparti. Come posso davvero renderlo un invalido? Conterò sul signorino Nantian per scambiare informazioni su quel regno mistico!”

La nonna mille mani tirò un sospiro di sollievo. Almeno questo piccolo bastardo non aveva perso la sua razionalità.

Tuttavia, vedendo che Yi Yun non si era fermato, la vecchia disse con rabbia: “Allora fermati, presto. Di questo passo Tian’er perderà davvero la sua coltivazione! Quando accadrà, se i meridiani sconnessi di quella piccola strega non saranno ricollegati, la famiglia Lin ti riterrà responsabile! Credi davvero che ti permetteranno di comportarti in questo modo? Quella piccola strega è la persona a cui tengono di più. Se rovini i piani della famiglia Lin, nessuno potrà salvarti!”

“Giusto, ciò che dici ha senso.” Disse lentamente Yi Yun. Tuttavia, mentre parlava, l’essenza medicinale della Pillola Divina Yin dei Sette Mali continuò ad entrare lentamente nel corpo di Shen Tu Nantian. Shen Tu Nantian era impallidito, non poteva più dire una sola parola. Stava cominciando a tremare dalla testa ai piedi!

Poco a poco, il qi gelido si agitò nel suo organismo. Nelle sue sopracciglia stavano iniziando a formarsi dei ghiaccioli.

Yi Yun continuò: “Per fare credere al clan Shen Tu che Shen Tu Nantian abbia ancora valore, ho già deciso al massimo di danneggiare una piccola parte della sua coltivazione. Nel frattempo lascerò un po’ di ferite interne nei suoi meridiani. Allora non ci dovrebbero essere problemi.”

La nonna mille mani sussultò!

Quando sentì queste parole, Shen Tu Nantian ebbe la sensazione di stare cadendo da un picco altissimo. Per un genio impareggiabile come Shen Tu Nantian, una ferita interna nei suoi meridiani da giovane non gli avrebbe più permesso di essere un grande talento della sua era. In tal caso, l’importanza della sua posizione nel suo clan si sarebbe ridotta di molto!

“Piccolo bastardo, sei impazzito!” La nonna mille mani tremò di rabbia. “Credi che i superiori della nostra famiglia scambieranno informazioni sul regno mistico se distruggerai una porzione del talento di Tian’er?”

Il clan Shen Tu avrebbe dato molto valore ad un genio impareggiabile che sarebbe potuto diventare l’erede.

Tuttavia, se Shen Tu Nantian potesse essere rimpiazzato, allora il suo valore per la sua famiglia sarebbe stato di gran lunga ridotto. Il patriarca Shen Tu non avrebbe scambiato informazioni così importanti come quelle riguardo al regno mistico della Grande Imperatrice per via di una sua preferenza personale.

“Naturalmente non esagererò. Lascerò solo una piccola ferita interna che influenzerà un po’ il suo talento. Non sarebbe facile da capire. Inoltre non mi aiutereste entrambi a nasconderlo?”

Queste parole sembrarono la risata diabolica di un demone per la nonna mille mani e Shen Tu Nantian.

Aiutare Yi Yun a nasconderlo?!

Yi Yun li aveva pugnalati, eppure non avrebbero potuto dirlo a nessuno. Era inammissibile!

Tuttavia, nella loro attuale situazione…

Dovevano proprio aiutare Yi Yun a nasconderlo!

Questo perché temevano che il clan Shen Tu li avrebbe abbandonati.

Sia Shen Tu Nantian che la nonna mille mani non desideravano morire. Volevano scappare dalla famiglia Lin. Potevano sembrare impavidi, ma avevano paura che il loro clan avrebbero preferito rinunciare a loro piuttosto che condividere informazioni riguardo al regno mistico della Grande Imperatrice.

In questa situazione, naturalmente non potevano lasciare che la loro famiglia sapesse che avevano ferite interne.

Inoltre, dato che la Pillola Divina Yin dei Sette Mali non era stata inghiottita completamente, le ferite interne non sarebbero state troppo gravi. Avrebbero potuto usare una certa quantità di risorse per guarirle completamente.

Naturalmente questo avrebbe comunque influenzato la velocità di coltivazione di Shen Tu Nantian. Avrebbe avuto un grande impatto sui suoi futuri risultati.

Solo pensarci riempiva di grande amarezza Shen Tu Nantian. Aveva proprio sofferto a causa di questo ragazzino, eppure doveva aiutarlo a nasconderlo!

Era come se qualcuno gli avesse buttato giù i denti, ma dovesse anche inghiottirli!

L’infinito dolore e odio consumavano Shen Tu Nantian. Sapeva che l’essenza medicinale della Pillola Divina Yin dei Sette Mali aveva già causato danni irreversibili al suo dantian!

E in quel momento, Yi Yun lasciò all’improvviso la presa. Non controllò più il medicinale con la sua energia mentale. Shen Tu Nantian sentì la sua mandibola allentarsi. Si rotolò subito a terra e sputò la pillola.

“Eugh!”

Shen Tu Nantian si afferrò il collo e si fece venire conati di vomito mentre era disteso a terra. Stava cercando di vomitare l’essenza medicinale entrata nel suo corpo.

Tuttavia una volta che l’essenza medicinale della Pillola Divina Yin dei Sette Mali avesse invaso il corpo, il qi gelido sarebbe entrato nel profondo dei meridiani e del dantian, così come poteva vomitarla?

Dopo aver vomitato per molto tempo, Shen Tu Nantian non riuscì comunque a rigettarla. Si accasciò a terra come un cane morto.

“Tu…” Shen Tu Nantian all’improvviso alzò gli occhi. Il suo sguardo emanava un odio sconfinato mentre guardava Yi Yun!

Non aveva mai odiato così tanto una persona!

Nemmeno l’odio che provava nei confronti del Ragazzo Pastore equivaleva all’1% dell’ostilità che sentiva nei confronti di questo ragazzino.

Quando pensò al Ragazzo Pastore, Shen Tu Nantian sussultò!

<em>Oh?</em>

Un po’ di mesi fa, Shen Tu Nantian aveva preparato una trappola per il Ragazzo Pastore. Alla fine il Ragazzo Pastore aveva finito con l’uccidere il Monarca Empireo dei Diecimila Fantasmi. Questo aveva attirato molte critiche nel suo clan. Di conseguenza, Shen Tu Nantian aveva sopportato molte pressioni. Tuttavia il patriarca si era fatto avanti per calmare la situazione.

Shen Tu Nantian naturalmente odiava fino all’osso il Ragazzo Pastore!

E tutto questo era dovuto ad un altro giovane. Aveva protetto quella piccola strega più volte. Aveva distratto Shen Tu Nantian, dando un’opportunità ad una spia della razza della Desolazione. Altrimenti Shen Tu Nantian non avrebbe dovuto preparare una trappola per il Ragazzo Pastore.

Ora Shen Tu Nantian ripensò a come aveva trattato quel giovane…

Prima lo aveva gettato in una prigione e poi aveva diffuso la notizia che avrebbe usato lo Smembramento del Cuore dopo dieci giorni per spingere la razza della desolazione a salvarlo!

Nelle segrete, il giovane era stato messo in catene e costretto a mangiare la Pillola Divina Yin dei Sette Mali. Shen Tu Nantian voleva distruggere la coltivazione di quel giovane, per impedire che diventasse una futura minaccia nel caso fosse stato salvato.

La Pillola Divina Yin dei Sette Mali avrebbe svolto la sua funzione perfettamente. Non era facile da identificare e così sarebbe stata la scelta perfetta.

Pensandoci bene, la sua esperienza al momento era molto simile!

Era come se… fosse identica!

L’incredibile coincidenza della storia si era ripetuta. Che fosse…

Shen Tu Nantian all’improvviso osservò Yi Yun con uno sguardo assetato di sangue. Era pieno di intento omicida.

I due occhi di fronte a lui si sovrapposero lentamente a quelli pieni d’odio del giovane di pochi mesi fa…

Erano entrambi quindicenni e… questo giovane aveva riconosciuto la Pillola Divina Yin dei Sette Mali. Giusto, date le sue umili origini, com’era capace di riconoscere quel medicinale? Come poteva essere così sicuro che non era una pillola del baco da seta del gelo spirituale?

Era perché… l’aveva mangiata prima!

Aveva serbato il suo odio. Ora, grazie alle sue trame, aveva ricostruito la situazione, passo dopo passo, facendo sì che Shen Tu Nantian lo riconoscesse!

Lo aveva ripagato proprio con la stessa moneta!

“Sei tu, sei quel piccolo bastardo! Ahhhhh!!” Shen Tu Nantian sembrò impazzire mentre ululava come un matto. Caricò contro Yi Yun come se avesse perso la testa.

Tuttavia ciò che gli venne incontro fu un pugno.

“Peng!”

Il pugno di Yi Yun lo colpì dritto in faccia. Il suo viso a quel punto sembrò una casa di tinture, era diventato blu e nero, mentre il suo naso stava sanguinando profusamente.

Shen Tu Nantian sbatté di nuovo a terra mentre cadeva di schiena. Iniziò a ridere con amarezza.

“Sei tu, quel piccolo bastardo! Sei tu! Se l’avessi saputo prima, ti avrei strangolato. No! Se avessi saputo che sarebbe accaduto, non ti avrei usato come esca. Avrei smembrato il tuo cuore sul posto! Non ti avrei lasciato morire. Ti avrei torturato mille volte, per 10.000 anni. Ti avrei fatto desiderare di essere morto! Ahhhh! Ti odio! Ti odio!”

Shen Tu Nantian sembrava un pazzo mentre graffiava il terreno freneticamente. Le sue nocche sbiancarono e si stava ferendo la carne delle dita.

“Puah!”

All’improvviso, Shen Tu Nantian sputò una boccata di sangue. Il suo corpo iniziò a tremare violentemente. Era quasi sull’orlo della follia!

Era già pieno di gravi ferite. Ora che Yi Yun lo aveva costretto a mangiare una piccola parte della Pillola Divina Yin dei Sette Mali, il qi gelido era già entrato nel suo corpo. Ora che stava scoppiando di rabbia, tutto questo gli aveva fatto vomitare sangue.

Stava proprio vomitando sangue dalla rabbia!

I mortali potevano morire di rabbia, mentre un guerriero avrebbe finito con lo sviluppare un’ossessione. Un’ossessione dovuta alla furia avrebbe poi influenzato la loro coltivazione!

Ora Yi Yun era diventato il demone interiore di Shen Tu Nantian. Finché Yi Yun non fosse morto, questa rabbia avrebbe lasciato il segno per tutto il resto della sua vita!

“Yi Yun, giuro che ti farò desiderare di non essere mai nato!”

Yi Yun guardò Shen Tu Nantian. Alla fine Shen Tu Nantian lo aveva riconosciuto. Non lo trovò sorprendente, né ci badò. Questo perché l’odio che Yun Yantian gli aveva causato superava di gran lunga quello che gli aveva dato in passato.

Così non era più importante che Shen Tu Nantian lo riconoscesse.

Premendo una mano sul mento, Yi Yun sollevò lentamente la maschera…


