---
title: Capitolo 425 - Calunnia
pubDate: 2024-05-28T01:46:59.532Z
tags:
    - tmw
---


Il picco del bambù di giada era coperto da lussureggianti canne di bambù. Dentro la foresta c’era una struttura che si chiamava piccola torre del bambù di giada. Non occupava un’area molto vasta, ma era estremamente raffinata. Era la residenza della matriarca Lin.

Al contrario di alcuni Grandi Anziani che si dedicavano alla coltivazione in modo da poter estendere la durata delle loro vite e non si immischiavano nelle questioni del mondo, la matriarca Lin era al comando della famiglia Lin. La piccola torre del bambù di giada era diventato il punto focale della famiglia Lin.

In quel momento la matriarca Lin era seduta sulla sua sedia. Due domestiche erano accanto a lei a massaggiarle le spalle. Aveva gli occhi socchiusi, come se stesse per addormentarsi. In superficie, la matriarca Lin sembrava un’ordinaria vecchia signora di una famiglia ricca e nobile. Sembrava che si stesse per appisolare come un’anziana stanca.

“Matriarca Lin…”

Una donna con un abito da palazzo entrò e si inchinò. Era la prozia di Lin Xintong.

“Oh? Fenggu…” La matriarca Lin aprì lievemente gli occhi. Dopo averla guardata, la matriarca Lin annuì e le fece cenno di prendere posto.

La prozia di Lin Xintong, Lin Fenggu, precedentemente aveva fatto pressioni per finalizzare l’alleanza tra le famiglie Lin e Shen Tu. Anche se era stato dimostrato che il clan Shen Tu avesse intenzioni malvagie, persone come Lin Fenggu non erano state punite, ma solo rimproverate.

Dopotutto fin troppe persone si erano schierate con la famiglia Shen Tu. Perfino la matriarca stessa aveva ordinato a Lin Xintong di mangiare la reliquia all’ultimo momento.

Per questo la matriarca si era isolata per riflettere bene sulle sue scelte per tre giorni, in modo da ricordare questa lezione.

“Matriarca, riguarda quel Yun Yantian…”

Disse con scontentezza la donna con l’abito da palazzo. Aveva ancora molti pregiudizi nei confronti di Yi Yun.

“Oh?” La matriarca si accigliò lievemente. Aveva il presentimento che Lin Fenggu non avrebbe detto nulla di positivo, “Cosa riguardo a lui?”

“Ho ricevuto alcune informazioni riguardo a lui. Il suo vero nome è Yi Yun ed è nato nelle regioni orientali. Inoltre, anche nelle arretrate regioni orientali, era un civile estremamente normale. Le sue origini non possono essere più umili.”

“E questo non è l’aspetto più importante. L’aspetto cruciale è che ha una sorella maggiore di cognome diverso. Sua sorella in realtà… appartiene alla razza della desolazione! Inoltre è una figura molto importante nella razza della desolazione. Dopo che è stata rivelata l’identità di sua sorella, questo Yi Yun ha protetto disperatamente la sorella per farla scappare. Ha dato ad una spia della razza della desolazione un’occasione per lanciare un agguato.”

“E per questo è stato imprigionato. Tuttavia sembra che Yi Yun abbia qualcosa a che fare con il Ragazzo Pastore. Un po’ di giorni dopo, il Ragazzo Pastore è venuto di persona, rischiando di venire assediato da umani. Ha salvato Yi Yun e la portato via, e per questo ha pagato un caro prezzo!”

“Così sospetto che in realtà Yi Yun sia una spia della razza della desolazione. È venuto qui con intenzioni malvagie!”

Lin Fenggu riferì una serie di deduzioni che fece accigliare ancora di più la matriarca: “Dove l’hai sentito?”

“Questo…” Lin Fenggu esitò per poi dire: “Sono andata a visitare Shen Tu Nantian nelle segrete. È stato Shen Tu Nantian a dirmi…”


“Shen Tu Nantian!” La matriarca alzò le sopracciglia. Non avrebbe creduto facilmente alle sue parole adesso. Tuttavia, se avesse mentito, la verità sarebbe saltata fuori facilmente. Dopotutto potevano fare domande al maestro di Yi Yun, Su Jie. Inoltre mandare qualcuno nelle regioni orientali avrebbe permesso loro di scoprire facilmente cos’era successo.

“Ha una sorella della razza della desolazione…” La matriarca Lin sapeva che probabilmente era vero. Per quanto riguardava come Yi Yun avesse aiutato la spia della razza della desolazione, la matriarca riteneva probabile che Lin Fenggu o Shen Tu Nantian avessero deliberatamente distorto la verità e fatto degli abbellimenti.

“È stato Shen Tu Nantian ad imprigionare Yi Yun allora, vero?!”

La matriarca capì velocemente il punto della questione. Sapeva che Shen Tu Nantian era stato nelle regioni orientali un po’ di tempo fa. Dato che sapeva così tanto di Yi Yun e nel dettaglio, ovviamente Shen Tu Nantian doveva essere stato coinvolto nella questione.

“Capisco. Shen Tu Nantian ha un conto in sospeso con Yi Yun. Non c’è da meravigliarsi che abbia cambiato il suo nome e abbia anche indossato una maschera.”

“Matriarca, è davvero profetica. È proprio così!” Lin Fenggu continuò velocemente mentre la lusingava: “Così Yi Yun sta usando la nostra famiglia Lin per vendicarsi contro Shen Tu Nantian. Non gli interessa nemmeno il benessere della famiglia Lin. Le sue motivazioni non sono pure!”

“I legami di quella piccola creatura malvagia con la razza della desolazione non sono chiari. Potrebbe perfino tradire la razza umana in futuro. Secondo me dovremmo cacciarlo velocemente dalla famiglia Lin. Se potessi fare come desidero, distruggere la sua coltivazione sarebbe meglio per impedire qualsiasi ripercussione!”

“Ma… so che la matriarca è gentile. Così anche se questa piccola creatura malvagia ha dei secondi fini, la famiglia Lin è un po’ indebitata con lui e così non possiamo fagli nulla.”

“Tuttavia, se lo cacciassimo via dalla famiglia Lin, il clan Shen Tu naturalmente si occuperò di lui. Allora non saremmo criticati e così preverremmo ogni possibile problema. È come cogliere due piccioni con una fava.”

“Inoltre quella piccola creatura malvagia è molto avida. Ha preso gli anelli interspaziali di Shen Tu Nantian e della nonna mille mani. Si è appropriato di tutti gli oggetti preziosi, inclusa la spada di Shen Tu Nantian e il manuale dell’antica Divina Tecnica della Desolazione! Se lo cacciassimo via, dobbiamo far sì che lasci gli anelli qui! In realtà Shen Tu Nantian e la nonna mille mani sono stati catturati dalla nostra famiglia Lin e le loro coltivazione sono state bloccate dalla nostra famiglia. La piccola creatura malvagia ha procurato solo poche informazioni, così non ha il diritto di ottenere tutti questi benefici!”

“Matriarca, dovrebbe sapere anche lei che la razza della desolazione ha sempre tenuto d’occhio la razza umana. Se entrassimo in conflitto con loro, chissà che tipo di sabotaggio farebbe quella piccola creatura malvagia. Se allora la nostra famiglia ospitasse ancora quella piccola canaglia, diventeremmo dei traditori anche noi!”

Lin Fenggu lasciò andare la sua immaginazione mentre descriveva varie gravi conseguenze alla matriarca. Questo fece incupire lievemente l’anziana: “Shen Tu Nantian ti ha detto tutto questo?”

“U…” Lin Fenggu si inquietò e non seppe come rispondere. Non capiva cosa stava pensando la matriarca visto come aveva reagito.

“No… naturalmente no.” Lin Fenggu scosse velocemente la testa.

“Anche se Shen Tu Nantian ha una pessima personalità, è rimasto coinvolto in prima persona dopotutto. Ciò che ha detto è degno di attenzione. Ma se non hai sentito queste ipotesi da lui, allora le tue parole non sono solo frutto della tua immaginazione?”

Il tono della matriarca cambiò, facendo sussultare dallo spavento Lin Fenggu. Disse frettolosamente: “Ma ciò che ho detto non è impossibile!”

La matriarca la guardò gelidamente: “Sai solo sparlare alle spalle degli altri di fronte a me. A parte calunniare un talento, cos’altro puoi fare?!”

“Se la famiglia avesse solo pettegole come te e nessuno di talentuoso, la famiglia Lin sarebbe caduta nelle mani del clan Shen Tu stavolta! La nostra famiglia sarebbe stata annientata nel giro di 10.000 anni.”

“Io….” Lin Fenggu smise di parlare. Aprì la bocca, ma non sapeva cosa dire. La matriarca di solito era estremamente calma, così prima che si infuriasse, nessuno avrebbe capito cosa stava pensando. Se qualcuno avesse detto parole confuse con cui lei non era d’accordo, ci sarebbero state conseguenze terribili.

“Vai in isolamento come punizione e rifletti sulle tue malefatte per dieci giorni!”

Il tono della matriarca Lin era freddo. Lin Fenggu cercò di dire qualcosa, ma alla fine si rimangiò le parole per poi andarsene ubbidientemente.

Dopo che la donna se ne andò, l’espressione della matriarca rimase scontenta.

Naturalmente era parziale nei confronti di Yi Yun.

In effetti le piaceva proprio come persona. Era giovane e aveva un talento eccezionale nella Divina Tecnica della Desolazione. Le sue future prospettive erano incommensurabili. Aveva anche un buon rapporto con Lin Xintong.

Una persona del genere avrebbe potuto aiutare molto Lin Xintong in futuro.

Alla matriarca non sarebbe importato che Yi Yun avesse una sorella della razza della desolazione dal cognome differente. Tuttavia temeva che lui avesse davvero dei rapporti con la razza della desolazione. Allora, sarebbe stato come un prezioso pezzo di giada con un difetto fatale.

Così, anche se la matriarca aveva rimproverato Lin Fenggu, avrebbe comunque dovuto indagare su Yi Yun. Le parole di Lin Fenggu non l’avevano spinta a crederle ingenuamente, ma non avrebbe nemmeno avuto una fiducia totale nei confronti di Yi Yun a causa delle sue preferenze personali.

“Manda l’ordine, fai venire qualcuno dalla sala delle regole della famiglia.”

Disse la matriarca ad una serva.

La sala delle regole della famiglia era responsabile nel mantenere la disciplina nel clan. La maggior parte delle volte sarebbe stata anche mandata fuori ad eseguire alcune missioni.

La matriarca aveva intenzione di lasciare che alcuni membri della sala delle regole della famiglia viaggiasse nelle regioni orientali per indagare su cos’era accaduto. Voleva sapere se Yi Yun avesse fatto azioni fuori dall’ordinario.

“Sì.” La serva si ritirò. La matriarca non poteva rilassarsi. Non le importava che Yi Yun avesse derubato Shen Tu Nantian e la nonna mille mani. Temeva che, a causa dei suoi rapporti con sua sorella, Yi Yun avrebbe favorito la razza della desolazione.

Quella notte, alcuni uomini della sala delle regole della famiglia partirono. La matriarca non convocò Yi Yun per incontrarla, così il giovane continuò a rimanere nel picco del Bambù di Giada.

Tuttavia, tre giorni dopo, la gente del clan Shen Tu arrivò.

Erano qui per negoziare con la famiglia Lin. Avevano anche portato informazioni riguardo al regno mistico della Grande Imperatrice!


