---
title: Capitolo 428 - Rivelarsi
pubDate: 2024-05-28T04:46:59.533Z
tags:
    - tmw
---


La matriarca Lin si diresse verso il picco del Bambù di Giada in compagnia di Yi Yun e Lin Xintong.

Quando salirono sull’aeronave, la matriarca all’improvviso si fermò e consegnò la pergamena di giada del regno mistico della Grande Imperatrice a Lin Xintong.

“Xintong, dà un’occhiata…”

Questa frase fece esitare molte persone che si fermarono a loro volta.

Tutti guardarono Lin Xintong.

Il regno mistico della Grande Imperatrice!

Lo scambio tra le due famiglia non si limitava alla posizione del regno mistico. Includeva anche le esperienze ottenute dalla famiglia Shen Tu. Dava un riassunto generale di cosa conteneva il regno mistico e delle sue potenziali opportunità e rischi.

Solo la matriarca aveva letto il contenuto della pergamena. Era ancora un mistero se contenesse qualcosa che potesse curare i meridiani naturalmente sconnessi di Lin Xintong.

Se, anche dopo che avevano lavorato così tanto, il regno mistico della Grande Imperatrice si sarebbe rivelato inutile per Lin Xintong, allora sarebbe stato proprio tutto invano.

Lin Xintong prese la pergamena di giada mentre ne toccava gentilmente i bordi lisci.

La sua espressione rimase calma. Solo le sue ciglia lunghe tremavano gentilmente mentre leggeva.

Cos’era scritto nella pergamena di giada?

Che avesse un’opportunità per cambiare il suo destino?

Lin Xintong lesse ne lesse il contenuto affondando la sua percezione nella pergamena di giada. Rimase in silenzio a lungo mentre tutti attorno aspettavano e osservavano la sua espressione.

Il vecchio Su Jie aveva le mani giunte. Chiaramente era molto nervoso e impaziente.

Non c’erano dubbi che ciò che era facile da ottenere o era prezioso fosse stato già portato via dal clan Shen Tu.

Ciò che era rimasto sarebbero stati solo tesori estremamente pericolosi forse inottenibili. Come aveva detto Shen Tu Nantian, il suo clan aveva esplorato solo una piccola porzione del regno mistico della Grande Imperatrice. Il clan Shen Tu poteva solo provare amarezza vedendo così tante opportunità irraggiungibili.

Dopo che Lin Xintong finì di leggere, non disse nulla. Restituì la pergamena di giada alla matriarca. Non mostrò né entusiasmo, né frustrazione.

“Mi faccia vedere!”

Su Jie non poté più resistere. Anche se era un estraneo, la matriarca si fidava completamente di lui, così naturalmente non le importava di fargli vedere il contenuto della pergamena.

Dopo che Su Jie finì di leggere, la sua espressione divenne strana. Yi Yun, che a guardare in disparte, si incuriosì. Cosa c’era nella pergamena di giada?

La matriarca capì cosa stava pensando. Passò la pergamena di giada a Yi Yun: “Dacci un’occhiata anche tu.”

“Anche io?”

Yi Yun ne fu un po’ sbalordito. Non si sarebbe mai aspettato che la matriarca avrebbe dato un’occasione del genere ad un membro della giovane generazione come lui.

Lin Fenggu si arrabbiò. Non l’aveva nemmeno potuta leggere nonostante fosse un Anziana, eppure Yi Yun l’avrebbe fatto prima di lei. Che la sua posizione per la matriarca fosse inferiore a quella di un ragazzino?

“Abbiamo potuto ottenere questa pergamena di giada grazie a te. Anche se c’è una speranza… è una piccola speranza.”

La matriarca scosse gentilmente la testa. Dopo che ricevette la pergamena, Yi Yun la sondò con la sua percezione.

Così, questa terra mistica molto antica si rivelò finalmente di fronte a Yi Yun…

La prima cosa che Yi Yun vide fu la posizione del regno mistico visto che era l’informazione più critica.

Vedendola, Yi Yun sussultò. Il regno mistico della Grande Imperatrice era vicino all’Abisso del Cimitero degli Dei!

Quando Yi Yun era arrivato per la prima volta nel mondo Tian Yuan, aveva sentito da Su Jie che i confini del mondo Tian Yuan erano bloccati dal mare inattraversabile. Questo mare inattraversabile era infinitamente vasto e il suo qi vitale del mondo era sparso. Era mortalmente silenzioso e nessuno era riuscito ad attraversarlo.

E sotto il mondo Tian Yuan, nel profondo del mare inattraversabile, c’era un enorme vortice nero che si chiamava Abisso del Cimitero degli Dei.

Questo Abisso del Cimitero degli Dei aveva una forza risucchiante terrificante. Una volta che un guerriero fosse stato risucchiato al suo interno, sarebbe caduto nell’abisso sconfinato senza avere la possibilità di tornare indietro. Si diceva che nemmeno gli dei immortali potessero uscirne.

Così era stato chiamato Abisso del Cimitero degli Dei.

Questo era il posto più terrificante del mondo Tian Yuan. Perfino una figura potente come il patriarca Shen Tu non avrebbe osato entrarci.

Ora solo figure impareggiabili avrebbero considerato l’idea di entrare nell’Abisso del Cimitero degli Dei una volta che fossero arrivati al termine della loro vita. Alcuni volevano vedere con i loro occhi cosa c’era dentro l’Abisso del Cimitero degli Dei.

Altri avrebbero cercato una possibilità su un trilione che avrebbe potuto prolungare la durata della loro vita.

Il regno mistico della Grande Imperatrice non si trovava dentro l’Abisso del Cimitero degli Dei. Se fosse stato così, nessuno ci sarebbe potuto entrare.

Era localizzato vicino all’enorme vortice dell’Abisso del Cimitero degli Dei. Era abbastanza distante, ma anche così, il regno mistico era comunque influenzato dalla terrificante forza risucchiante. Questo scioccò Yi Yun.

Bisognava sapere che la dimensione spaziale attorno all’Abisso del Cimitero degli Dei era estremamente instabile. Che sorta di potere era necessario per permettere ad un regno mistico così grande di continuare ad esistere nonostante la terrificante forza risucchiante e la deformazione dello spazio della zona.

Non c’erano dubbi che il regno mistico fosse stato proprio lasciato dall’antica Grande Imperatrice in persona.

Non era necessariamente la tomba della Grande Imperatrice, ma un’eredità lasciata da lei.

Nella storia delle arti marziali, figure di grado Empireo impareggiabili come lei erano estremamente rare. Le note storiche non indicavano specificatamente quanto fosse lunga la durata della loro vita. Potevano solo fare vaghe stime.

Potevano essere esistite in questo mondo per centinaia di millenni e, potevano essere morte o aver attraversato il vuoto, lasciando il mondo di Tian Yuan.

Nella storia non erano mai esistiti due Grandi Imperatori impareggiabili nella stessa era.

Così un Grande Imperatore impareggiabile era destinato a vivere in solitudine.

Agli occhi di queste figure incredibili, i geni della loro epoca non erano all’altezza. Così molti Grandi Imperatori impareggiabili non avrebbero mai avuto un vero discepolo che avrebbe potuto ereditare le loro arti.

Non era perché non desiderassero avere un discepolo, ma perché non potevano trovarne uno.

I membri d’élite della stessa era non potevano attirare la loro attenzione.

Meglio soli che mal accompagnati, se avessero davvero accettato un discepolo personale che non era all’altezza del loro splendore e che non avrebbe potuto perfezionare la loro eredità, allora avrebbero preferito rimanere senza.

Ma…

Un guerriero avrebbe sempre voluto tramandare le leggi e l’eredità che avevano creato. La durata della vita delle persone era limitata. I mortali volevano avere figli così da poter continuare la loro stirpe dopo la morte. Valeva lo stesso per i guerrieri. Se la loro eredità fosse potuta continuare, sarebbe stato come continuare a vivere per loro.

Se non avessero potuto trovare un successore da vivi, allora questi Grandi Imperatori impareggiabili avrebbero creato delle terre che contenevano le loro eredità.

Dentro queste terre dell’eredità c’era ogni sorta di opportunità. Chi era destinato avrebbe potuto ottenere tutta l’eredità che avevano lasciato!

Molte potenti figure avevano perfino tentato di prevedere il futuro e impiegavano gli ultimi anni delle loro vite a capire quando e dove sarebbe apparso il loro futuro erede tra i fiumi del fato.

E avrebbero usato queste informazioni per lasciare un regno mistico dell’eredità.

Il valore dell’eredità di un Grande Imperatore era evidente. Inoltre potevano anche esserci dei tesori. Una volta che eredità e tesori fossero apparsi, le grandi famiglie del mondo Tian Yuan sarebbero impazzite.

Tuttavia… il clan Shen Tu aveva riferito la posizione del regno mistico della Grande Imperatrice alla famiglia Lin.

Questo perché la famiglia Shen Tu non era riuscita ad entrare nel nucleo del regno mistico, non importava quanti metodi avessero usato. Non erano destinati ad ottenere l’eredità e i tesori.

Per quanto riguardava le opportunità del perimetro esterno, la famiglia Shen Tu aveva già preso tutto ciò che poteva. Così la pergamena di giada nelle mani di Yi Yun poteva essere preziosa, ma solo a patto che la famiglia Lin fosse in grado di ottenere i tesori nel regno mistico.

Era troppo difficile.

Dato che il regno mistico della Grande Imperatrice era una terra dell’eredità, doveva essere naturalmente uno spazio per i membri della giovane generazione.

In quanto terra d’eredità, il motivo principale della sua esistenza era di scegliere un successore. L’antica Grande Imperatrice non avrebbe scelto un vecchio come suo successore.

Secondo le note nella pergamena, ci sarebbero stati molti canali da cui accedere al regno mistico. Questi canali avrebbero esaminato attentamente l’età delle ossa. A seconda dell’età ossea, si sarebbero aperti passaggi diversi.

Il regno mistico della Grande Imperatrice conteneva anche dei doni per il mondo. Questi tesori non avevano restrizioni d’età. Anche persone come Su Jie avrebbero potuto competere per ottenerli. Erano tutti canali privi di restrizioni d’età.

Per quanto riguardava i canali principali rimasti, avrebbero avuto restrizioni d’età ossea.

Non c’erano dubbi che i tesori disponibili fossero insignificanti. Il tesoro davvero prezioso era l’eredità della Grande Imperatrice che solo i membri della giovane generazione potevano ottenere!

Lasciare gli oggetti migliori per l’erede stava nella natura umana.

“Hai finito di leggere? È tutto…”

Tutti i presenti avevano diedero un’occhiata al contenuto della pergamena per poi restituirla alla matriarca.

L’espressione della matriarca al momento non sembrava rilassata: “Anche noi vecchi possiamo entrare nel regno mistico della Grande Imperatrice, ma non siamo destinato a poter entrare nella terra principale dell’eredità. L’esplorazione del regno mistico della Grande Imperatrice dipenderà dai membri della giovane generazione della nostra famiglia.”

“In realtà il numero delle persone che possono entrare non è limitato. Tuttavia nella pergamena di giada del clan Shen Tu c’è scritto che l’entrata del regno mistico è vicino all’Abisso del Cimitero degli Dei! Lì la forza risucchiante è estremamente terrificante. Un giovane ordinario non ha speranza di avvicinarsi, altrimenti verrebbe fatto a pezzi!”

Dopo aver detto questo, la matriarca mostrò un’espressione strana. Non aveva senso. Dato che l’antica Grande Imperatrice aveva fondato questa terra dell’eredità, allora il suo obiettivo principale doveva essere scegliere un erede.

Un erede che avrebbe potuto attirare la sua attenzione non sarebbe stata troppo vecchio, non sarebbe stato ad un livello di coltivazione troppo alto, ma avrebbe avuto un grandissimo talento.

Tuttavia visto che l’entrata del regno mistico era così pericolosa, come potevano giovani dalla coltivazione carente entrare da soli?

Questo fece sospettare la matriarca che, quando la Grande Imperatrice aveva fondato il regno mistico dell’eredità, l’Abisso del Cimitero degli Dei non era in condizioni del genere. Forse c’erano stati alcuni cambiamenti in seguito che l’avevano reso inaccessibile.

O forse, per via del vagabondaggio delle dimensioni spaziali, l’entrata del regno mistico della Grande Imperatrice si era mossa lentamente verso l’entrata dell’Abisso del Cimitero degli Dei nell’arco di un lungo periodo di tempo.

Questo aveva anche reso difficile da trovare il regno mistico della Grande Imperatrice che sarebbe dovuto essere presentato a tutto il mondo.

Era inutile cercare di capire. Ciò che era importante era che poteva entrare un numero limitato di persone visto quanto era vicino all’Abisso del Cimitero degli Dei.

Questo perché i membri della giovane generazione non potevano avvicinarsi da soli all’Abisso del Cimitero degli Dei.

Avevano bisogno di essere portati lì da una potente figura della famiglia Lin.

Portare con sé una persona debole mentre ci si avvicinava all’Abisso del Cimitero degli Dei era più facile a dirsi che a farsi. La famiglia Lin non aveva molte persone capaci di farlo.

“Stasera discuteremo nel dettaglio dei possibili candidati che entreranno nel regno mistico della Grande Imperatrice!”


