---
title: Capitolo 43 – Nessuna legge, forma, vuoto, ego
pubDate: 2023-06-19T14:09:48.025Z
tags:
    - tmw
---


La corrente si trasformò lentamente in un potente flusso d'acqua tempestoso. Yi Yun sapeva che si stava avvicinando alla cascata.

Continuò a regolare il ritmo del suo respiro, mantenendo il suo corpo in uno stato ottimale.

Sulla terra, le persone si tuffavano da sessanta metri d'altezza senza morire, mentre le cascate del Fiume Orientale erano alte cento metri.

Anche se la costituzione di Yi Yun era superiore, non aveva mai fatto lezioni di tuffo professionale. Inoltre non era nelle sue condizioni migliori, così era un'enorme sfida.

"Boom!"

Yi Yun poteva sentire il suono delle cascate che impattavano nel bacino. Le rapide lo avevano già risucchiato in avanti.

Dopo un po' Yi Yun sentì all'improvviso una sensazione di vuoto sotto i suoi piedi. L'assenza di peso istantanea lo sopraffece. Tutto ciò che vide sopra fu il biancore delle acque torrenziali.

Così cadde da una cascata di cento metri.

Da lontano, i pendii maestosi sembravano un gigante che stavano sull'attenti. La cascata che scorreva dalle montagne assomigliavano alla spada del gigante. Era una scena davvero mozzafiato vedere il gigante che si appoggiava sulla spada.

Per quanto riguardava Yi Yun, era solo un puntino nero che rotolava con una velocità impressionante giù per l'enorme lama!

"Splash!"

Il grosso schizzo del tuffo assomigliava ad un loto in fiore.

L'assalto dell'acqua che Yi Yun sperimentò dopo essere tornato su fu tremendo. L'impatto aveva attaccato i suoi organi e la sua pelle. Gli dava la sensazione che il suo corpo fosse un incudine forgiato da un martello.

Questo pesante colpo sciolse i suoi muscoli. Anche se gli causò un immenso dolore, provò comunque una sensazione incredibile di benessere.

Yi Yun trattenne il respiro e nuotò verso il basso!

Il suo corpo bruciava. Più si addentrò nelle acque gelide, più si sentiva a suo agio.

Facendo così, arrivò silenziosamente ad una profondità che non aveva mai raggiunto prima.

Finché non...

Raggiunse il fondo!

Questa era la prima volta che aveva toccato il fondo del bacino!

Qui c'era sabbia pulita e pura. Sembrava giada lucidata. Yi Yun rannicchiò il suo corpo in posizione fetale e parve cadere in un sonno profondo nel fondo.

Sembrava aver perso il concetto di tempo. Dopo chissà quanto, Yi Yun percepì una sensazione di freschezza nel suo cuore. Gli impediva di soffocare anche se non poteva respirare.

Il calore nei suoi meridiani iniziò a diminuire per via dell'acqua fredda. L'acqua continuò ad esercitare la sua pressione sugli organi di Yi Yun.

Yi Yun ebbe la sensazione di essere tornato nel ventre di sua madre, era come un bambino nell'utero, isolato dal mondo esterno...

Sembrava che un fuoco bruciasse nel suo corpo. Il solo pensiero di Yi Yun era di digerire il più velocemente possibile quell'energia. Altrimenti, sarebbe potuta scoppiare nei suoi canali, causando dei danni devastanti.

Nel bacino quasi a zero gradi celsius, la temperatura corporea di Yi Yun diminuì rapidamente. Una persona in un ambiente a zero gradi non sarebbe morta finché fosse rimasta sveglia, ma nell'acqua sarebbe rimasta congelata in nemmeno dieci minuti.

La bassa temperatura, l'alta pressione e la mancanza di ossigeno era un ambiente in cui era difficile sopravvivere. Permise a Yi Yun di consumare velocemente l'energia delle ossa della desolazione. Mentre il suo corpo consumava l'energia, la sua costituzione migliorava e attraversò una Tempra del Midollo.

Mentre il tempo scorreva, era silenzioso sott'acqua. Non c'era il minimo movimento nel bacino. Sembrava che Yi Yun fosse entrato in una dimensione spazio temporale completamente indipendente. Qui poteva sentire il suo lento, ma continuo battito cardiaco.

"Dum! Dum! Dum!"

Ripetutamente, continuava a battere entro certi intervalli come un pendolo.

Lentamente sembrò che l'anima di Yi Yun avesse lasciato il suo corpo. L'ultimo pensiero nella sua mente era scomparso. Yi Yun sembrò essersi congelato.

Una persona che perdeva i sensi durante un'immersione profonda era spacciata.

Anche se Yi Yun aveva perso coscienza, il Cristallo Viola nel suo petto stava pulsando lentamente, mandando energia in ogni parte del suo organismo.

Yi Yun era entrato in uno stato etereo. Ogni cellula del suo corpo stava assorbendo l'energia delle ossa della desolazione per combattere contro il freddo e la pressione allarmante!

In effetti, perfino una tecnica di massimo livello come il "Pugno costola di drago osso di tigre" non poteva allenare ogni pollice di carne e tutto il sangue. Sia la "Tigre feroce discende dalla montagna" che il "Drago che vola fino al nono cielo" avrebbero trascurato certe parti del corpo.

Qualunque cosa avessero tralasciato, sarebbe diventato un punto debole del guerriero.

Solo il "Drago che danza nelle acque vaste" poteva usare l'enorme pressione per, in teoria, allenare uniformemente ogni centimetro del corpo di un guerriero.

Tuttavia c'era un limite fisico. Non molti potevano allenare il "Drago che danza nelle acque vaste" al massimo.

Per temprare tutto l'organismo, bisognava entrare in uno stato mentale etereo, altrimenti il corpo sarebbe stato soggetto al controllo della mente che avrebbe usato consciamente più spesso gli organi più forti. Ad esempio, quando una persona spingeva un macigno, avrebbe usato istintivamente la mano con cui aveva più familiarità e avrebbe esercitato pressione.

Solo svuotando la coscienza ogni cellula avrebbe resistito alla pressione e al freddo in modo naturale. Allora l'organismo poteva essere temprato completamente. In questo stato, il corpo avrebbe seguito i suoi istinti. Questo era anche il concetto di "Nessuna legge, forma, vuoto, ego"!

Riuscire ad entrare in questo stato era estremamente difficile. Era ancora più arduo da raggiungere in acque profonde visto che perdere i sensi era equivalente ad un suicidio!

Nonostante Yi Yun avesse perso i sensi, il Cristallo Viola dell'Origine stava distribuendo energia al suo sangue. Gli organi e i meridiani venivano nutriti dall'energia. Il corpo di una persona doveva respirare perché doveva rilasciare energia attraverso il respiro. Ma visto che il Cristallo Viola dell'Origine provvedeva questa energia, l'ossigeno non era più necessario.

In questo stato, Yi Yun trascorse un intero giorno e una notte sott'acqua!

Tutte le sue ossa, i suoi organi, le sue cellule all'improvviso presero vita. Sembrava che avessero sviluppato la loro coscienza indipendente.

Fu solo in tarda mattinata che Yi Yun tornò lentamente in superficie. Sembrava un corpo affogato che stava a galla...

.....

Le lande selvagge della Nuvola erano una delle ventiquattro terre desolate del Regno Divino Tai Ah. A parte le aree meravigliose protette dalle grandi tribù, pochi si facevano largo tra questi territori.

Nella landa selvaggia della Nuvola, a parte le aree più abbondanti dove si radunavano le persone, c'era un altro posto conosciuto come "Terre della Desolazione"!

Le Terre della Desolazione avevano un ricco potere della Desolazione. E al suo centro si potevano trovare le bestie desolazione più potenti!

Un guerriero troppo debole sarebbe morto sicuramente se fosse entrato in quelle aree!!

Ma... in quel momento, lungo i confini delle Terre della Desolazione delle Lande Selvagge della Nuvola c'erano un anziano e una ragazza.

Il vecchio indossava un abito giallo. Era sovrappeso e aveva un colorito rossastro. Solo i suoi occhi erano piccoli, rendendolo brutto.

La ragazza accanto a lui era snella. Sembrava avere diciassette anni. Le sue sopracciglia erano incurvate sopra un paio di occhi sottili dalle pupille limpide come l'acqua di sorgente. Erano estremamente pure.

La giovane indossava un abito di lino. Sotto le maniche ruvide si poteva scorgere un braccio bianco come una radice di loto.

Questa ragazza aveva una pelle bianca delicata dai vasi sanguigni sottili.

Generalmente parlando, una pelle così bianca e in parte rosea era molto balle. Era anche un simbolo di salute. Tuttavia la pelle della ragazza emanava una sensazione di debolezza.

Ma nessuno avrebbe pensato questo vedendo la situazione in cui era.

Le mani simili alla giada della ragazza erano tinte di sangue. e di fronte alla giovane giaceva una bestia feroce morta delle dimensioni di una mucca. Aveva ucciso la creatura da sola!



