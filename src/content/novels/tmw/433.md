---
title: Capitolo 433 - Dirigersi verso l’Abisso del Cimitero degli Dei
pubDate: 2024-05-28T09:46:59.534Z
tags:
    - tmw
---


La risposta silenziosa di Yi Yun diede la sensazione di stare dando pugni all’aria a Lin Yu.

L’età di Yi Yun era il momento in cui si sarebbe stati più aggressivi. Non avrebbero permesso agli altri di sottovalutarli. All’inizio Lin Yu si aspettava che Yi Yun si sarebbe agitato e avrebbe iniziato a litigare con lui con il collo rosso dalla rabbia. Allora avrebbe potuto provocarlo ad entrare nella gabbia e a combattere contro una tigre mistica Lin.

Yi Yun sarebbe stato ridotto sicuramente in condizioni patetiche se avesse affrontato una bestia della desolazione del genere. Anche se gli amministratori lo avessero aiutato, Yi Yun sarebbe comunque rimasto ferito o comunque ne sarebbe stato umiliato.

Tuttavia Lin Yu era disarmato da questa pazienza di basso profilo.

I lacchè di Lin Yu erano cresciuti insieme a lui, così capirono bene il suo intento. Volevano farsi avanti e provocare Yi Yun.

Lin Yu però scosse la testa: “Non importa. Sarebbe ovvio il nostro intento se lo provocassimo. Questo ragazzino potrebbe perfino non accettare. Anche se non accettasse, la matriarca ci riterrebbe responsabili se rimanesse ferito.”

Lin Yu non voleva complicare la situazione e in quel momento percepì qualcosa mentre guardava in lontananza.

La gente provò la stessa sensazione e tutti spostarono gli occhi lontano.

Videro solo un gruppo di persone volare nel cielo silenziosamente verso il picco della Nuvola Sporgente nel cielo pieno di neve.

Yi Yun strizzò gli occhi. Vide Lin Xintong, Su Jie e la matriarca Lin nel gruppo.

Ciò che sorprese lievemente Yi Yun fu che la matriarca, il capo della famiglia Lin, al momento stava seguendo rispettosamente due anziani.

I due vecchi avevano entrambi capelli e barbe bianche con visi leggermente giallastri; uno era vestito di grigio e l’altro di bianco. C’erano macchie dell’età sui loro volti. Non sembravano immortali e si poteva dire che fossero un po’ brutti.

I due Anziani sembravano molto simili, come se fossero un paio di gemelli.

Quando Yi Yun li aveva avvistati, erano ancora lontani e sembravano procedere molto lentamente, ma in pochi secondi erano già atterrati piano, senza nemmeno sollevare polvere attorno.

Immediatamente il picco della Nuvola Sporgente si zittì. Tutti stavano guardando storditi i due Anziani. Sembrava che i fiocchi di neve nel cielo si fossero bloccati.

Yi Yun sentì il suo cuore battere forte di fronte a loro, istintivamente trattenne il respiro. Aveva la sensazione di non poterli guardare negli occhi, come se i loro sguardi fossero dei fari che potessero vedere attraverso di lui.

Anche se Yi Yun sapeva che il livello del Cristallo Viola superava di gran lunga le capacità di comprensione di questo mondo e non sarebbero riusciti ad individuarlo, la pressione emanata da questi due Anziani lo rendeva irrequieto.

I due Anziani gettarono un’occhiata verso Yi Yun allo stesso tempo. Uno annuì lievemente, mentre l’altro rimase impassibile.

Non lontano da loro c’era Lin Xintong che portava un abito semplice.

Dopo i cinque mesi di tempo di isolamento che sembravano essere passati in un batter d’occhio, Yi Yun ebbe la sensazione che il temperamento di Lin Xintong fosse cambiato lievemente. Assomigliava ancora di più ad una fata celeste. Grazie al Cristallo Viola, poteva sentire che l’energia della giovane sembrava un lago calmo, privo della minima onda.

Se aveva un’energia così potente, ma tranquilla, significava che Lin Xintong aveva raggiunto un livello inimmaginabile.

“A tutti i discepoli della famiglia Lin, lasciate che vi presenti. Queste due persone sono due dei Grandi Anziani della famiglia Lin, l’Anziano Huowen e l’Anziano Tianzhu. Credo che abbiate sentito parlare di loro molto tempo fa, ma pochi li hanno davvero incontrati.”

Dopo aver finito di parlare, la matriarca si ritirò dietro i due Grandi Anziani.

Anche se i presenti avevano già qualche sospetto riguardo alla loro identità, sussultarono quando sentirono la conferma della matriarca. Lo trovavano incredibile.

I tre Grandi Anziani della famiglia Lin erano leggende per i membri della giovane generazione presenti. Non apparivano quasi mai in pubblico. Perfino alcuni Anziani ordinari nella famiglia avrebbero avuto raramente l’opportunità di incontrarli.

Questi due Anziani erano la vera colonna portante della famiglia Lin. La sopravvivenza del clan nel mondo Tian Yuan, la posizione importante che ricopriva e la protezione dei suoi territori preziosi, le montagne dello Spirito di Giada si basavano tutti sul supporto di questi Anziani.

Tuttavia la situazione della famiglia Lin non era delle migliori. Ai due Grandi Anziani non rimaneva molto da vivere.

Il terzo Grande Anziano rimasto era il più potente e il più giovane, ma sarebbe stato necessario produrre un altro Grande Anziano nei prossimi 10-20.000 anni per continuare a sostenere il clan. Non era un compito facile.

E Lin Xintong era senza dubbio la candidata a cui i superiori della famiglia stavano prestando più attenzione. Una volta che i meridiani sconnessi di Lin Xintong fossero stati ricollegati, sarebbe diventata una Grande Imperatrice impareggiabile in futuro. Allora avrebbe potuto assicurare la prosperità della famiglia Lin per un milione di anni.

Visti questi grandi vantaggi, valeva la pena che la famiglia Lin corresse il rischio.

“Sapete già quanto è importante il regno mistico della Grande Imperatrice, così non aggiungerò altro. Io e Tianzhu vi accompagneremo durante questo viaggio verso il regno mistico, ma i veri protagonisti sarete voi!”

“In quanto terra d’eredità, i benefici più grandi saranno riservati a membri della giovane generazione come voi. Se potrete ottenere il riconoscimento del regno mistico della Grande Imperatrice o potrete trovare un metodo per ricollegare i meridiani sconnessi di Xintong, allora diventereste la persona che ha dato più contributo alla famiglia Lin. Finché i vostri futuri risultati saranno passabili, avrete il permesso di governare metà delle proprietà della famiglia Lin!”

Le parole dell’Anziano Huowen furono una sorpresa. Tutti i geni presenti strabuzzarono gli occhi.

A capo della metà delle proprietà della famiglia Lin?

All’inizio si immaginavano che sarebbero stati ricompensati lautamente per questo regno mistico visto che era molto importante. Tuttavia si immaginavano che avrebbero dato loro tecniche di coltivazione, elisir o reliquie.

Non si sarebbero mai aspettati che l’Anziano Huowen avrebbe fatto una promessa del genere.

Per quanto riguardava perché era metà delle proprietà, era ovvio. Il resto era riservato a Lin Xintong.

Se Lin Xintong avesse potuto davvero ricollegare i suoi meridiani sconnessi, sarebbe stato ragionevole che diventasse il capo della famiglia Lin. Tuttavia, l’idea di condividere il potere con Lin Xintong, diventando secondi solo ad un’impareggiabile Grande Imperatrice, entusiasmò molti dei discepoli della famiglia Lin.

“La famiglia Lin ha investito molto stavolta.”

Dietro al Grande Anziano Huowen, Su Jie era sorpreso, ma non diede a vedere. Era piuttosto impressionato dalla determinazione del Grande Anziano Huowen. Si poteva spronare un grande eroe solo offrendo grandi ricompense.

Tuttavia le ricompense dell’Anziano Huowen erano ragionevoli.

Questo perché se qualcuno fosse in grado di ottenere l’eredità della Grande Imperatrice, avrebbe potuto controllare la metà della famiglia Lin. E se qualcuno avesse trovato un modo per guarire Lin Xintong, allora avrebbe ottenuto un credito ancora superiore.

“Partiamo!”

L’Anziano Huowen non disse altro. Fece un lieve gesto e un raggio volò dal suo palmo. Era una mini aeronave.

La piccola aeronave iniziò a crescere rapidamente di dimensioni una volta che era stata lanciata a mezz’aria. Presto arrivò ad una lunghezza di trecento metri.

In seguito, l’Anziano Huowen mosse le sue lunghe maniche ed evocò una forza formidabile. I giovani presenti furono trasportati nell’aeronave grazie a questa forza.

Yi Yun sentì lo spazio attorno a lui trasformarsi e un secondo dopo era già dentro lo scafo dell’aeronave.

Questo sbalordì Yi Yun. La mossa dell’Anziano Huowen chiaramente conteneva leggi spaziali, altrimenti sarebbe apparso sul ponte e non nello scafo dell’aeronave.

L’aeronave si levò al cielo e, in un batter d’occhio, lasciò il picco della Nuvola Sporgente e si diresse verso l’Abisso del Cimitero degli Dei.

Lungo la strada, l’aeronave trapassò la nebbia a grandissima velocità. Tuttavia Yi Yun si sentiva molto stabile a bordo.

I due Grandi Anziani non si vedevano più. All’inizio, l’Anziano Tianzhu aveva annuito lievemente verso di lui, in segno di gratitudine per aver svelato le trame malvagie della famiglia Shentu. In seguito, non avevano più prestato attenzione a Yi Yun. La maggior parte dei loro sforzi era concentrata su Lin Xintong.

Per questa spedizione, il membro della giovane generazione più importante naturalmente era Lin Xintong. Era anche la persona che molto più probabilmente avrebbe ottenuto l’eredità del regno mistico della Grande Imperatrice.

La giovane generazione della famiglia Lin non sapeva che negli ultimi cinque mesi, i tre Grandi Anziani avevano dato indicazioni a Lin Xintong. Insieme alla matriarca, avrebbero istruito Lin Xintong ogni tanto.

Tutti gli esperti della famiglia Lin giravano attorno a Lin Xintong. Le stavano regalando ogni sorta di medicine preziose.

La premura della famiglia Lin sembrava inarrestabile, nessun giovane nella lunga storia del clan aveva ricevuto un trattamento del genere.

E Lin Xintong non deluse i superiori del clan. In cinque brevi mesi, la sua forza era aumentata di nuovo. Aveva anche migliorato le sue ispirazioni nomologiche. Nell’intera storia della famiglia Lin, nessuno era stato così formidabile a questa età.

Se non fosse stato per la maledizione dei meridiani Yin naturali che rendevano il futuro incerto, gli attuali risultati di Lin Xintong sarebbero stati sufficienti a renderla il successore della famiglia.

Ora, approfittando del tempo a disposizione durante il viaggio, i due Grandi Anziani meditavano accanto a Lin Xintong, manipolando di nascosto il qi vitale del mondo attorno a lei e lasciando che lei raggiungesse le condizioni ottimali sia in quanto ad essenza, che a qi e a spirito.

I superiori della famiglia Lin confidavano molto in Lin Xintong.

Sapevano che il motivo per cui il clan Shentu aveva fallito nella sua esplorazione era per via di Shen Tu Nantian. Lui, in quanto genio numero uno della giovane generazione della loro famiglia, non era riuscito ad ottenere il riconoscimento del regno mistico della Grande Imperatrice!

Se Lin Xintong avesse ottenuto il riconoscimento del regno mistico, allora la famiglia Lin sarebbe riuscita ad aprire il regno mistico della Grande Imperatrice.

Visto il fisico perfetto di puro Yin di Lin Xintong, il suo talento marziale era impeccabile. Secondo i superiori della famiglia, se Lin Xintong non avesse potuto ottenere il riconoscimento del regno mistico della Grande Imperatrice, allora chi ci sarebbe riuscito?

“Matriarca, non si preoccupi. Xintong se la caverà.”

Disse un Anziano accanto alla matriarca. La matriarca annuì. Stava guardando Lin Xintong con affetto e speranza…

In quel momento Lin Xintong aveva gli occhi chiusi. Le sue ciglia stavano tremando piano. Sembrava una fata eterea mentre stava meditando. Ma sotto l’energia calma come un lago, si nascondeva uno spirito combattivo ardente. Era la sua dichiarazione di guerra contro il fato!

Aveva sempre voluto prendere il controllo del suo destino. E stavolta il cielo le aveva presentato un’opportunità…


