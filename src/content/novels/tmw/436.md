---
title: Capitolo 436 - Circondati da un Branco di Lupi
pubDate: 2024-05-28T12:46:59.534Z
tags:
    - tmw
---


“Quest’aura…”

Avvolto da quest’aura, Yi Yun sentì che dietro l’entrata del regno mistico della Grande Imperatrice c’era un mondo sigillato estremamente misterioso. Sembrava che avrebbe potuto scorgere le origini del Grande Dao se fosse entrato e lì dentro ogni segreto dell’universo sarebbe stata alla sua portata.

Non solo Yi Yun, gli altri giovani d’élite provarono una sensazione simile. La sola differenza era che la loro percezione dell’energia non era acuta come quella di Yi Yun, così non era così chiara. Avevano solo la sensazione di poter entrare nel regno mistico e di volerne esplorare i segreti.

L’entrata divenne sempre più grande. Abbastanza ampia da poter fare entrare dieci persone alla volta. Con gli sforzi combinati degli Anziani di varie grandi fazioni, non era difficile aprire il canale spaziale.

“Entrate! Una volta che entrerete nel regno mistico della Grande Imperatrice, tutti voi giovani sarete mandati nei luoghi delle prove direttamente. Mentre noi più vecchi entreremo per cercare tesori.”

Disse l’Anziano Huowen mentre una sfera di energia avvolgeva il suo palmo. Spingendo il palmo in avanti, mandò direttamente attraverso l’entrata uno dei giovani della famiglia Lin.

Mentre volava nel regno mistico, il giovane entrò in allerta e trattenne il respiro.

Tuttavia nessuna delle altre fazioni lo attaccò. Ogni fazione aveva membri della giovane generazione, nessuno voleva iniziare una battaglia all’ultimo sangue.

Uno dopo l’altro, giovani di varie fazioni furono mandati nel regno mistico.

Yi Yun rimase dietro l’Anziano Tianzhu. Poteva sentire lo sguardo di Shen Tu Nantian puntare verso di lui come un coltello affilato.

A parte Shen Tu Nantian, c’era un altro giovane dall’aspetto insidioso. La sua pelle giallastra e sembrava malato. Ma il suo sguardo era tagliente e feroce.

Yi Yun lo riconobbe. Era Shen Tu Ya, uno dei più talentuosi membri d’élite del clan Shen Tu. La sua posizione nella famiglia probabilmente era seconda solo a quella di Shen Tu Nantian. Allora, quando il clan era venuto a negoziare con la famiglia Lin, Yi Yun lo aveva visto. Si era ricordato bene del suo sguardo.

Quando arrivò il turno di Yi Yun, la matriarca Lin esitò e gli trasmise la sua voce: “Yi Yun, sei sicuro di voler entrare?”

La matriarca Lin aveva mandato degli uomini della sala delle regole del clan per capire i motivi dietro l’ostilità che c’era tra Yi Yun e Shen Tu Nantian. Aveva anche indagato un po’ sulla sua vita e aveva ricevuto dei rapporti poco dettagliati. La matriarca Lin sapeva solo che Yi Yun aveva mostrato risultati eccezionali in uno dei luoghi di allenamento del Divino Regno di Tai Ah. Tuttavia non erano dati significativi. Per il mondo Tian Yuan, il Divino Regno di Tai Ah non era degno di essere menzionato, così non avrebbe indicato un grande talento marziale per loro.

Inoltre ora Yi Yun avrebbe dovuto affrontare Shen Tu Nantian e gli altri membri d’élite di massimo livello del mondo Tian Yuan. Erano anche molto più grandi di lui, così era facile immaginarsi quanti pericoli avrebbe corso.

“Yi Yun, in realtà lo scopo di questa esperienza di allenamento era ampliare i tuoi orizzonti. Tuttavia, se è troppo rischioso, devi considerare se ne vale la pena. Anche se non entrassi nel regno mistico della Grande Imperatrice, solo i tuoi risultati nella Divina Tecnica della Desolazione sono sufficienti a darti un futuro promettente e a farti diventare una persona importante nel mondo Tian Yuan.”

La matriarca era stata colta da un dilemma. Stava provando perfino qualche rimpianto a lasciare entrare Yi Yun nel regno mistico della Grande Imperatrice.

Yi Yun disse: “La ringrazio per la premura, ma in effetti vorrei proprio dare un’occhiata al regno mistico della Grande Imperatrice.”

“Allora… va bene. So che hai alcune basi nelle arti marziali e sei uno dei migliori nella giovane generazione del Regno di Tai Ah. Tuttavia il mondo Tian Yuan è diverso. Questi membri d’élite sono molto più forti di quanto tu possa immaginare! Non credo che tu abbia molte speranze di ottenere l’eredità della Grande Imperatrice, né voglio che trovi un metodo per ricollegare i meridiani sconnessi di Xintong. Finché tornerai sano e salvo, sarebbe la più grande ricompensa per me.”

Esortò di nuovo la matriarca. Yi Yun stesso rappresentava la ricchezza della famiglia Lin. La matriarca Lin non aveva mai sentito dei suoi occhi mutati. Questa abilità forse poteva venire trasmessa alla prossima generazione!

Mentre la matriarca parlava, annuì verso i due Anziani Huowen e Tianzhu.

I due Grandi Anziani della famiglia Lin erano in guardia. Per impedire che Yi Yun venisse attaccato a sorpresa dal clan Shen Tu, i due lo mandarono personalmente attraverso l’entrata.

Anche così, nel momento in cui entrò, Yi Yun ebbe la sensazione di venire esaminato da un paio di occhi, raggelandolo. Anche se non temeva che qualcuno individuasse la presenza del Cristallo Viola, trovava estremamente disgustoso venire esaminato così.

Quel branco di vecchi sciocchi!

Proprio quando più della metà del suo corpo entrò nel regno mistico, Yi Yun si girò a guardare queste persone. Vide un po’ di sguardi ostili e anche la brutta faccia di Shen Tu Nantian!

“È davvero entrato. Non so proprio dove abbia trovato quella sicurezza, ma… mi va bene così!” Shen Tu Nantian rivelò un sorriso crudele. Strinse istintivamente le mani come se stesse stritolando Yi Yun a morte.

“Gongsun Hong, Yi Yun è appena un po’ più giovane di te. Durante l’entrata iniziale nel regno mistico, sarà nel tuo stesso gruppo. Occupatene te.”

Mentre Shen Tu Parlava, un giovane con un lungo abito color fuoco non molto lontano da lui annuì. Disse con noncuranza: “Non è niente di che.”

…

Yi Yun vide solo l’ambiente attorno cambiare all’improvviso. Dopodiché apparì sopra una vasta terra vuota.

Questa terra era così vuota da fare diventare spaesati. Era monotonamente bianca e si estendeva a vista d’occhio.

<em>Swish! Swish!</em>

Altre persone furono teletrasportate dentro. Yi Yun fece circolare il suo qi vitale e diventò più vigile.

A parte lui, più di dieci persone furono teletrasportate in questo posto.

Con un’occhiata, trovò immediatamente alcuni membri del clan Shen Tu tra di loro.

Notò anche alcuni giovani della famiglia Lin, una di loro era una ragazza con un abito dai motivi floreali. Era minuta e splendida. Notando lo sguardo di Yi Yun, lei sorrise.

Il suo nome era Lin Xiaodie, una dei sei discepoli a cui era stato data subito la possibilità di entrare nel regno mistico della Grande Imperatrice.

Accanto a lei c’era un giovane dall’aria effeminata. Il suo nome era Lin Fengyue, era il fratello di Lin Xiaodie.

Il terzo era Lin Yu.

Quando Lin Yu vide Yi Yun, una tinta di disgusto trapelò dai suoi occhi.

<em>’Sono così sfortunato ad essere capitato nello stesso gruppo di questa canaglia.’</em>

Lin Yu non era contento. Anche se si era vantato delle sue capacità di fronte a Yi Yun per fare capire a questo zoticone com’erano i membri d’élite del mondo Tian Yuan, Lin Yu sapeva che Yi Yun sarebbe stato preso di mira dal clan Shen Tu. Chissà quante persone avrebbero cercato di ucciderlo durante questa spedizione. Sarebbe rimasto sicuramente coinvolto se fosse rimasto vicino a Yi Yun.

<em>’Questo menagramo. Devo stare attento in gruppo con lui. Nessuna di queste persone è da sottovalutare.’</em>

Lin Yu esaminò i dintorni.

Durante la parte iniziale della prova, la gente sarebbe stata divisa in gruppi e le regole del gruppo dipendevano da due punti; l’età e il periodo di tempo in cui si era entrati.

Chi era entrato nello stesso periodo di tempo e aveva un’età simile sarebbe finito nello stesso gruppo.

Così i quattro discepoli più giovani della famiglia Lin erano stati raggruppati insieme. Era inevitabile.

I discepoli della famiglia Lin naturalmente si radunarono insieme. Mantenevano una netta distanza dal clan Shen Tu e dalle altre fazioni.

“Ahah, venire raggruppati con la persona che ha umiliato Shen Tu Nantian è un piacere per me!” Disse con tono sarcastico un giovane che portava in spalla una grossa borsa mentre guardava Yi Yun.

In effetti, quando Yi Yun era entrato, subito dopo un gruppo si era precipitato dentro il regno mistico. Erano persone all’incirca alla sua stessa età che avevano intenzione di finire nel loro stesso gruppo.

Questo perché il clan Shen Tu aveva offerto ricompense estremamente allettanti per chiunque avesse portato loro la testa di Yi Yun.

Agli occhi di queste persone, Yi Yun era come un pezzo di carne succulenta. Volevano tutti darci un morso.

“Shen Tu Nantian di sicuro è inutile, una nullità ha potuto schiacciarlo. Tsk tsk!”

Disse in modo adorabile, ma seducente una ragazza dai capelli neri. Le sue parole erano piene di derisione nei confronti di Shen Tu Nantian. Chiaramente queste persone erano radunate insieme unite da interessi comuni, ma non erano amichevoli nei confronti del clan Shen Tu.

Yi Yun gettò un’occhiata verso la ragazza. Era minuta e la sua schiena era lievemente curva. Dava la sensazione che fosse sempre piegata. Le sue dita erano color nero puro. Erano appuntite e taglienti, e a giudicare dalla sensazione gelida che emanavano, sembravano coperte di veleno.

Quando notò che Yi Yun la stava guardando, rise e si leccò istintivamente le labbra. Sembrava che volesse divorarlo.

<em>’Ca**o, chi sono queste persone?’</em> Pensò Lin Yu. Chiaramente non erano persone ordinarie, molti di loro erano qui per Yi Yun.


