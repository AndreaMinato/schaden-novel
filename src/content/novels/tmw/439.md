---
title: Capitolo 439 - Impossibile da sconfiggere
pubDate: 2024-05-28T15:46:59.535Z
tags:
    - tmw
---


Il giovane che portava una grossa borsa disse con sarcasmo: “Tsk, tsk, così patetico. Sei venuto a suicidarti venendo qui visto quanto sei incapace?”

L’esito tragico del grassone fece perdere un po’ di sicurezza in alcuni dei giovani membri d’élite presenti, ma la maggior parte di loro rimase indifferente.

In quanto geni di varie grandi fazioni del mondo Tian Yuan, erano molto sicuri della loro forza. Non presero sul serio il fallimento del grassone di fronte a loro che proveniva da una famiglia di seconda categoria.

“Sta diventando sempre più interessante. È ancora cruento di come era descritto nella pergamena di giada del clan Shen Tu.”

La ragazza pantera si leccò le unghie ed era tentata dal fare un tentativo.

“Uhr!” Il giovane con la borsa rise, ma non continuò a parlare. Guardò istintivamente Gongsun Hong, che continuava a tenere le mani dietro la schiena con noncuranza. La sua espressione era indifferente, come se ciò che era successo non aveva nulla a che fare con lui.

“La prova del secondo coltivatore che salirà sul ponte di luce sarà ridotta del 10%.”

La voce indifferente del regno mistico della Grande Imperatrice risuonò di nuovo. La gente iniziò a scambiarsi occhiate. Stavolta nessuno aveva fretta di essere il primo.

Precedentemente quando il grassone era salito sul ponte di luce, era finito in svantaggio perché non sapeva nulla della forza della bestia della desolazione e delle regole della prova. Ad esempio, aveva pensato ingenuamente che aggirando la bestia della desolazione sarebbe potuto passare dall’altra parte del ponte, ma alla fine era stato fermato dalle leggi della formazione.

Inoltre la bestia della desolazione aveva aperto all’improvviso il suo terzo occhio e sembrava che la sua forza fosse aumentata drasticamente dopo che lo aveva fatto.

Lin Yu stava guardando lo scontro e strinse i denti, impaziente di combattere. Tuttavia, in quel momento, il giovane con una borsa in spalla era già salito sul ponte di luce.

“Eheh, lasciate che provi io!”

Molti dei presenti guardarono il giovane. A quanto pareva era molto forte. Se non fosse riuscito a superare la prova, molti di loro forse si sarebbero arresi.

Una volta che il giovane mise piede sul ponte, l’antica bestia della desolazione ruggì e caricò in avanti.

Il giovane balzò e uscì una serie di ombre dalla sua borsa.

“Oh? Corvi?”

Sorprendentemente c’era un gruppo di corvi sigillati nella borsa del giovane. Ogni corvo era grosso quanto un’aquila, i loro occhi erano color rosso sangue e i loro becchi erano taglienti come spade. Caricarono verso l’antica bestia della desolazione senza badare alla loro incolumità!

“Questa è la tecnica mistica della setta dei dominatori delle bestie. Questi corvi sono stati temprati dalla tecnica mistica. Hanno perso la loro individualità e sono come morti viventi. Possono essere tenuti dentro una borsa spirituale delle bestie. Questa canaglia di Chu Cai è uno dei migliori nella giovane generazione della setta dei dominatori delle bestie. La borsa che ha con sé è un tesoro di massimo livello, probabilmente potrebbe conservare centinaia di migliaia di corvi zombie al suo interno!”

Disse una ragazza che era informata sulla setta dei dominatori delle bestie.

“Centinaia di migliaia?” Molti si allarmarono. Quanto ci sarebbe voluto per raffinare centinaia di migliaia di corvi?


“La setta dei dominatori delle bestie…” Yi Yun esitò lievemente. La famiglia Lin era potente, ma nel mondo Tian Yuan occupavano solo una catena montuosa. Le montagne dello Spirito di Giada potevano essere preziose, ma erano molto piccole in confronto al vasto mondo Tian Yuan.

Questo valeva anche per il clan Shen Tu.

C’erano molte altre famiglie e sette nel mondo Tian Yuan. Erano nascoste nelle profondità del continente. Erano molto potenti e avevano eredità antiche.

Ora il clan Shen Tu aveva scelto solo una decina circa di queste fazioni da portare nel regno mistico della Grande Imperatrice. La setta del fuoco Li e quella dei dominatori delle bestie sembravano già formidabili.

Yi Yun non era mai entrato in contatto con le sette stabilite nel mondo Tian Yuan.

Mentre il giovane stava riflettendo, Chu Cai aveva già liberato più di mille corvi. Lo stormo formò un muro denso che coprì quasi tutto il ponte di luce.

Ogni attacco dell’antica bestia della desolazione veniva bloccato da centinaia di corvi.

“Muori!”

In quel momento, Chu Cai attaccò. Tirò fuori una sciabola a mezza luna dal suo anello interspaziale. Si accovacciò e caricò come un ghepardo verso il nemico.

“Cosa? Sta davvero attaccando l’antica bestia della desolazione?!”

La folla di giovani si allarmò. Una terra delle prove come quella dell’antica Grande Imperatrice sarebbe stata estremamente difficile da esplorare. Ora molti temevano di non essere abbastanza forti da poter schivare i colpi della bestia della desolazione, eppure Chu Cai stava cercando di attaccarla a sorpresa!

Era troppo arrogante!

Durante questo attimo di secondo, molti non ebbero il tempo di riflettere che Chu Cai si era già precipitato sotto il corpo dell’antica bestia della desolazione!

Il dorso e gli arti di una tipica bestia della desolazione erano estremamente duri, come metallo divino. Tuttavia il suo punto debole sarebbe stato il suo addome morbido!

Il mostro di fronte a loro poteva essere un costrutto di energia, ma non sembrava diverso da quello di una vera bestia della desolazione. Sembrava quasi viva.

Anche il suo punto debole probabilmente era uguale a quello di una bestia della desolazione ordinaria. Dopotutto l’antica Grande Imperatrice stava usando tecniche di formazioni per replicare il mondo reale. Solo allora avrebbe potuto scegliere il successore che desiderava nell’ambiente più realistico.

Chu Cai aveva riflettuto su questo prima di lanciare un agguato all’antica bestia della desolazione. Aveva usato i corvi come protezioni e la sua incredibile tecnica di movimento per raggiungere la pancia dell’antica bestia della desolazione.

“Cha!”

Menò un fendente e raggi di spade sfrecciarono a volontà. Questa era la sciabola del fulmine celeste dei nove Yin della setta dei dominatori delle bestie. Era rapida come un lampo, la sua estrema velocità stessa era un potente attacco.

“Dang!”

La sciabola di Chu Cai impattò direttamente contro la pancia del mostro.

Tuttavia non solo Chu Cai non si rallegrò, ma la sua espressione cambiò drasticamente. L’impatto che aveva sentito lo allarmò. La sua sciabola aveva al massimo graffiato la superficie della pelle dell’antica bestia della desolazione, non era nemmeno penetrata nella carne!

“Cosa?!”

Chu Cai ne fu davvero scioccato. Si ritirò rapidamente, ma gli artigli taglienti dell’antica bestia della desolazione erano già calati verso il basso!

Chu Cai usò tutte le sue forze per bloccare il colpo con la sua sciabola curva. Il suo palmo si lacerò e il suo braccio rimase ferito. E in quel momento, un raggio fuoriuscì dal terzo occhio dell’antica bestia della desolazione!

Questo raggio fu come una spada tagliente e ridusse in cenere un po’ di centinaia di corvi lungo il suo cammino. Senza indebolirsi in alcun modo, trapassò anche la spalla di Chu Cai.

“Puah!”

Schizzò del sangue e Chu Cai impallidì. Era caduto sul ponte!

“Anche Chu Cai è stato sconfitto?!”

La gente provò terrore. Non è troppo difficile questa prova?!

Tuttavia… al contrario di ciò che pensavano gli altri, Chu Cai si rotolò a terra mentre cadeva, ma riuscì comunque a rialzarsi. Strinse i denti mentre premeva una mano sulla ferita. La gente vide chiaramente dei vermi simili a sanguisughe strisciare dentro la sua spalla.

Questi vermi crescevano nella sua carne e facevano rizzare i capelli.

“Cosa sono quelli?!”

La gente era scioccata. Questi vermi sembravano disgustosi e non si sapeva quali fossero i loro effetti, eppure Chu Cai li lasciava crescere nella sua carne.

“Sono una specie di vermi mistici della setta dei dominatori delle bestie. Tenerli nel proprio corpo permette di sopportare meglio il dolore e di riparare le ferite. Anche se il braccio di Chu Cai è stato trapassato, la sua forza combattiva non dovrebbe essere diminuita di molto!”

Era stato Gongsun Hong a parlare. Era il genio della setta del fuoco Li. Non aveva quasi mai aperto bocca da quando era entrato nel regno mistico. Emanava un’aura enigmatica.

Gongsung Hong aveva ragione. La forza combattiva di Chu Cai era rappresentata per lo più dai suoi corvi. Se non avesse usato la sua sciabola per attaccare la bestia della desolazione e si fosse limitato a schivare, la sua forza combattiva non sarebbe diminuita di molto.

E in effetti, in questa situazione, Chu Cai non avrebbe più osato attaccare il mostro nemmeno se avesse avuto un’altra vita di riserva.

La bestia della desolazione era invulnerabile. Non aveva punti deboli!

“Un’antica bestia della desolazione costruita da energia è diversa da una in carne ed ossa… La sua pancia è dura come il metallo divino. È impossibile sconfiggerla…”

Disse un giovane tra la folla, tuttavia Gongsun Hong scosse la testa: “Non è così. La bestia della desolazione formata dall’energia del regno mistico è troppo forte. Così anche il suo punto debole non è più un punto debole. Se fosse un verso spirito primordiale, che importerebbe anche se sapessi che il suo punto debole è nella pancia o negli occhi? Perfino un po’ di esperti Empirei non potrebbero ucciderla unendo le forze!”

Il tono di Gongsun Hong era indifferente. Dal suo punto di vista, Chu Cai era stato troppo ingenuo a tentare di sconfiggere l’antica bestia della desolazione. Come poteva essere possibile?

Le parole di Gongsun Hong sbalordirono molte persone. In effetti dovevano mettere da parte il loro orgoglio ed esplorare il regno mistico con timoroso rispetto.

Questo perché, per l’antica Grande Imperatrice, i cosiddetti geni tra di loro in realtà erano deboli.

Distinguersi durante la prova del regno mistico e superarla con una forza indomita sarebbe stata un’impresa quasi impossibile.

Mentre la gente rifletteva, Chu Cai rilasciò diverse migliaia di corvi sul ponte di luce. Li sacrificò senza badare a spese. Lasciò che l’antica bestia della desolazione trapassasse lo sbarramento di corvi e solo usando questo metodi ne ritardò l’avanzata.

Chu Cai sopportò al dolore e schivò gli attacchi che riuscirono ad attraversare i corvi.

Così riuscì a resistere per un bastoncino di incenso di tempo con grande difficoltà.

Chu Cai era diventato il primo a superare la prima fase delle prove!


