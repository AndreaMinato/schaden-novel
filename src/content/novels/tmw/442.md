---
title: Capitolo 442 - Marchio dell’Empireo
pubDate: 2024-05-28T18:46:59.535Z
tags:
    - tmw
---


“Nessuna ferita!”

Vedendo Gongsun Hong passare la prova illeso, molti dei membri d’élite presenti si scambiarono delle occhiate.

Non solo i Passi della Spada dei Riflessi erano splendidi, ma avevano anche un potere scioccante.

“I Passi della Spada dei Riflessi sono una mossa sia offensiva che difensiva. È veloce e anche davvero aggressiva.”

La gente sapeva che Gongsun Hong era molto talentuoso e volevano sapere come avrebbe superato la prova. Però non si sarebbero mai aspettati che avrebbe usato un metodo del genere. Aveva utilizzato un trucco e, grazie alle sue abilità eccezionali, aveva superato facilmente la prova.

“Se Gongsun Hong avesse usato i Passi della Spada dei Riflessi per attaccare l’antica bestia della desolazione, non avrebbe corso nessun rischio. Eppure, anche così, non l’ha fatto…”

I Passi della Spada dei Riflessi erano solo qi di spada, così non sarebbe accaduto nulla se si fossero frantumati. Altri non si sarebbero potuti trattenere dal tentare di attaccare l’antica bestia della desolazione e vederne gli effetti, ma Gongsun Hong non ci aveva nemmeno provato. Chiaramente era giunto alla conclusione che gli attacchi dei Passi della Spada dei Riflessi sarebbero stati inadeguati per sconfiggere l’antica bestia della desolazione.

Mentre la gente stava discutendo, un improvviso raggio di luce cadde dal cielo, dritto su Gongsun Hong!

“Oh?”

Gongsun ne fu sorpreso, ma non lo schivò. Lasciò che il raggio lo colpisse perché non aveva sentito intento omicida provenire dalla luce.

“Whew!”

Il raggio colpì Gongsun Hong al braccio e formò un marchio viola. Sembrava un piccolo tatuaggio.

“Che sia… il Marchio di un Empireo? Ha ricevuto un Marchio dell’Empireo in questo modo?”

La ragazza pantera ne fu sbigottita.

Le sue parole causarono subito trambusto tra la folla. Molti membri d’élite ignorarono le loro ferite e interruppero le loro meditazioni. Guardarono il braccio di Gongsun Hong.

Nella pergamena del clan Shen Tu c’era una descrizione del Marchio dell’Empireo. Dopo che il regno mistico della Grande Imperatrice si era aperto, se un membro della giovane generazione avesse primeggiato in qualche modo durante le prove, avrebbe ottenuto un Marchio dell’Empireo.

Ogni Marchio dell’Empireo era prezioso. Queste rune potevano aprire la camera dei tesori della Grande Imperatrice una volta che fossero state accumulate. Le si poteva scambiare per delle ricompense dentro la camera.

L’antica Grande Imperatrice non era taccagna quando si parlava di crescere geni.

Chi non era all’altezza di essere un successore, ma aveva un talento considerevole avrebbe ricevuto aiuto e ricompense appropriati.

E ogni oggetto lasciato dall’antica Grande Imperatrice nel regno mistico era impressionante. Se avessero potuto scambiarli per un solo oggetto…

Solo pensarci riempiva di invidia la gente.

Perfino Gongsun Hong, che era sempre calmo, non poté trattenersi dal sorridere. Era ambizioso, così ambizioso che non voleva che il suo futuro si limitasse alla setta del fuoco Li.

Tuttavia solo un Marchio dell’Empireo non era sufficiente. Secondo le note nella pergamena di giada del clan Shen Tu, gli oggetti nella camera dei tesori erano estremamente difficili da ottenere.

Alcuni geni della famiglia Shen Tu erano riusciti ad ottenere marchi da Empirei, ma non avevano potuto vedere la vera camera dei tesori. Avevano solo potuto vedere la lista dell’inventario. E il numero di Marchi da Empireo necessari per ottenere quei tesori li aveva spiazzati. La quantità di Marchi da Empireo che avevano radunato erano sufficienti solo ad ottenere oggetti che la Grande Imperatrice trovava insignificanti.

Comunque era un buon segno. Ottenere un Marchio dell’Empireo durante la prima prova significava poter ottenerne altri ancora in quelle dopo. Sarebbe stata un’opportunità inimmaginabile poter aprire la camera dei tesori della Grande Imperatrice!

“Questo Gongsun Hong… Ah…”

I giovani che avevano superato il ponte di luce non poterono che scuotere la testa. Anche loro erano geni, ma la differenza era troppo vasta. Il fatto che Gongsun Hong avesse ottenuto un Marchio dell’Empireo aveva diminuito di molto la loro gioia nell’aver superato la prova.

Tuttavia non avevano niente da ridire. In effetti Gongsun Hong era davvero ad un livello superiore rispetto a loro.

Mentre erano tutti concentrati sul Marchio dell’Empireo sul braccio di Gongsun Hong, non molto lontano, Yi Yun stava ancora guardando dritto a sé. Stava fissando l’antica bestia della desolazione sul ponte e il suo terzo occhio.

Quando Yi Yun era andato in isolamento per sei mesi, aveva usato il qi yang puro nella reliquia della Grande Imperatrice e il Cristallo Viola per trasformare il suo corpo. Aveva perfezionato sempre di più il suo fisico Yang.

Con un fisico di puro Yang, anche lui sarebbe stato un genio di massimo livello, perfino qui nel mondo Tian Yuan. Nel Divino Regno di Tai Ah, un predecessore con un fisico di puro Yang era riuscito a padroneggiare la Sacra Tecnica di Tai Ah in venti giorni e alla fine era diventato un Saggio. Questo periodo di tempo sarebbe anche diventato un record eterno nella Divina Città di Tai Ah.

E questo considerando un fisico di puro Yang ordinario. Se fosse stato perfetto sarebbe stato ancora più sbalorditivo.

Perfino nel mondo Tian Yuan sarebbe stato stupefacente. Era un fisico che poteva condizionare la situazione delle varie grandi fazioni nel mondo Tian Yuan!

Quando era nelle Lande Selvagge della Nuvola, il talento di Yi Yun era stato proprio terribile.

Dopo essere stato ammesso nella Divina Città di Tai Ah e aver fatto la sua spedizione nella Porta della Stella Caduta, il suo talento era migliorato di netto.

E ora, era entrato nel mondo Tian Yuan. Grazie all’energia del Cristallo Viola che aveva trasformato il suo corpo, si stava avvicinando ad un fisico di puro Yang perfetto. Anche senza il Cristallo Viola, poteva essere considerato un genio delle arti marziali!

Nel regno mistico della Grande Imperatrice, Yi Yun non avrebbe avuto difficoltà ad usare la sua forza per superare la prova.

Tuttavia non era sufficiente per soddisfarlo. Se il nome dell’antica Grande Imperatrice era rimasto impresso nella storia per eoni, il suo stadio doveva aver superato ogni immaginazione di questo mondo. Per impressionarla, solo superare la prova o fare una dimostrazione di abilità sarebbe stato lontano dall’essere sufficiente!

Gongsun Hong poteva aver dimostrato le sue capacità, ma che importava?

Era solo un Marchio dell’Empireo. Yi Yun aveva letto le descrizioni della pergamena di giada del clan Shen Tu. Un Marchio dell’Empireo non sarebbe bastato affatto per ottenere gli oggetti della camera dei tesori.

Dal punto di vista di Yi Yun, un giovane genio che aveva conquistato il primo posto al torneo della setta del Fuoco Li non sarebbe stato così raro. Se ne potevano trovare un paio in ogni grande fazione. Nell’era dell’antica Grande Imperatrice, se ne potevano trovare facilmente a manciate.

Se l’antica Grande Imperatrice avesse voluto designare una persona del genere come suo successore, l’avrebbe già fatto durante la sua era. Innumerevoli persone si sarebbero presentate alla sua porta. E tra di loro, ci sarebbero state sicuramente persone più sbalorditive di Gongsun hong!

Ma era tutto inutile.

Così Yi yun era sicuro che la dimostrazione di Gongsun Hong non era stata soddisfacente per la Grande Imperatrice.

Schivare ogni attacco alla perfezione non era impressionante e, se lo fosse stato, significava che c’era un modo più perfetto per superare la prova, come… uccidere la bestia della desolazione!

Pensando a questo, anche Yi Yun rimase sorpreso da questo ragionamento.

Questo perché la situazione era chiara. Non avrebbe potuto uccidere l’enorme bestia della desolazione sul ponte. Non ci sarebbe riuscito nemmeno se si fosse coalizzato con tutti gli altri. Anche quando Lin Xintong aveva sedici anni, anche se avesse raddoppiato la sua forza, non avrebbe potuto competere con l’antica bestia della desolazione!

Tuttavia, secondo la sua analisi, c’era un solo modo per superare la prova in un modo che avrebbe soddisfatto l’antica Grande Imperatrice. Sennò il suo regno mistico avrebbe perso ogni significato.

Era impossibile uccidere direttamente una bestia della desolazione che superava di gran lunga il livello che avrebbe potuto raggiungere un sedicenne. Così, usando questa logica, l’antica bestia della desolazione di fronte a lui doveva avere un punto debole.

Questa prima fase non avrebbe messo alla prova le tecniche di movimento, né quelle di combattimento, ma esaminava le capacità di osservazione di ogni coltivatore che saliva sul ponte.

Cercare il punto debole dell’antica bestia della desolazione!

La percezione di Yi Yun poteva essere notevole e la sua vista era acuta, ma non credeva che sotto questo punto di vista potesse mettere in ombra i geni dell’antica era, né avrebbe soddisfatto l’antica Grande Imperatrice.

Così… Yi Yun doveva usare il suo asso nella manica…

Quando l’antica Grande Imperatrice aveva creato il suo regno mistico, sia usando formazioni che dando disposizioni, non avrebbe potuto evitare la loro… energia!

Nella sua visuale d’energia, il ponte e l’antica bestia della desolazione mostravano una scena completamente diversa.

Questo metodo poteva sembrare un po’ spudorato, ma… a Yi Yun piaceva molto.

<em>’Coff… Perché mi vengono in mente pensieri del genere?’</em>

Yi Yun si toccò il naso. <em>’Signora Grande Imperatrice, scusami. Nemmeno io volevo imbrogliare, ma… anche il Cristallo Viola può essere considerato parte di me e del mio talento. Se ricevessi la tua eredità, credo… che non sarebbe sprecata nelle mie mani.’</em>

Yi Yun credeva che il fine giustificasse i mezzi finché non avesse violato i suoi principi morali.

E in quel momento, la voce indifferente del regno mistico risuonò. Mancavano solo trenta minuti prima che l’antica bestia della desolazione scomparisse!


