---
title: Capitolo 445 - Antica Reliquia
pubDate: 2024-05-28T21:46:59.536Z
tags:
    - tmw
---


Dopo aver ucciso con successo l’antica bestia della desolazione, Yi Yun tirò un sospiro di sollievo. Quando tutto procedette come previsto, permettendogli di uccidere l’antica bestia della desolazione come aveva pianificato, provò una forte soddisfazione.

Dopo che l’antica bestia della desolazione scomparì, si trasformò in gocce di luce che piovvero su Yi Yun, coprendolo. Lo facevano sembrare un dio disceso nel piano dei mortali.

Tutti i giovani erano completamente sbigottiti, che fossero riusciti a superare il ponte o no.

Poco fa, molti di loro si stavano immaginando come Yi Yun avrebbe fallito e come avrebbero potuto ucciderlo per ricevere le ricompense del clan Shen Tu.

Ma ora la realtà aveva dato loro un duro schiaffo!

Alcuni di loro erano riusciti a resistere a stento sul ponte, ricevendo gravi ferite, ma anche così, erano molto contenti dei loro risultati. Per quanto riguardava quelli che non avevano superato la prova, erano stati spazzati via dall’antica bestia della desolazione o si erano arresi prima di salire sul ponte.

Guardando di nuovo Yi Yun, la “persona sfortunata” che pensavano di poter uccidere, era davvero… riuscito ad uccidere l’antica bestia della desolazione con una freccia dopo essere arrivato sul ponte!

C’era un divario incredibile tra di loro. Era troppo ridicolo!

Questo ragazzino era davvero umano?

La gente deglutì impaurita. Erano contenti di essere protetti dalle leggi del regno mistico, altrimenti sarebbe stato Yi Yun ad ucciderli, non viceversa!

Le persone che reagirono più intensamente furono Lin Yu e il giovane del clan Shen Tu.

Lin Yu era sconvolto. Era impallidito, come se gli fossero appena morti i genitori.

Precedentemente si era confrontato con Yi Yun sotto ogni sorta di aspetto. Visto che Yi Yun era stato apprezzato dalla matriarca Lin e aveva mostrato il suo talento nella Divina Tecnica della Desolazione, le arti marziali e le capacità combattive erano diventati i soli aspetti per cui Lin Yu si riteneva superiore a lui. Dopotutto, nel mondo Tian Yuan era importante sopratutto la forza. La posizione del migliore Divino Maestro della Desolazione nel mondo Tian Yuan non poteva essere paragonata a quella del coltivatore più potente.

Ma ora, la sua unica sicurezza era stata completamente distrutta. Yi Yun era superiore a lui sia per la sua Divina Tecnica della Desolazione, che per il suo supporto e ora anche la sua forza!

Ci si poteva immaginare che duro colpo fosse per Lin Yu visto che era stato messo completamente in ombra da uno zoticone dell’est arretrato nonostante lui fosse il figlio di un grande clan!

Quando Lin Yu fu sul punto di collassare, Yi Yun scomparì dalla sua vista.

Aveva usato una tecnica di movimento per scagliare una freccia in una direzione particolare. In un batter d’occhio, si spostò velocemente a cento metri di distanza.

Oh? Cosa sta facendo?

La gente era sbalordita. Mentre era ancora scioccata da come Yi Yun aveva ucciso l’antica bestia della desolazione, non reagì in tempo.

“Recupera la sua freccia?”

Un giovane rimase sbalordito. Guardò perplesso Yi Yun raccogliere il dardo a cento metri di distanza. Era la freccia inseguitrice del vento che Yi Yun aveva scagliato precedentemente.

Raccoglieva la sua freccia? Era così povero?

Le frecce inseguitrici del vento di Yi Yun naturalmente erano tesori di massimo livello nel Divino Regno di Tai Ah, ma agli occhi del mondo Tian Yuan non erano considerate un granché.

Yi Yun non era affatto povero adesso, specialmente dopo aver derubato Shen Tu Nantian e la nonna mille mani. Poteva essere definito un magnate tra i membri della giovane generazioni adolescenti.

A Yi Yun naturalmente non importava di una freccia inseguitrice del vento. Era volato apposta così lontano non per via del dardo, ma… per il cristallo dell’antica bestia della desolazione!

Quando Yi Yun aveva ucciso la creatura, era scoppiato il caos. La gente era ancora scioccata dalla morte dell’antica bestia della desolazione, così non aveva notato che era volato via un cristallo dal suo corpo. Anche se l’avessero notato, non avevano la visuale d’energia di Yi Yun, così non avrebbero capito cosa c’era di insolito riguardo a questo cristallo.

Ora Yi Yun stava usando questo pretesto per riporre il cristallo nel suo anello interspaziale senza che nessuno se ne accorgesse. Visto che aveva usato il suo corpo per nasconderlo, nessuno lo notò.

Durante l’attimo di secondo in cui lo raccolse, vide chiaramente che era delle dimensioni di un’unghia. Assomigliava ad una reliquia raffinata usando una tecnica mistica speciale.

Nel mondo dei guerrieri, le reliquie della desolazione era la fonte d’energia più efficiente. Potevano essere usate per alimentare grandi formazioni, navi e altro ancora.

Non c’era dubbio che l’antica Grande Imperatrice avesse lasciato una grande quantità di reliquie della desolazione nel regno mistico quando l’aveva preparato.

Per impedire che l'energia nella reliquia scomparisse lentamente nel corso del tempo, ci doveva essere una grande formazione che radunava qi vitale del mondo per nutrire le reliquie della desolazione.

E il turbine dell’Abisso del Cimitero degli Dei aveva risucchiato una quantità illimitata di qi del cielo e della terra, così le reliquie erano diventate ancora più pure e avevano raggiunto una qualità ancora superiore!

In queste circostanze, sicuramente Yi Yun non avrebbe trascurato una reliquia del genere.

“Dopotutto è una persona che proviene dall’est arretrato, non può cambiare la sua natura avara. Non può nemmeno separarsi da una freccia di bassa qualità.”

Il giovane della famiglia Shen Tu strinse i denti mentre parlava. Anche se Yi Yun aveva ucciso la bestia della desolazione in un solo colpo, qualcosa che nemmeno Gongsun Hong non era riuscito a fare, e lo aveva impaurito, avrebbe comunque colto ogni opportunità per macchiare la reputazione di Yi Yun. Anche questo era comprensibile.

A circa cento metri di distanza, Yi Yun sembrò notare qualcosa. Ridacchiò e guardò Shen Tu.

E questa occhiata fece sbiancare il giovane del clan Shen Tu. Istintivamente fece un passo indietro.

Dopo che aveva ucciso l’antica bestia della desolazione, Yi Yun lo metteva troppo sotto pressione.

“Questo ragazzino!” Il giovane del clan Shen Tu deglutì mentre gli tremava la voce.

<em>’Dev’esserci stato un errore!’</em> Pensò con ferocia. Non poteva credere che Yi Yun fosse un genio della Divina Tecnica della Desolazione e delle arti marziali allo stesso tempo.

In quel momento un raggio divino cadde dal cielo!

Era colorato, simile al raggio che era calato su Gongsun Hong prima. Tuttavia era più vivido e l’intensità era di gran lunga superiore!

“Quello è… il Marchio dell’Empireo!”

Esclamò la gente mentre provava invidia e gelosia.

Yi Yun aveva superato facilmente la prima prova. L’aveva completata ancora più alla perfezione rispetto a Gongsun Hong, così come poteva non ricevere un Marchio dell’Empireo?

Il raggio divino si condensò sul braccio di Yi Yun, formando un tatuaggio.

Il tatuaggio assomigliava a splendide scaglie disposte l’una vicina all’altra.

“Questo…”

Mentre osservavano il braccio di Yi Yun, mostrarono sguardi storditi.

Era davvero un solo marchio? Ce n’erano troppi!

Gongsun Hong aveva solo un Marchio dell’Empireo.

Ma Yi Yun aveva un’intera sezione di Marchi dell’Empireo!

Questo fece trattenere il respiro a molti giovani d’élite presenti. In pochi secondi, erano apparsi già più di venti Marchi dell’Empireo e sembrava che non fosse ancora finita. La differenza era troppo vasta!

La prova di Yi Yun naturalmente era andata meglio di quella di Gongsun Hong, ma non sembrava che il divario fosse così enorme.

“Sono quasi trenta!”

Alla gente fremettero le labbra quando videro lo splendido tatuaggio sul braccio di Yi Yun. Volevano ottenerlo, ma sfortunatamente per loro, i Marchi dell’Empireo erano utilizzabili solo dal proprietario. Anche se avessero tagliato il braccio a Yi Yun, sarebbe stato inutile.

L’espressione di Gongsun Hong si incupì mentre guardava il braccio di Yi Yun.

Aveva solo un Marchio dell’Empireo. All’inizio era stato motivo d’orgoglio per lui, ma ora in confronto a Yi Yun era diventato solo un’umiliazione!

Gongsun Hong era sempre stato al centro dell’attenzione, ma ora nel regno mistico della Grande Imperatrice era stato completamente messo in ombra da Yi Yun.

Aveva pensato che l’antica bestia della desolazione fosse imbattibile e aveva seguito questa regola, superando la prova in modo all’apparenza perfetto.

Tuttavia la sua perfezione non era durata molto a lungo prima che venisse distrutta spietatamente da Yi Yun.

Ora, data l’enorme differenza in quanto a numero di Marchi dell’Empireo, era già chiaro che avesse superato a stento la prova. E la sola persona ad averlo fatto alla perfezione era Yi Yun!

Questo duro colpo mise molto a disagio Gongsun Hong, che era abituato ad impressionare gli altri.

“Non mi aspettavo che il punto debole dell’antica bestia della desolazione fosse nella sua bocca. È stato troppo fortunato ad averlo colpito con una freccia, uccidendola in un colpo solo.”

“Se avessi saputo dov’era il suo punto debole, allora avrei potuto ucciderla anche io. Sarebbe stato molto facile. Sarebbe bastata solo una spada di qi!”

Disse con tono profondo Gongsun Hong, non era disposto ad accettare il fatto di essere stato surclassato da Yi Yun.

Preferiva morire piuttosto che credere che il potere d’attacco di Yi Yun superava il suo. E in effetti, la freccia che aveva scagliato Yi Yun non sembrava nemmeno speciale.

Così aveva concluso che Yi Yun fosse stato solo fortunato. Era riuscito ad uccidere l’antica bestia della desolazione perché aveva trovato per puro caso il suo punto debole.


