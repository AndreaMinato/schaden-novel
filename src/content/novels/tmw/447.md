---
title: Capitolo 447 - La Morte di un Giovane
pubDate: 2024-05-28T23:46:59.536Z
tags:
    - tmw
---


Dopo la ragazza, un coltivatore dopo l’altro furono spinti fuori dal regno mistico della Grande Imperatrice.

La matriarca Lin e l’Anziano Tianzhu si scambiarono un’occhiata mentre si concentravano intensamente.

Erano preoccupati sopratutto per la sicurezza di Yi Yun.

“Fengxian, visto che Yi Yun proviene dall’est arretrato, non è adatto al mondo Tian Yuan. Molto probabilmente verrà eliminato subito. Quando verrà espulso, dovrai prenderlo al volo, mentre io sarò di guardia, così da impedire al clan Shen Tu di attaccarci a sorpresa!”

L’Anziano Tianzhu si stava rivolgendo alla matriarca.

Il nome Fengxian non era stato usato da molto tempo, solo i tre Grandi Anziani potevano chiamarla così.

La matriarca Lin annuì. Tra tutte le altre fazioni presenti, il clan Shen Tu era il solo ad aver lasciato un Grande Anziano a ricevere la sua gente. Le altre fazioni avevano mandato i loro Anziani più potenti nel regno mistico della Grande Imperatrice così da poter ottenere più opportunità.

Con l’Anziano Tianzhu a bloccare la famiglia Shen Tu, non ci sarebbero stati problemi. Se avessero davvero iniziato a combattere, sarebbe stata sicuramente una lotta all’ultimo sangue. La matriarca Lin non credeva che la famiglia Shen Tu avrebbe pagato un prezzo così caro per un membro della giovane generazione come Yi Yun.

L’entrata del regno mistico della Grande Imperatrice brillò mentre un coltivatore dopo l’altro veniva spinto fuori. Fino ad ora, non era apparso nemmeno un discepolo del clan Shen Tu.

Questa situazione fece provare molta soddisfazione agli Anziani della famiglia Shen Tu.

“Tsk tsk, non è male. Credo che Tian’er ascenderà ad un nuovo picco durante questo viaggio. Date le sue esperienze precedenti, potrà andare ancora più avanti e ottenere altre opportunità!”

Risuonò una voce sinistra, era la nonna mille mani.

Nemmeno la nonna mille mani era entrata nel regno mistico della Grande Imperatrice. Guardò la matriarca da lontano e sogghignò con derisione quando la vide concentrata.

In quel momento l’entrata del regno mistico brillò e una persona con la divisa del clan Lin uscì fuori.

Era coperta di sangue e il suo corpo era maciullato. Le pupille della matriarca Lin si rimpicciolirono mentre accorreva dal discepolo quasi allo stesso momento, proteggendolo.

Era un uomo sulla ventina. Il suo vestito era lacero e i suoi capelli erano scompigliati. Il suo petto e il suo addome erano stati trafitti e stava scorrendo sangue ovunque.

La matriarca Lin afferrò il suo polso e la sua espressione cambiò immediatamente.

Morto…

La matriarca Lin rimase momentaneamente stordita. Una vita giovane, uno dei talenti della famiglia Lin, era morto così.

“Lin Ping è morto?”

La voce dell’Anziano Tianzhu si incupì e la sua espressione divenne scontenta. In quanto Grande Anziano, per la maggior parte del tempo si allenava e raramente si occupava delle questioni della famiglia, ma conosceva a grandi linee la situazione dei geni più sbalorditivi.

Il talento di Lin Ping non era inferiore solo a quello di Lin Xintong, ma anche a quello di Lin Fengyue e Lin Xiaodie.

Tuttavia aveva sempre lavorato sodo. Si era allenato quasi al punto di automutilarsi. Si era impegnato duramente per diventare a stento uno dei talenti della giovane generazione. Anche così, era stato l’ultimo ad ottenere un posto per accedere al regno mistico.

Era inaspettato che fosse morto dopo poco tempo.

“Ferite di sciabola!”

Disse la matriarca Lin con un tono gelido.

Lin Ping era ricoperto di ferite. Alcune erano state inferte dagli artigli di una bestia della desolazione, ma quelle fatali erano sul suo addome ed erano state lasciate da una lama!

“Cosa?!”

L’Anziano Tianzhu si arrabbiò. Aveva pensato che Lin Ping fosse stato troppo debole e che questo avesse causato la sua morte nel regno mistico. Avrebbe potuto accettarlo in questo caso, ma sentendo delle ferite di sciabola, iniziò a sospettare che Lin Ping fosse stato ucciso dagli altri clan!

L’Anziano Tianzhu si girò lentamente verso il clan Shen Tu. Il suo sguardo era pieno di intento omicida!

La gente del clan Shen Tu si limitò a sogghignare.

La nonna mille mani sbuffò e disse con fare strano: “Perché? Solo perché sono ferite da sciabola, sospetta noi? Forse Lin Ping è stato così debole da non poter resistere alla prova ed è stato ucciso da marionette armate!”

“Inoltre, anche se fosse stato ucciso da qualcuno con una sciabola, come potete essere sicuri che sia stato il mio clan?”

La nonna mille mani rise impudentemente, come se godesse della loro disgrazia.

Tuttavia era improbabile che Lin Ping, che aveva ferite di artigli e di sciabola, avesse affrontato bestie della desolazione e marionette allo stesso tempo. Inoltre nessuno degli altri giovani eliminati era in una situazione simile.

L’Anziano Tianzhu non disse una parola mentre guardava silenziosamente la nonna mille mani.

La nonna mille mani sussultò. Si impaurì sotto lo sguardo di un Grande Anziano. Inoltre l’intento dietro gli occhi dell’Anziano Tianzhu la faceva sentire sotto pressione.

E in quel momento, un Anziano vestito di nero si mise di fronte alla vecchia, sopportando la pressione emanata dall’Anziano Tianzhu.

Era il Grande Anziano del clan Shen Tu. Era alto ed era grosso, ma era molto magro. Sembrava uno scheletro che indossava un abito lungo.

Con lui presente, la nonna mille mani si sentì meno sotto pressione.

La vecchia recuperò il suo coraggio mentre scoccava un’occhiata provocatoria e piena di derisione verso l’Anziano Tianzhu e la matriarca Lin. Era chiaro cosa intendesse, “Anche se li avessimo uccisi noi, cosa potete fare? Fatevi sotto se ne siete capaci!”

“Quella putt***a!” La matriarca Lin era infuriata. Data la sua personalità, era raro che usasse parole del genere per imprecare.

L’Anziano Tianzhu si incupì mentre ignorava la nonna mille mani, guardò l’Anziano alto: “Shen Tu Jue, sembra che il tuo clan abbia deciso di dichiarare guerra contro la nostra famiglia Lin’”

Shen Tu Jue si limitò a rispondere: “Non deve minacciarmi. Già ciò che avete fatto agli Anziani del mio clan durante la prova della reliquia è sufficiente per scatenare un conflitto. Tuttavia non stiamo ancora combattendo perché entrambi temiamo che gli altri si approfitteranno della situazione.”

“Ma… nel regno mistico, la vita e la morte è determinata dal fato. Anziano Tianzhu, non sarà così ingenuo da credere che i nostri discepoli si aiuteranno l’un l’altro per superare le prove insieme?”

La voce di Shen Tu Jue aveva un bizzarro potere penetrante. Non conteneva qi vitale, ma risuonava nei timpani e causava lieve dolore alle orecchie.

L’Anziano Tianzhu strinse lievemente gli occhi e gridò: “Bene!” Chiunque poteva sentire l’intento omicida nel suo tono.

“Ha ragione, si può morire nel regno mistico. Allora vedremo chi riderà per ultimo!”

“Ahah!” Shen Tu Jue scoppiò a ridere: “Non so da dove ha preso questa sicurezza. Crede che i suoi discepoli che non hanno familiarità con il regno mistico potranno spiccare tra più di dieci fazioni? Solo per Lin Xintong? Il suo talento può essere buono, ma è ancora giovane, così come può competere con Tian’er?”

Shen Tu Nantian era il discendente diretto di Shen Tu Jue ed era il suo prediletto. Non credeva che la giovane Lin Xintong avrebbe potuto competere con Shen Tu Nantian nel regno mistico.

Se i discepoli della famiglia Lin fossero stati intelligenti, si sarebbero arresi prima. Se non fossero rimasti feriti, non avrebbero temuto di venire attaccati di sorpresa. In tal caso, avrebbero potuto lasciare il regno mistico sani e salvi, senza morire.

Tuttavia, se fossero stati imprudenti, forse sarebbero stati annientati tutti!

L’Anziano Tianzhu non disse nulla. Non poteva determinare nemmeno lui fino a che punto sarebbero arrivati i discepoli. Dipendeva tutto da loro.

.Era inutile discutere ulteriormente con Shen Tu Jue e la nonna mille mani, perché si dovevano concentrare a prendere al volo gli altri giovani della famiglia Lin, specialmente Yi Yun.

In quel momento, un giovane paffuto e basso fu spinto fuori dal regno mistico della Grande Imperatrice. Era in pessime condizioni. Aveva perso un braccio e molto sangue, e non poteva sopportare la manipolazione spaziale attorno a lui e il potere dell’Abisso del Cimitero degli Dei. Svenne immediatamente.

Tuttavia, mentre sveniva, teneva ancora in mano il suo braccio strappato.

“Guo’er! Guo’er!”

Una donna della famiglia Xu gridò. Sembrava che fosse una parente stretta del giovane, ma il fatto che lo avesse chiamato “Guo’er” fece fare una smorfia a tutti gli altri. Sembrava troppo tenero chiamare così un giovane dall’aspetto così miserabile.

“Ora è il turno degli eliminati del gruppo al di sopra dei sedici anni. Tsk tsk! Voglio congratularmi in anticipo con la famiglia Lin, riceverete un cadavere in più!”

La nonna mille mani li derise con la sua voce orribile.

Il gruppo al di sopra dei sedici anni era il gruppo a cui apparteneva Yi Yun. Il cosiddetto cadavere in più naturalmente si stava riferendo a lui.

La nonna mille mani sapeva delle intenzioni di Shen Tu Nantian. Secondo lei, Yi Yun non era niente di speciale a parte per la sua crudeltà e il suo talento nella Divina Tecnica della Desolazione. I suoi trucchetti sarebbero stati inutili nel regno mistico della Grande Imperatrice.

Finché Yi Yun fosse stato eliminato, sarebbe stato ucciso dalle persone mandate da Shen Tu Nantian!

Aspettava con impazienza di vedere l’espressione di Lin Fengxian allora.

La matriarca Lin non rispose e si incupì. In quel momento, un giovane dopo l’altro veniva espulso dal regno mistico della Grande Imperatrice.

Erano giovani per lo più al di sopra dei sedici anni, così in effetti doveva essere il turno di quel gruppo.

La matriarca Lin stava aspettando. La famiglia Lin aveva un totale di quattro giovani di circa sedici anni. Non doveva essere un problema per Lin Fengyue e Lin Xiaodie superare la prova, mentre non sarebbe stata una sorpresa se Lin Yu e Yi Yun fossero stati eliminati.

Con il passare del tempo, il numero delle persone eliminate aumentò. C’erano due discepoli del clan Shen Tu tra di loro. Erano diciassettenni e non rientravano nel gruppo di Yi Yun.

Non era importante che due persone fossero rimaste lievemente ferite. La nonna mille mani gettò un’occhiata verso di loro e sorrise in modo estremamente perfido.

Questi due erano i più deboli della famiglia Shen Tu di questa spedizione. Erano usciti dalla prova con lievi ferite. Questo risultato fece provare molta soddisfazione alla nonna mille mani. Erano in forma di gran lunga migliore in confronto al cadavere della famiglia Lin.


