---
title: Capitolo 450 - Dodici Ponti
pubDate: 2024-05-29T02:46:59.537Z
tags:
    - tmw
---


“Ci sono dodici ponti qui. Sceglietene uno e andiamo!”

Disse Gongsun Hong. Poi balzò e, come una rondine veloce, fluttuò ad un’altezza di circa trenta metri per poi atterrare su uno dei ponti in mezzo.

Si guardò indietro e posò momentaneamente gli occhi su Yi Yun: “Ora è il tuo turno.”

Yi Yun sentì chiaramente lo spirito combattivo nello sguardo di Gongsun Hong.

Poteva intuire cosa stava pensando. Era una persona orgogliosa, così non poteva accettare di essere stato messo in ombra durante la prima prova. Inoltre credeva di essere il più forte nel gruppo, così era indignato per aver perso contro Yi Yun, che aveva usato dei trucchi.

Voleva riconquistare il posto di numero uno.

“Saliamo.”

I giovani coltivatori balzarono sui ponti. Alcuni erano pieni di sicurezza, mentre altri erano molto cauti.

Yi Yun era uno di loro. Quando era atterrato sul ponte, aveva percepito molti sguardi posarsi su di lui.

Chiaramente il combattimento durante la sua prima fase aveva attirato troppa attenzione. Anche se queste persone non pensavano che Yi Yun sarebbe stato eliminato facilmente, non credevano che avrebbe ottenuto risultati ancora più sbalorditivi.

Yi Yun rimase impassibile di fronte a questa ostilità, tanto non avrebbero potuto attaccarlo dentro il regno mistico della Grande Imperatrice.

Sul ponte soffiavano forti venti. Gongsun Hong era davanti al gruppo. Stava usando i Passi della Spada dei Riflessi, così tre delle sue immagini residue erano di fronte a lui, a fargli strada. Più di cento raggi di spada fatti di qi volavano attorno. Questo qi di spada fendeva il vento, riducendo la pressione su Gongsun Hong. Questo gli permetteva di procedere facilmente senza sforzarsi troppo.

Questa scena inorridì molte persone. Perfino Yi Yun rimase impressionato dalle abilità di Gongsun Hong.

E Gongsun Hong era un po’ più grande di Yi Yun. Se Yi Yun lo avesse davvero affrontato, non era sicuro chi avrebbe vinto visto che non c’era modo di prevederlo. Aveva diverse mosse letali, ma questo sarebbe valso anche Gongsun Hong, visto che era il migliore tra i discepoli della corte interna della setta del fuoco Li.

“Ah!”

In quel momento risuonò un grido acuto. La tempesta di fronte a loro esplose e un’ombra lunga due metri caricò dalla tempesta dritta verso Gongsun Hong!

Quest’ombra nera emanava una luce metallica. Sembrava un lupo, ma c’erano un paio di armi metalliche sul suo dorso, permettendogli di volare liberamente tra le raffiche.

Una bestia della desolazione metallica?!

Gongsun Hong ne fu allarmato, ma era forte e reagì velocemente. Mentre si ritirava, tre raggi di spada sibilarono in avanti!

“Chi! Chi! Chi!”

Il qi di spada puntò verso i quattro arti della creatura e presto fu fatta a pezzi!

“Peng!”

Il corpo della bestia della desolazione metallica esplose.

Gongsun Hong tirò un sospiro di sollievo. Se non fosse stato veloce, la bestia della desolazione metallica sarebbe riuscita a colpirlo. Le conseguenze sarebbero state disastrose.

La bestia della desolazione metallica poteva essere veloce, ma le sue difese erano inadeguate. Finché uno avesse schivato i suoi attacchi, non sarebbe stato difficile ucciderla.

Gongsun Hong si rallegrò. In quel momento un puntino di luce si separò dai resti della creatura e atterrò sul braccio di Gongsun Hong.

Il giovane sentì solo un pizzico al braccio. Il puntino di luce entrò nella sua pelle e diventò una piccola immagine simile ad un tatuaggio.

“Oh? Questo è…”

Gongsun Hong ne fu lievemente sorpreso. Cos’era?

Tutti posarono gli occhi sul braccio di Gongsun Hong. Il giovane della famiglia Shen Tu rifletté per un po’ per poi dire: “Signorino Hong, questo tatuaggio somiglia ad una piccola porzione di un Marchio da Empireo.”

Gongsun Hong capì. Confrontò il tatuaggio con il Marchio dell’Empireo del suo braccio e in effetti, notò alcuni motivi simili.

Gongsun Hong si riempì di gioia. Questo significava che uccidere ogni bestia della desolazione metallica l’avrebbe ricompensato con una piccola porzione del marchio. Queste porzioni avrebbero formato lentamente un Marchio dell’Empireo completo.

Di questo passo, finché ne avesse uccise abbastanza, avrebbe potuto ottenere un nuovo Marchio dell’Empireo.

Sembrava che ci fossero molte opportunità per guadagnare Marchi dell’Empireo nel regno mistico della Grande Imperatrice.

Pensando a questo, Gongsun Hong gettò un’occhiata verso Yi Yun. Aveva la sensazione che avrebbe potuto raggiungerlo prima o poi visto che Yi Yun aveva solo 36 marchi dell’Empireo,

“Così anche questo ponte in realtà è un’opportunità!”

“Mi chiedo quante bestie della desolazione bisogna uccidere per ottenere un Marchio dell’Empireo. Dalle dimensioni del piccolo tatuaggio, probabilmente è necessario ucciderne decine per formarne uno.”

I membri d’élite presenti fecero velocemente le loro analisi. Era chiaro che più uno fosse andato avanti, più avrebbe affrontato bestie della desolazione. Questo significava anche ottenere più Marchi dell’Empireo. Ma era anche più pericoloso. Alla minima imprudenza, era possibile cadere dal ponte.

Sicuramente non era un semplice uccidere abbastanza bestie della desolazione per formare un Marchio dell’Empireo.

“Ci sono così tanti geni nel mondo Tian Yuan. Se non mi impegnerò, svanirò tra la folla. Devo rischiare!”

Un giovane di un grande clan balzò avanti e inseguì Gongsun Hong.

“Anche io la penso allo stesso modo!”

Il giovane della famiglia Shen Tu ridacchiò e si fece avanti anche lui.

Dietro, anche Lin Xiaodie e Lin Fengyue avevano intenzione di fare lo stesso. Perfino Lin Yu voleva fare un tentativo.

“Yi Yun, vuoi andare avanti?”

Lin Xiaodie lo guardò.

Yi Yun sorrise e disse: “Prima starò a guardare.”

Quando la bestia della desolazione metallica era caricata contro Gongsun Hong, Yi Yun aveva attivato all’istante la sua visuale d’energia. Aveva esaminato la struttura della bestia della desolazione.

Non era vera, era una marionetta metallica. Era stata forgiata dall’antica Grande Imperatrice usando formazioni ed energie.

Il suo corpo conteneva un piccolissimo cristallo d’energia. Non poteva essere paragonato all’antica reliquia dell’enorme bestia della desolazione di prima.

Inoltre, Yi Yun aveva scoperto che non aveva punti deboli. Bisognava usare la forza bruta per ucciderli.

Di conseguenza, non poteva più ricorrere a trucchi. Così decise di osservare prima.

<em>’Il regno mistico della Grande Imperatrice considera ogni aspetto. Non può valutare solo le capacità di giudizio. Anche se ho il Cristallo Viola, non posso sempre contare su di esso per ottenere l’eredità principale del regno mistico della Grande Imperatrice…’</em>

Pensò Yi Yun. Anche se aveva completato la prima prova alla perfezione, non avrebbe sottovalutato le prove che avrebbe incontrato in futuro.

Non poteva essere imprudente. Doveva analizzare con attenzione la situazione, in modo da trovare un modo per raggiungere la camera dei tesori della Grande Imperatrice nel regno mistico pieno di pericoli.

Pensando a questo, naturalmente Yi Yun rallentò il passo. Molti giovani d’élite invece erano scattati avanti, incluso Lin Yu.

“Yi Yun, non avrai sempre buona fortuna!”

Vedendo che Yi Yun non aveva intenzione di precipitarsi avanti, Lin Yu rise con sdegno. Poi si lanciò verso la tempesta di macerie.

Yi Yun lo guardò a sua volta con fare impassibile. Che sorta di figura era l’antica Grande Imperatrice? Bisognava pagare un certo prezzo per ottenere le grandi ricompense nel regno mistico che aveva creato. Sicuramente non era pieno di facili benefici da ottenere.

…

Gongsun Hong era estremamente potente. Si stava precipitando di fronte al gruppo e aveva sfoderato la sua spada. Stava usando i suoi Passi della Spada dei Riflessi, così c’erano trentasei personificazioni della spada davanti a lui.

Ogni posto dove passavano, il qi di spada brillava.

“Peng!”

Il qi di spada di Gongsun Hong colpì un’altra bestia della desolazione metallica, facendola a pezzi!

Dopo che la bestia della desolazione metallica morì, formò un tatuaggio d’energia che si incise sul braccio di Gongsun Hong.

Gongsun Hong fece un respiro profondo. Non mostrò più gioia dallo sguardo. In confronto al Marchio dell’Empireo, i due tatuaggi che aveva guadagnato erano molto più incompleti.

In questo modo, per formare un Marchio dell’Empireo completo, avrebbe dovuto uccidere 30-40 bestie della desolazione metalliche. Questo avrebbe consumato grandi quantità di qi vitale e, una volta che avesse esaurito le forze, probabilmente non avrebbe potuto formare nemmeno due Marchi dell’Empireo.

Non poteva funzionare!

Gongsun Hong era una delle persone in condizioni migliori. Dietro di lui c’erano già persone che stavano faticando ad andare avanti. Resistere alla tempesta non era facile, così affrontare al contempo le bestie della desolazione era ancora più difficile. Se non fossero stati attenti, sarebbero caduti dal ponte.

<em>Wo! Wo! Wo!</em>

La tempesta ruggì e divenne ancora più intensa. La gente stava già iniziando ad avvicinarsi al nucleo della tempesta. Arrivarono sempre più bestie della desolazione.

“Roar!”

Riecheggiò un ruggito tonante. Un ponte da una parte vibrò violentemente, come se fosse sul punto di spaccarsi completamente.

Uno dei giovani su questo ponte gridò mentre veniva colpito da quella forza spaventosa!

“Cosa?!”

Le pupille della gente si rimpicciolirono. Videro un’enorme aquila con un’apertura alare ampia più di trenta metri scaraventare via il giovane battendo le ali!

Le ali dell’aquila erano taglienti come coltelli. Il corpo del giovane era ricoperto di sangue e tinse il cielo di rosso. Era scioccante.

“Ah!”

Il giovane urlò, ma il suo corpo fu trascinato dalle raffiche della tempesta. Era come un aquilone a cui era stato tagliato il filo. La sua voce risuonò ad intermittenza per via del vento.

“È morto?”

La gente si scambiò delle occhiate. Non sapevano che fine avesse fatto quel giovane, ma rabbrividirono.

E in quel momento, l’enorme aquila non attaccò più gli altri dopo aver scaraventato via il giovane. Batté le ali e volò via.

“Terrificante…”

La gente tirò un sospiro di sollievo. Erano ancora sconvolti. Non potevano affrontare una bestia della desolazione così potente.

Nell’area attorno al centro della tempesta, non c’erano solo bestie della desolazione che assomigliavano a lupi metallici, ce n’erano di vari tipi e dimensioni.

Alcune non avrebbero preso l’iniziativa di attaccare il gruppo, ma se fossero stati provocati accidentalmente, allora sarebbero finiti come quel giovane ucciso dall’aquila.

“Quando attacchiamo le bestie della desolazione nella tempesta, non solo dobbiamo sopportare la pressione della tempesta, dobbiamo anche distinguere quale bestie della desolazione non possiamo sconfiggere in un ambiente così caotico. Se attaccassimo indiscriminatamente, potremmo rimanere uccisi…”

Molti giovani mostrarono espressioni scontente. Era una prova troppo difficile.

Metteva alla prova la forza, l’intuito, i tempi di reazione e la resistenza.

Ciò che lasciava di più senza parole era che, secondo ciò che aveva detto il regno mistico, non era nemmeno una prova. Era solo un passaggio tra i due livelli.

Un passaggio era già così difficile!

Molti guardarono i Marchi dell’Empireo sulle loro braccia che non erano nemmeno ad un quinto della loro forma ed ebbero l’impulso di ritirarsi.

Era molto difficile perfino ottenere un solo Marchio dell’Empireo nel regno mistico della Grande Imperatrice!

Erano stati troppo ingenui.



