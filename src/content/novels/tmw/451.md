---
title: Capitolo 451 - Dimmi cos’è
pubDate: 2024-05-29T03:46:59.537Z
tags:
    - tmw
---


Il giovane caduto dal ponte era da tempo scomparso nella tempesta. Nessuno sapeva che fine avesse fatto. Sarebbe stato trasportato fuori dal regno mistico della Grande Imperatrice? O sarebbe morto così?

Più giovane era una persona, più avrebbe temuto la morte. Uno del gruppo si ritirò con fare codardo. Disse impallidendo: “Non importa, lo attraverserò con prudenza. Almeno potrò vedere cosa c’è dentro la torre dell’Avvento Divino…”

Ora che una persona si era ritirata, molti altri fecero lo stesso. Potevano rimanere al sicuro se fossero rimasti indietro e non avessero attaccato le bestie. Così sarebbero stati solo Gongsun Hong e gli altri a sopportare la pressione.

Molti giovani d’élite credevano che ci sarebbero state ancora più opportunità nella torre dell’Avvento Divino. I marchi dell’Empireo ottenuti dalla tempesta avevano poco valore. Non solo potevano formarne pochi, ma sarebbero stati anche difficili da ottenere.

Lin Yu era uno di quelli che si erano ritirati.

Almeno era consapevole dei suoi limiti. Non osava competere con Gongsun Hong, sarebbe stato un suicidio se fosse andato di fronte.

Tornando alla sua posizione generale, notò che Yi Yun stava ancora camminando lentamente dietro tutti gli altri. Dall’inizio alla fine, non si era fatto avanti.

Di fronte al gruppo c’era un intenso conflitto, ma sembrava che non fosse minimamente coinvolto. Mostrava un’espressione rilassata e contenta.

Questo fece fremere la bocca di Lin Yu. Questo ragazzino! Gli altri stavano lottando duramente, ma lui sembrava che stesse facendo una passeggiata.

Lin Yu pensava di poter mostrare la sua forza e metterlo in ombra, ma alla fine aveva ricevuto un duro colpo. Non solo non aveva ottenuto nulla, ma si era reso ridicolo. Questo lo fece proprio infuriare.

Perché era così sfortunato?!

Yi Yun non si preoccupò molto di cosa stava pensando Lin Yu. Poteva sembrare rilassato, ma stava osservando costantemente l’ambiente attorno. In questa tempesta, la visuale d’energia gli permetteva di guardare ancora più lontano.

In quel momento, di fronte al gruppo, rimanevano solo poche persone come Gongsun Hong e Lin Xiaodie.

Anche il giovane della setta dei Dominatori delle Bestie, che portava un sacco sulle spalle, si era ritirato. Era sicuro della sua forza, ma era rimasto troppo ferito durante la prima prova.

Nel regno mistico della Grande Imperatrice, chi superava qualunque prova sarebbe stato guarito con l’energia del regno mistico. Tuttavia gli effetti curativi sarebbero stati limitati, solo una piccola porzione delle lesioni sarebbe guarita.

“È un bene che quel branco di rifiuti si sia ritirato.”

La ragazza pantera si leccò le unghie e sibilò. Così poteva avere più opportunità di uccidere bestie della desolazione, ottenendo un Marchio dell’Empireo.

“Se si ritirano, quanti ne puoi ottenere?” Disse Gongsun Hong. La ragazza pantera rimase senza parole.

“Non sto dimostrando la mia forza mettendomi qui di fronte, lo sto facendo per trarne beneficio. Tuttavia queste ricompense sono troppo poche.”

Gongsun Hong continuò ad avanzare. Aveva ucciso il maggior numero di bestie della desolazione nel gruppo.

Ma anche così, il marchio sul suo braccio era solo al 70% della sua formazione. Dopo aver ucciso così tanti mostri e aver consumato così tanto qi vitale, aveva radunato meno di un Marchio dell’Empireo. Era troppo poco!

“Bestie della desolazione di basso livello danno pochissime ricompense.”

Gongsun Hong strizzò gli occhi e guardò le figure confuse delle bestie della desolazione nella tempesta. Le creature che aveva ucciso erano per lo più lupi metallici alati. Quei mostri erano facili da uccidere, ma i progressi con il suo Marchio dell’Empireo erano patetici.

“Di questo passo probabilmente formerò solo due Marchi dell’Empireo completi quando raggiungerò la torre dell’Avvento Divino. È inutile. Se potessi uccidere una bestia della desolazione di alto livello come quell’enorme aquila che ha attaccato quel giovane prima…”

Gongsun Hong non era soddisfatto da questo ritmo lento quanto una tartaruga. Voleva correre questo rischio. L’enorme aquila era estremamente forte. Se avesse potuto ucciderne una, probabilmente avrebbe ottenuto un po’ di Marchi dell’Empireo in ricompensa.

Ma… poteva uccidere una creatura del genere?

Gongsun Hong non era molto fiducioso. Questo regno mistico era troppo difficile. Di fronte all’antica Grande Imperatrice, molti dei geni impareggiabili del mondo Tian Yuan erano considerate persone ordinarie.

Gongsun Hong non sapeva se l’enorme aquila avesse un punto debole. Anche se ne avesse avuto uno, non sapeva dov’era. Non si aspettava di essere fortunato quanto Yi Yun.

“Fortuna! Umpf!”

Gongsun Hong si girò e gettò un’occhiata verso Yi Yun. Il suo sguardo brillò con freddezza. Il regno mistico della Grande Imperatrice era troppo ingiusto! Yi Yun era così timido, eppure aveva ottenuto 36 Marchi dell’Empireo come ricompensa. Invece lui ne aveva ottenuti solo uno e mezzo dopo aver ucciso così tante bestie della desolazione.

Era un divario incredibile. Non aveva senso!

Mentre stava riflettendo, Gongsun Hong sentì un ringhio sordo nella tempesta. Ne fu sorpreso e spostò lo sguardo verso la fonte di questo rumore. Tra la tempesta c’era un’ombra indistinta.

L’ombra si avvicinò lentamente, permettendo a Gongsun Hong di vederla con chiarezza. Era alta cica ventidue metri e sembrava una tigre enorme. Il suo corpo era coperto da innumerevoli saette.

Le sue zanne erano lunghe come lance e i suoi artigli erano estremamente affilati, riflettevano luce fredda.

“Oh? È l’antica bestia della desolazione che abbiamo incontrato durante la prima prova!”

Lo sguardo di Gongsun Hong si accese. Questa bestia della desolazione era identica a quella che Yi Yun aveva ucciso prima. Era solo leggermente più piccola.

Era evidente che ci fossero molte bestie della desolazione di ogni tipo in questo regno mistico. Erano distribuite in punti diversi.

Senza dubbio la forza di questa antica bestia della desolazione era di gran lunga superiore a quella dei lupi metallici. Non erano affatto allo stesso livello.

Se l’avesse uccisa, avrebbe ottenuto una grande ricompensa. Forse avrebbe potuto raggiungere Yi Yun!

Pensando a questo, il cuore di Gongsun Hong palpitò. L’aspetto più importante era che sapeva già il punto debole dell’antica bestia della desolazione. Era… la sua bocca!

“Oh? È la bestia della desolazione guardiana della prima prova!”

Sul ponte, anche altri giovani scoprirono l’enorme tigre e gridarono.

Tuttavia erano molto più indietro rispetto a Gongsun Hong. Quando l’avevano notata, Gongsun Hong aveva già fatto divampare il suo qi vitale e si stava preparando ad attaccarla.

“Finalmente potrò ottenere una grossa ricompensa. Il cielo mi sta proprio aiutando!

Gongsun Hong rise. Dopo essere stato messo in difficoltà per così tanto tempo, poteva ribaltare la situazione. La bestia della desolazione di fronte a lui era spacciata!

Dato che sapeva dov’era il suo punto debole, non aveva niente da temere. Perfino Yi Yun poteva ucciderla in un solo colpo, figuriamoci lui!

“Cha!”

La sua lunga spada menò un fendente ed emise uno stridio acuto e irritante mentre avanzava tra la tempesta.

Dietro Gongsun Hong, molti avevano già visto cosa stava succedendo. Erano pieni di gelosia, specialmente membri d’élite come la ragazza pantera. Erano tutti sicuri di poter uccidere all’istante l’antica bestia della desolazione. Ma viste le distanze e i loro tempi di reazione lenti, era già troppo tardi per loro.

“L’ha presa!”

Disse con indignazione la ragazza pantera, ma in quel momento la spada di Gongsun Hong stava già puntando verso l’antica bestia della desolazione!

La creatura si infuriò. Ruggì e aprì la bocca per fare a pezzi Gongsun Hong.

“Stavo aspettando questa opportunità!” Gongsun Hong si riempì di gioia. Aveva attaccato apposta la testa dell’antica bestia della desolazione così da spingerla ad aprire la bocca. Facendo così, avrebbe rivelato il suo punto debole!

Gongsun Hong urlò e una brillante luce rossa apparì sulla sua spada. Dato che era un talento della setta del fuoco Li, era più esperto nelle leggi dell’elemento fuoco.

Inferno Penetrante!

Anche se era sicuro di sé, Gongsun Hong non si trattenne. Usò una mossa letale che raramente avrebbe mostrato.

Il qi vitale di Gongsun Hong si radunò sulla punta della spada. Il qi della spada e le fiamme ruggirono, formando un sottile raggio di spada spesso quanto un mignolo. Era qi vitale del fuoco altamente condensato.

Questa spada di qi volò direttamente nella bocca dell’antica bestia della desolazione.

“Muori!”

Gongsun Hong mostrò un’espressione entusiasta. Il suo qi di spada era entrato con successo nella bocca del mostro!

“Boom!”

Risuonò un’enorme esplosione e le fiamme si agitarono nella tempesta. Un mare di fuoco emerse di fronte a Gongsun Hong.

La gente attorno si inorridì quando vide un qi di spada così sottile causare uno scoppio del genere. Il potere d’attacco di Gongsun Hong era troppo forte!

Non sarebbero potuti resistere a questo attacco terrificante.

<em>’È riuscito ad uccidere un’antica bestia della desolazione! Probabilmente riceverà una ricompensa simile a quella di Yi Yun!’

‘Che peccato. Se fossi stato lì di fronte sarebbe stato ottimo. Ma anche così, non sarei riuscito a competere con Gongsun Hong.’</em>

Molti la stavano pensando così. Tuttavia, prima che potessero dire qualcosa, le loro espressioni si irrigidirono.

Guardarono con incredulità la tempesta infernale di fronte a loro. La tempesta era stata spinta via da una certa energia, un artiglio circondato da saette!

L’artiglio era troppo rapido. Nascosto dalla tempesta infernale, era apparso all’improvviso, cogliendo di sorpresa la gente.

“Cosa?!”

Gongsun Hong cambiò drasticamente espressione!

L’antica bestia della desolazione che pensava di aver ucciso aveva lanciato un attaco letale improvviso. Sembrava che il fendente di prima non avesse avuto nessun effetto!

Com’era possibile?!

“Ah!”

Gongsun Hong gridò mentre si ritirava il più velocemente possibile. Allo stesso tempo, usò i Passi della Spada dei Riflessi!

Tuttavia aveva usato la sua tecnica di movimento solo dopo aver visto l’attacco dell’antica bestia della desolazione, così aveva già perso il suo vantaggio.

<em>Cha!</em>

Un artiglio mirò al petto di Gongsun Hong. Le raffiche sollevate dall’attacco squarciarono il qi vitale protettivo di Gongsun Hong come se fosse carta.

Poi il vento squarciò la carne di Gongsun Hong senza nessun impedimento. Il suo petto si lacerò e sette od otto costole si spaccarono. Perfino il suo polmone destro era stato squarciato. Sangue schizzava fuori come acqua. Il colpo lo aveva scaraventato indietro.

Perché…?!

Gongsun Hong era pallido e incredulo.

Sia lui che Yi Yun avevano attaccato la bocca dell’antica bestia della desolazione.

Yi Yun l’aveva uccisa in un solo colpo, ma lui era finito così?

<em>’Qualcuno può dirmi perché?</em>’

La bocca di Gongsun Hong era coperta di sangue. Era pieno di rimpianti. E non lontano da lui, la gente rimase sbalordita vedendo questa scena. Erano a bocca aperta e non riuscirono a chiuderla per molto tempo.

Cosa… diavolo… era successo?


