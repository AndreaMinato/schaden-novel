---
title: Capitolo 453 - Una Scena Familiare
pubDate: 2024-05-29T05:46:59.537Z
tags:
    - tmw
---


“Dov’è andato Gongsun Hong?!”

Molti dei coltivatori si allarmarono. Gongsun Hong aveva usato una tecnica illusoria per rendersi invisibile.

E anche l’antica bestia della desolazione l’aveva perso di vista.

Nonostante fosse potente, la sua percezione, tempi di reazione, velocità e altri fattori erano molto limitati.

Ad esempio adesso Yi Yun poteva vedere chiaramente Gongsun Hong, ma l’antica bestia della desolazione non era in grado di farlo. Così aveva anche perso il suo obiettivo.

Yi Yun non ne fu affatto sorpreso. Quando l’antica Grande Imperatrice aveva creato questa bestia della desolazione, aveva posto alcuni limiti. Se avesse messo dei guardiani perfetti sotto ogni aspetto nella prima prova, probabilmente nessun coltivatore sarebbe riuscito a superarla.

Quando l’antica bestia della desolazione non riuscì a trovare Gongsun Hong, spostò gli occhi sugli altri, incluso Yi Yun.

La creatura ringhiò mentre si avvicinava lentamente. Il suo terzo occhio sulla sua fronte si era già aperto. Saette viole circondavano l’occhio, la luce divina accecò i coltivatori.

Pressione!

La gente trattenne il respiro. Nessuno osò nemmeno respirare perché temevano che qualsiasi movimento li avrebbe fatti diventare il prossimo bersaglio dell’antica bestia della desolazione. Sul ponte nella tempesta, sarebbe stata una condanna a morte venire presi di mira dalla creatura.

Non avevano assi nella manica come quelli di Gongsun Hong.

<em>'Gongsun Hong, quel maledetto!’</em>

Molti cominciarono ad imprecare. Gongsun Hong aveva attaccato l’antica bestia della desolazione per guadagnare Marchi dell’Empireo, ma dopo aver causato guai, si era nascosto e aveva lasciato il problema a loro.

Questo metodo spudorato fece provare odio e sdegno a molti coltivatori.

Ora però non era il momento di pensarci. Dovevano capire come evitare questa calamità.

L’antica bestia della desolazione ringhiò mentre si avvicinava lentamente.

C’erano tre persone immediatamente di fronte, Lin Xiaodie, la ragazza pantera e il giovane della setta del Fuoco Li come Gongsun Hong.

“Eheh, sono proprio sfortunata.”

Lin Xiaodie si strofinò il naso. Non si sarebbe mai aspettata che l’antica bestia della desolazione l’avrebbe presa di mira.

Anche se aveva detto questo, non fu colta dal panico. Toccò il suo anello interspaziale e fissò la creatura con uno sguardo acceso. Chiaramente aveva intenzione di affrontarla.

In quanto uno dei migliori talenti della famiglia Lin, Lin Xiaodie non era da sottovalutare.

Per quanto riguardava la ragazza pantera, la sua espressione era molto più scontenta. Gettò un’occhiata verso il compagno di Gongsun Hong e notò che era impallidito. Non sapeva come reagire.

“Spazzatura!”

Imprecò la ragazza pantera. Gongsun Hong di sicuro era spietato. Non aveva intenzione di farsi avanti nemmeno quando il suo compagno stava per finire tra le fauci della bestia della desolazione.

In quel momento il mostro ruggì e caricò verso i tre!

Era estremamente veloce. Spalancò le fauci, sporse le zanne e gli artigli e li usò per attaccarli tutti e tre. Il suo corpo era enorme, così poteva attaccare facilmente in tre ponti in una volta.

Lin Xiaodie era al centro. I suoi occhi brillarono e fece un balzo all’indietro. Allo stesso tempo tirò fuori una spada dal suo anello interspaziale. Qi di spada risuonò mentre proteggeva il suo corpo!

Naturalmente non osò confrontarsi direttamente con l’antica bestia della desolazione. Aveva molte abilità che le permettevano di aggirare la bestia, e anche una tecnica di movimento ingegnosa. Poteva gestire la situazione temporaneamente.

<em>Boom!</em>

Il ponte cominciò a tremare violentemente. I tre schivarono allo stesso tempo quando l’antica bestia della desolazione attaccò. Lin Xiaodie balzò in alto e volò verso la testa del mostro. La ragazza pantera si fece da parte e rotolò per terra. Il giovane della setta del Fuoco Li era quello più in difficoltà. Fu graffiato dalle onde d’urto dell’attacco e quasi cadde dal ponte.

“Così insidioso!”

Lin Xiaodie strinse la spada con forza. Non sapeva nemmeno lei cosa fare dopo.

Temporeggiare non era un’opzione. Aveva pensato di attaccare la bocca della bestia della desolazione, ma sapeva che probabilmente anche lei avrebbe fallito come Gongsun Hong.

Mentre Lin Xiaodie non sapeva ancora cosa fare, un raggio dorato apparì nella sua coda dell’occhio!

“Whew!”

Un raggio dorato la superò con una velocità incredibile, dirigendosi verso la bocca dell’antica bestia della desolazione!

Lin Xiaodie prima sentì le onde d’urto taglienti sollevate dal raggio dorato. Quando la sfiorò, provò dolore alle guance. Solo allora sentì uno stridio acuto.

E in quel momento, del potente qi Yang esplose dal raggio dorato. Accelerò ed entrò dritto nella bocca dell’antica bestia della desolazione!

“Boom!”

Il raggio dorato entrò nelle sue fauci. Durante quell’attimo di secondo, Lin Xiaodie lo vide chiaramente. Era una freccia!

Era una freccia lunga 1,2 metri spessa meno di un mignolo. Mirava dritta alle fauci della bestia della desolazione alta due piani. Sembrava un ago che stava cercando di infilzare una tigre.

Tuttavia, quando colpì l’antica bestia della desolazione, la creatura smise di attaccare freneticamente…

La sua aura feroce si sgonfiò e poi scomparì.

Il suo intento omicida e la lucidità del suo sguardo scomparirono. Il suo corpo iniziò a tremare violentemente. L’energia del fulmine iniziò a cambiare sia nel colore che nella forma. Questo processo durò pochi secondi e dopo l’antica bestia della desolazione scoppiò in una pioggia di luce per poi scomparire…

“Morta? È morta di nuovo!”

Vedendo la pioggia di energia che si disperdeva nel cielo, la gente fissò la scena deglutendo.

Questa scena sembrava davvero familiare.

Si resero conto di qualcosa e si girarono lentamente con grande difficoltà. Guardarono Yi Yun, che era in fondo al gruppo. Aveva appena scagliato la freccia. La corda dell’arco Tai Cang stava ancora tremando lievemente, emettendo un vago ronzio.

Mosse le mani e ripose l’arco Tai Cang nell’anello interspaziale. L’intero processo sembrava essere stato fatto con naturalezza.

Vedendo i suoi movimenti, molti del gruppo deglutirono e mostrarono espressioni davvero strane.

Non sembrava avesse ucciso un’antica bestia della desolazione, ma un coniglio!

Quando Gongsun Hong aveva fallito dopo aver attaccato il cosiddetto “punto debole” della creatura, la gente aveva iniziato a sospettare che Yi Yun fosse stato fortunato. Apparentemente, il punto debole della bestia sembrava proprio dentro la sua bocca, ma era ben nascosto. Non sarebbe stato sufficiente colpirla lì.

E ora… Yi Yun aveva di nuovo ucciso facilmente la creatura. Questo dimostrava che era davvero facile per lui. Questo fu un duro colpo per l’orgoglio di questi talenti.

Era il secondo colpo…

Non potevano competere minimamente con l’antica bestia della desolazione e potevano a stento sopravvivere affrontandola, ma Yi Yun se n’era sbarazzato come se fosse una gallina o un cane. Era troppo anomalo!


