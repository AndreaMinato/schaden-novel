---
title: Capitolo 458 - La battaglia attraverso le dimensioni
pubDate: 2024-05-29T10:46:59.538Z
tags:
    - tmw
---


Shen Tu Nantian si avvicinò lentamente. La sua espressione sinistra e spietata era familiare a Yi Yun.

Ogni passo che faceva traboccava di intento omicida. Era estremamente opprimente.

Yi Yun trattenne il respiro mentre stringeva il Loto Rosso Sangue nelle sue mani.

“Ahah! Vuoi ancora lottare?” Shen Tu Nantian sfoderò una spada e la puntò verso gli occhi di Yi Yun. “Ho aspettato questa opportunità per molto tempo. Finalmente questo giorno è arrivato. Distruggerò le tue arti marziali e ti imprigionerò. Userò le tecniche più spietate di questo mondo per torturarti!”

“Oh?”

Yi Yun alzò un sopracciglio. La sua percezione era estremamente acuta. Si era reso conto che Shen Tu Nantian poteva sembrare uguale a quello dei suoi ricordi, ma… gli mancava qualcosa. Cioè non era abbastanza potente.

Lo “Shen Tu Nantian” di fronte a lui stava emanando una quantità di intento omicida ed aura terrificanti, ma Yi Yun poteva percepire il suo livello. Era molto più debole del vero Shen Tu Nantian.

Era solo un’illusione?

Yi Yun ci pensò. Aprì la sua visuale d’energia e si rese conto che la persona di fronte a lui non era un essere umano, era una figura di luce fatta di energia.

“Così è la seconda prova.”

Il regno mistico della Grande Imperatrice non conteneva ricordi riguardo a Shen Tu Nantian, così la sola spiegazione possibile era che li avesse tratti dalla memoria di Yi Yun per formare questa illusione.

La persona che sarebbe apparsa in questa prova avrebbe rappresentato il trauma di un coltivatore!

Anche se Shen Tu Nantian non poteva essere considerato un’ossessione per lui, Yi Yun doveva ammettere che nel Divino Regno di Tai Ah, tutto quello che Shen Tu Nantian aveva fatto a lui e a Jiang Xiaorou gli aveva fatto provare un odio profondo. Allora aveva giurato di uccidere Shen Tu Nantian.

E le continue minacce di Shen Tu Nantian di distruggere la sua coltivazione ed imprigionarlo per torturarlo erano piuttosto terrificanti.

Nella visuale d’energia, l’illusione di Shen Tu Nantian non aveva punti deboli. Yi Yun non poteva ricorrere a trucchi perché questa era una battaglia che dipendeva dalle proprie capacità.

Yi Yun non sapeva quanto fosse formidabile il regno mistico. Non era sicuro che potesse mostrare una porzione della vera forza di Shen Tu Nantian. Se fosse stato così, Yi Yun avrebbe voluto vedere che tecniche possedeva.

In quel momento, l’illusione di Shen Tu Nantian mostrò un sorriso sinistro. E un momento dopo scomparì.

Era estremamente veloce. Puntò la spada dritta verso il dantian di Yi Yun!

L’attacco di Shen Tu Nantian conteneva un potere vibrante. Una volta che lo avesse infilzato, il dantian di Yi Yun sarebbe esploso sicuramente. Un colpo avrebbe distrutto la sua coltivazione.

Pericolo!

Yi Yun non sapeva cosa sarebbe successo se la sua coltivazione fosse stata distrutta nell’illusione. Non osò correre il rischio. Trattò questa battaglia come se fosse un vero scontro con Shen Tu Nantian. Inoltre la forza dell’avversario superava di gran lunga la sua. Questo significava che non poteva sottovalutarlo affatto.

“Boom!”

Dietro Yi Yun, il qi del Sole Radioso esplose, formando l’immagine della Valle Tang. Il Qi del Sole Radioso fu iniettato nel Loto Rosso Sangue nelle sue mani!

Il Loto Rosso Sangue aveva assaporato il sangue di innumerevoli persone, così emetteva un denso qi del sangue. Il sangue in sé era un oggetto dall’elemento Yang, così era complementare al qi di puro Yang.

Quando menò un fendente, apparì un’onda rossa. Nello spazio grigio era apparso un sole di sangue!

“Chi la!”

Il raggio di spada di Shen Tu Nantian fu lacerato. Il raggio di sciabola rosso di Yi Yun non perse il suo slancio. Puntò dritto verso il corpo di Shen Tu Nantian.

Le 32 parole della verità della sciabola: uccidere come suo fondamento!

Dopo un lungo periodo di allenamento, Yi Yun aveva padroneggiato le ispirazioni che aveva ottenuto nella tomba. Era perfettamente in armonia con il suo Dao marziale.

Inoltre, usare Uccidere come suo fondamento insieme a Loto Rosso Sangue rendeva l’attacco ancora più potente visto l’intento omicida dell’arma.

Raggi di sciabola brillarono impetuosi mentre Shen Tu Nantian veniva colpito. Dalle sue ferite non schizzò sangue, ma numerosi puntini di luce di qi vitale.

Shen Tu Nantian fu scaraventato all’indietro per una trentina di metri. Anche se il suo corpo era stato trapassato dal raggio di sciabola, sembrava ancora in buone condizioni.

“Wo! Wo! Wo!”

Il qi del mondo attorno iniziò a scorrere dritto nel suo corpo.

Con l’energia ad aiutarlo, le ferite di Shen Tu Nantian guarirono velocemente. Guardò Yi Yun con un sorriso freddo e sinistro.

“Yi Yun, il tuo attacco era troppo debole. Sei destinato a morire!”

Shen Tu Nantian camminò verso Yi Yun con la spada in mano. La sua espressione e le sue parole davano proprio l’impressione che fosse il vero Shen Tu Nantian.

Yi Yun ispirò profondamente e toccò il suo anello interspaziale. Una spada azzurra apparì nella sua mano. Era… la spada di Shen Tu Nantian!

Vedendola, l’espressione di Shen Tu Nantian cambiò e il suo intento omicida si intensificò.

“Quella è la mia spada!”

Disse con fare incupito Shen Tu Nantian come se fosse stato provocato.

Vedendo la sua espressione, Yi Yun ne fu allarmato. Tutto in questo regno illusorio era fin troppo realistico.

…

Mentre Yi Yun stava facendo uno scontro all’ultimo sangue con lo Shen Tu Nantian del regno illusorio. In un’altra porta di luce, Shen Tu Nantian stava affrontando la sua prova.

Era in uno spazio indipendente simile. Anch’esso era uno spazio grigio sconfinato.

Tuttavia la scena era completamente diversa qui.

Di fronte a Shen Tu Nantian c’era un giovane che indossava un abito blu e brandiva una spada azzurra, stava sogghignando con derisione.

Questo giovane sembrava Yi Yun.

Yi Yun era l’incubo di Shen Tu Nantian!

“Quella è la mia spada!”

Gli occhi di Shen Tu Nantian si iniettarono di sangue. Anche se sapeva che era una prova di un regno illusorio, non poté reprimere la rabbia quando vide Yi Yun attaccarlo con la sua spada.

“Che importa? È mia ora.” Yi Yun rivelò un ghigno malvagio. Mosse lievemente la spada e le fece emettere un “weng”. Assomigliava al ruggito di un drago.

“Questa spada non è male. Userò la tua spada per infilzarti il cuore. Ma… ucciderti e basta sarebbe come fartela passare liscia. Prima ti torturerò lentamente. Proprio come ho fatto nei sotterranei della famiglia Lin dopo la prova della reliquia. Tuttavia allora ho dovuto usare un rifiuto come te per ottenere informazioni sul regno mistico della Grande Imperatrice, così ti ho solo picchiato brutalmente e ti ho dato da mangiare un po’ della Pillola Divina Yin dei Sette Mali. Ci sono andato troppo piano con te…”

“La prossima volta ti troncherò tutti i meridiani e ti farò assaporare la morte smembrando e distruggendo il tuo cuore.”

“E pensare che un rifiuto come te vuole uccidere mia sorella e renderla un elisir? Mia sorella è il successore della famiglia reale della razza della desolazione. Chi ti credi di essere? Sei ridicolo!”

“E volevi sposare Lin Xintong? Lin Xintong è un grande talento divino e in futuro diventerà una Grande Imperatrice impareggiabile. Tu invece, dopo essere stato parzialmente mutilato da me, sei stato solo raccolto dal clan Shen Tu come un rifiuto. Sei un cane insignificante, un povero illuso! Lin Xintong prima o poi sarà mia. Anche il suo yin primordiale apparterrà a me. Ahahahah!”

Yi Yun rise in modo spudorato, pieno di derisione. Guardò Shen Tu Nantian come se lo avesse già annientato. Il suo sguardo trapassò Shen Tu Nantian, facendogli provare dolore. Nonostante la sua posizione, era stato fregato in questo modo da uno zoticone dell’est arretrato.

La faccia di Shen Tu Nantian fremette, le sue vene cominciarono a protrudere dalla sua fronte una dopo l’altra. Anche se le azioni di Yi Yun derivavano dalla sua immaginazione, ora era completamente perso nell’illusione. Ci era caduto in pieno.

Il regno mistico della Grande Imperatrice era misterioso sotto ogni aspetto. Solo una piccola perdita di concentrazione avrebbe fatto dimenticare alla gente che era un’illusione. Sarebbero finiti in preda alle loro ossessioni, pensando che fossero reali.

“Muori!”

Shen Tu Nantian ruggì con gli occhi iniettati di sangue. Dietro di lui si condensò una luce multicolore.

Queste luci si condensarono in illusioni di una prateria lussureggiante con un albero spirituale. Di fronte all’albero c’era una sorgente.

E accanto, era apparsa una figura vestita di verde che sembrava uno scolaro.

Era il totem di Shen Tu Nantian. Era chiamato Paradiso Trascendente dell’Immortale!

Alla cerimonia del tè nella famiglia Lin, Shen Tu Nantian aveva evocato il suo totem durante un momento critico, quando aveva mostrato la sua antica Divina Tecnica della Desolazione.

Allora, lo scolaro era vestito di verde e teneva un ventaglio. Recitava poemi e dipingeva in quel paradiso immortale. Sembrava uno scolaro di successo che aveva ottenuto grandi risultati ad una giovane età.

In quel momento però aveva un aspetto completamente diverso. Il suo volto era sinistro e orribile. Il suo corpo era avvolto da gas nero. Non corrispondeva al paradiso immortale attorno a lui!

Non era uno scolaro, sembrava un fantasma feroce che possedeva uno scolaro!

Yi Yun era l’ossessione di Shen Tu Nantian. Le esperienze nella cella della famiglia Lin erano state la più grande umiliazione che Shen Tu Nantian avesse mai subìto in tutta la sua vita!

Shen Tu Nantian poteva a stento mantenere la lucidità in questa illusione. Così anche il suo totem era cambiato!


