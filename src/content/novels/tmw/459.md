---
title: Capitolo 459 - Battaglia delle ossessioni
pubDate: 2024-05-29T11:46:59.538Z
tags:
    - tmw
---


La seconda prova del regno mistico non misurava solo la forza, ma anche la resistenza ai propri demoni mentali.

La vita di un guerriero poteva durare millenni o anche centinaia di millenni. Potevano accadere innumerevoli eventi durante questo periodo di tempo. E così si sarebbe formato ogni genere di ossessione.

Perfino un monaco venerabile avrebbe sviluppato un demone mentale. Ad esempio, in passato, i diciotto imperatori Arhat del tempio Daming che avevano dominato per molto tempo il mondo Tian Yuan avrebbero avuto delle ossessioni.

Un po’ di discepoli erano sopravvissuti alla distruzione del tempio Daming e all’assedio di innumerevoli seguaci buddisti. Tuttavia, a causa del massacro sanguinoso, ossessioni si erano impiantate nelle loro menti.

Più era potente la coltivazione di un guerriero, più fosse stato ossessivo e persistente, più forti sarebbero stati i suoi demoni mentali.

Quando gli esperti provavano ad avanzare di stadio o si sottoponevano ad un ultimo periodo di isolamento per aumentare il proprio livello per rimandare la propria morte, avrebbero rischiato di perdere il controllo per via delle proprie ossessioni. Le conseguenze erano estremamente serie.

Shen Tu Nantian era uno dei molti coltivatori con i demoni mentali più seri. Lo Yi Yun formato dalle sue ossessioni era troppo forte!

“Boom!”

Nel regno illusorio, l’immagine di Yi Yun brandiva una spada e attaccò il Paradiso dell’Immortale Trascendente di Shen Tu Nantian.

Qi di spada divampò mentre raggi di luce piovevano dal cielo.

Questo Paradiso dell’Immortale Trascendente non era solo il totem di Shen Tu Nantian, ma anche il suo dominio. Finché non fosse stato distrutto, sarebbe stato rafforzato da esso, era il padrone di quell’area.

Tuttavia il semplice fendente di spada di Yi Yun creò una fenditura nel suo dominio.

“Uccidere!”


Shen Tu Nantian ruggì mentre arrivava di fronte al fantasma di Yi Yun. Lo infilzò con un fendente avvolto da fiamme viola. Non era un fuoco ordinario, era un fuoco mutato che proveniva da un mondo diverso!

Le vene sulla faccia di Shen Tu Nantian si sporsero con violenza mentre era pieno di intento omicida.

Stava trattando l’illusione di fronte a lui come se fosse vera. Non vedeva l’ora di uccidere Yi Yun per provare soddisfazione!

…..

<em>Bam!</em>

Davanti alla porta di luce, nella piazza di pietra nera di fronte alla Torre dell’Avvento Divino, fu respinto dal varco.

Mentre usciva, stava ancora urlando mentre brandiva un’arma. Ma presto recuperò la lucidità. Si rese conto di essere tornato nella piazza di pietra nera.

Il giovane era coperto di sudore. Dopo aver provato un senso di perdita, mostrò un’espressione indignata e delusa.

Era stato eliminato.

E guardandosi attorno, non c’era nessun altro. Era stato il primo a venire eliminato.

Ripensando alla sua esperienza nella Torre dell’Avvento Divino, era completamente insopportabile. Aveva rivissuto il momento più orribile della sua infanzia. Era il suo peggiore incubo.

E nella Torre dell’Avvento Divino, si era ripetuto alla perfezione. Aveva pensato erroneamente di essere tornato nel passato e di stare rivivendo quell’evento orribile ancora una volta.

Non c’era altro modo. Era troppo difficile conquistare i suoi demoni mentali per lui.

Era proprio scontento scontento di essere eliminato per primo.

In quel momento la porta di luce si agitò e ne uscì un’altra persona.

Il giovane recuperò la concentrazione velocemente e si rese conto che la persona che era stata eliminata subito dopo di lui era quel giovane idiota dalla carnagione scura di prima.

Notando lo sguardo di un’altra persona, il giovane bruno si girò e mostrò un sorriso stupido.

All’improvviso l’altro provò fastidio. Questo giovane bruno non sembrava imbarazzato o indignato per essere stato eliminato prima. La sua espressione contenta lo fece rimanere senza parole.

Probabilmente era come aveva detto il ragazzino bruno prima, aveva superato il ponte per un colpo di fortuna.

Dato che aveva contato sulla fortuna, probabilmente era soddisfatto di essere riuscito a resistere per un po’.

Tuttavia, non sembrava che il giovane bruno avesse appena affrontato grandi difficoltà a giudicare dalla sua espressione rilassata. Probabilmente non si era nemmeno impegnato. Aveva davvero perso contro una persona del genere…

In seguito, altre persone ancora furono espulse dalla porta di luce. La maggior parte di loro stava ancora brandendo freneticamente le loro armi mentre venivano respinti. Solo dopo un po’ recuperarono la lucidità. Con un volto pallido, rivelarono rimpianto o paura.

Il regno mistico della Grande Imperatrice era troppo strano. Evocava ciò che la gente temeva od odiava di più. Se non fossero stati attenti, sarebbero diventati preda dell’illusione e avrebbero avuto difficoltà ad uscirne.

In quel momento Lin Yu fu espulso dalla porta di luce. Il suo corpo era coperto di sudore e le sue gambe erano molto deboli. Ma dopo essere uscito, si guardò immediatamente attorno.

Vedendo che quasi metà dei membri d’élite era stata espulsa, Lin Yu provò sollievo.

Aveva lottato disperatamente per ottenere risultati migliori in questa prova. Ora sembrava che i suoi sforzi non fossero stati invano.

Però poi Lin Yu scoprì che Yi Yun non era ancora arrivato. Da rilassato, divenne estremamente scontento.

Lin Yu trovò un posto vuoto dove sedersi con un’espressione cupa.

Coltivatori venivano espulsi dalla porta di luce uno dopo l’altro. Dopo circa cinque minuti, uscì fuori anche Yi Yun.

“Oh?” Yi Yun si riprese non appena apparì in piazza.

Quando aveva affrontato Shen Tu Nantian nell’illusione, aveva usato tutte le sue forze, ma la potenza di Shen Tu Nantian aveva continuato ad aumentare. Non sembrava che potesse esaurire qi vitale.

Ma grazie alla sua mente calma e alla visuale d’energia, Yi Yun non era stato mai influenzato dal regno illusorio. Non aveva attaccato disperatamente il nemico come gli altri talenti. Aveva gestito con calma la battaglia, cercando i punti deboli di Shen Tu Nantian prima di attaccare.

In questo modo, Yi Yun sentì di essersi spinto oltre i suoi limiti in questa battaglia.

Anche così, una volta che Shen Tu Nantian aveva superato un certo livello, Yi Yun era stato comunque sconfitto e di conseguenza era stato espulso dalla porta di luce.

Yi Yun sapeva che il regno mistico della Grande Imperatrice non aveva evocato davvero Shen Tu Nantian, quello vero era ancora più forte dell’illusione.

Questo fece provare un senso di cautela ancora più intenso a Yi Yun.

Nel regno mistico della Grande Imperatrice, la minaccia rappresentata da Shen Tu Nantian era troppo grande.

“Questo ragazzino.” Lin Yu guardò con emozioni contrastanti Yi Yun. Aveva perso completamente ogni speranza di impressionare la matriarca durante questa prova.

La fortuna non avrebbe dovuto avere nessuna rilevanza durante questa fase, eppure era durato meno di Yi Yun.

Yi Yun notò diversi sguardi che lo osservavano. Uno di loro era il giovane bruno che lo stava guardando intensamente.

Ricambiò l’occhiata, ma il giovane bruno non si nascose. Continuò a fissarlo e rivelò un sorriso un po’ sciocco.

“Tipo strano…” Yi Yun poté solo riferirsi a lui in questo modo.

Immediatamente dopo Yi Yun, Lin Xiaodie e Lin Fengyue furono espulsi dalla porta di luce.

Anche se Lin Xiaodie stava sudando profusamente, stava sorridendo. Lin Fengyue aveva aggrottato le sopracciglia, come se non fosse soddisfatto della sua prova.

Quasi allo stesso tempo, il giovane con la sacca e la ragazza pantera furono respinti fuori dalla porta. Si scambiarono un’occhiata. La ragazza pantera grugnì per poi dirigersi in un angolo leccandosi le labbra.

In quel momento rimanevano poche persone nella porta di luce, inclusi Gongsun Hong, Lin Xintong e Shen Tu Nantian!

“Mi chiedo chi resisterà fino alla fine.”

“Sarà sicuramente il nostro signorino Nantian.” Disse con orgoglio un giovane della famiglia Shen Tu.


