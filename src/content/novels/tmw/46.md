---
title: Capitolo 46 – Meridiani Depurati, Pulsazione del Drago
pubDate: 2023-06-22T14:09:48.026Z
tags:
    - tmw
---


Stordito, Yi Yun iniziò a vedere con chiarezza la ragazza a pochi pollici da lui.

La sua pelle pallida, i suoi occhi limpidi, la sensazione fresca che emanava il suo corpo e una debole aura da intellettuale la faceva sembrare la figlia di una grande tribù.

Ma il suo abito non era fatto di seta estremamente costosa, era di lino bianco. Era completamente pulito, privo di macchie.

Nella vasta landa selvaggia, questi erano gli abiti che indossavano i poveri.

Un ragazzino ricco avrebbe indossato abiti di lino bianco quando un anziano parente fosse morto. Questo era per indicare uno stato impoverito ed era anche un segno di lutto.

La ragazza di fronte a lui non sembrava appartenere ad una famiglia povera, né in temperamento, né in aspetto; eppure indossava un abito di lino.

E con una figura snella e la sua pelle di giada; dava comunque l'impressione di una fata discesa nel mondo mortale che si nascondeva tra le montagne.

"Tu... tu sei..." Yi Yun era dubbioso, questa ragazza sicuramente non proveniva dal clan tribale Lian, che fosse un'estranea?

Yi Yun guardò il cielo, era già mattina tardi. Quando era entrato nell'acqua era nel bel mezzo della notte. Era rimasto nell'acqua per un'intera notte?

All'improvviso Yi Yun sussultò!

Era rimasto sott'acqua per un'intera notte, qualcosa che andava oltre le capacità di una persona normale.

Anche se Yi Yun era rimasto in trance, sapeva che era stata l'energia fresca del Cristallo Viola a tenerlo vivo, permettendogli di non morire di asfissia.

Il Cristallo Viola era il suo segreto più grande.

Perché questa ragazza era qui? Sapeva per quanto tempo era rimasto nell'acqua?

Fortunatamente le parole dopo della ragazza rimossero la sua preoccupazione.

"Perché stavi galleggiando nell'acqua? Stavi affogando?"

Galleggiare?

Sembrava che fosse già tornato in superficie quando la ragazza era apparsa.

Yi Yun tirò un sospiro di sollievo e porse i suoi rispetti dicendo: "La ringrazio signorina per avermi salvato, eh..."

Yi Yun poi si rese conto che c'era un anziano grasso dietro di lei. La sua testa era piena di capelli bianco argenteo e non sembrava giovane. Tuttavia la sua pelle era estremamente fresca e brillante. Non solo era priva di rughe, ma era rossastra.

A Yi Yun venne in mente alla frase "rosso tra il bianco, si distingue dalla massa", poi rabbrividì rabbrividì. Era una frase per descrivere la carnagione di splendide ragazze, ma usarlo per descrivere un vecchio era ridicolo.

Yi Yun si rese conto che l'anziano lo stava guardando in modo sfrontato, come se fosse molto interessato a lui.

I suoi occhi erano già piccoli e il suo viso era paffuto. Questa risata fece quasi scomparire i suoi occhi, ma il suo sguardo sembrava poter trapassare Yi Yun.

Il ragazzino all'improvviso ebbe la sensazione di non aver nessun posto in cui nascondersi.

Poteva... vedere il Cristallo Viola nel mio cuore?!

Un momento dopo però Yi Yun si rese conto di essersi preoccupato troppo. Lo sguardo del vecchio non rimase sul suo petto, ma disse con significato: "Ragazzino, puoi essere giovane, ma sei molto accorto!"

"Oh?" Yi Yun tremò. Cosa intendeva il vecchio?

"Non stavi annegando, eppure ci hai ringraziato. Non ti abbiamo salvato, ma ti sei comunque approfittato della situazione. Stai nascondendo qualcosa? Hai mostrato un'espressione di panico poco fa."

Il vecchio fece un sorrisetto, come se avesse capito qualcosa.

Yi Yun sussultò.

In quel momento, l'anziano aveva già posato una mano sulle sue spalle. Questo preoccupò Yi Yun. 'Ca**o, odio quando le persone mi danno le pacche sulle spalle! ' Gli era quasi costato la vita l'ultima volta che l'aveva fatto Lian Chengyu!

"Non fraintendere, non sono interessato al piccolo segreto che hai." Disse giovialmente il vecchio grasso. 'Ridicolo, era un anziano dalla posizione stimata, perché sarei stato interessato al segreto di un ragazzino di appena più di dieci anni in una piccola tribù nella vasta landa selvaggia?’ Sarebbe stato come un imperatore che cercava di derubare un piccolo mendicante.

Come poteva succedere?

Naturalmente il vecchio la pensava così, ma agli occhi di Yi Yun, il sorriso dell'anziano era... estremamente squallido.

"Sono solo curioso... sembri essere... oh..." L'espressione del vecchio grasso cambiò: "Puoi davvero raggiungere un livello del genere?"

Le parole del vecchio fecero tremare lievemente Yi Yun.

Era successo tutto all'improvviso. Yi Yun era tornato a galla solo per incontrare questi due e non era riuscito nemmeno a controllare le sue condizioni fisiche. Dopo aver controllato, si rese conto che la sua coltivazione era... uh? Perché era ancora al quarto livello del sangue mortale, lo stadio dei Meridiani?

La sua coltivazione non era migliorata, ma qualcosa nel profondo era diverso.

'Cosa sta succedendo? Ho assorbito l'essenza erbacea di un'enorme pila di erbe e, con una piccola quantità di energia delle ossa della desolazione, sono passato da un debole allo stadio di apertura dei miei meridiani Ren e Du Mai. La scorsa notte ho risucchiato tutta l'essenza delle ossa della desolazione e sono riuscito a digerirla completamente. Pensavo che avrei raggiunto il leggendario stadio del Sangue Viola, o almeno il picco del Raccoglitore del Qi, ma perché sono rimasto bloccato allo stadio dei Meridiani?'
'Dopo aver finito un intero scheletro di ossa della desolazione è troppo deludente rimanere al quarto livello del Sangue Mortale! Questa era l'energia di cui Lian Chengyu aveva bisogno per avanzare allo stadio del Sangue Viola.'

'Che il mio talento naturale sia così pessimo? Ma... cosa intendeva il vecchio, dicendo che avevo 'davvero' raggiunto un livello del genere?'

'Avanzare allo stadio dei Meridiani era un'impresa incredibile per un guerriero di una piccola tribù?'

L'anziano guardò incerto Yi Yun, mormorando: "Meridiani Depurati, Pulsazione del Drago, Tempra del Corpo e Ossa e Sangue come un Tutt'uno. Non può essere. Questo ragazzino proviene dalla Landa Selvaggia delle Nuvole e dovrebbe provenire dal clan tribale Lian, sarebbe impossibile avere Meridiani Depurati e Pulsazione del Drago."

L'anziano aveva notato il suo abito semplice e le vecchie scarpe lacere che indossava, e aveva intuito le sue origini. Anche se il discepolo di una grande tribù fosse venuto qui per allenarsi, avrebbe indossato abiti di lino e sarebbero stati nuovi; sarebbe stato diverso da Yi Yun, che chiaramente li aveva indossati per anni.

"Meridiani Depurati, Pulsazione del Drago, Tempra del Corpo e Ossa e Sangue come un Tutt'uno?"

Yi Yun non sapeva il significato di queste parole, ma poteva capire che doveva essere qualcosa di positivo!

Sembrava che senza saperlo avesse fatto grandi progressi?

"Maestro, hai detto che questo ragazzo ha la Tempra del Corpo?" disse sorpresa la giovane dopo aver sentito le parole del vecchio.

Sembrava che fosse qualcosa di fuori dall'ordinario.

"Sì... se fosse il membro d'élite di una famiglia dalla lunga eredità, non sarebbe sorprendente. Ma per un bambino povero delle Lande Selvagge della Nuvola è molto raro!"

L'anziano poteva capire che Yi Yun non sapeva cosa significasse uno stato del genere e glielo spiegò: "Anche se ci sono cinque livelli del Sangue Mortale, solo i primi quattro hanno a che fare con l'allenamento del corpo. Il quinto livello, il Raccoglitore di Qi, è uno stadio intermedio tra il Sangue Mortale e il Sangue Viola."

"Raggiungere il quarto livello non è difficile, ma allenarlo completamente, temprando ogni parte del corpo non è facile. Una persona del genere non solo ha depurato tutti i suoi meridiani, ma li ha rafforzati molto di più rispetto ad un guerriero normale. Avrebbero avuto una salda forza vitale, come se un drago stesse danzando nel suo corpo! E quando la tempra viene completata, le ossa, la carne e il sangue sono perfettamente in armonia. Quando si attacca, le ossa e il sangue vibrano insieme come una cosa sola!"

La spiegazione dell'anziano illuminò Yi Yun. Non c'era da meravigliarsi che dopo aver finito più della metà delle ossa della desolazione non fosse migliorato. Tutta l'energia era stata usata per raggiungere questo stato di tempra del corpo!

I suoi miglioramenti erano stati veloci e Yi Yun sapeva che la fretta era una cattiva consigliera, così avanzare così rapidamente poteva essere negativo!

Ma visto che era sprofondato accidentalmente in un sonno profondo sott'acqua, la tempra aveva rimosso ogni problema latente!

"Ah, la tua costituzione è estremamente ordinaria." Disse il vecchio stringendo gli occhi. Era molto più perspicace di Zhang Yuxian.

Il metodo che aveva usato Zhang Yuxian per mettere alla prova Yi Yun gli aveva fatto vedere il "talento" del Cristallo Viola.

Questo vecchio invece poteva vedere il vero talento di Yi Yun ad occhio nudo. Yi Yun rimase sbalordito, questo vecchio grasso chiaramente aveva raggiunto lo stadio  dell'apertura dell'Occhio Celeste!



