---
title: Capitolo 47 – Scroccare un pasto
pubDate: 2023-06-23T14:09:48.026Z
tags:
    - tmw
---


Yi Yun sapeva di essere una persona normale. Anche solo due mesi fa, questo corpo era stato così debole da non potere nemmeno tenere una gallina. L'anziano paffuto era stato già molto eufemistico definendolo normale.

Yi Yun era preoccupato, se l'anziano aveva aperto gli Occhi Celesti, non si sarebbe accorto delle sue menzogne...

"Costituzione normale, nato in povertà, eppure..." L'anziano grasso ponderò. Guardò il bacino dietro Yi Yun e gli venne un dubbio.

Toccò Yi Yun per tutto il corpo, facendogli venire la pelle d'oca.

Cosa stava facendo questo vecchio, non sapeva che era inappropriato toccarsi tra uomini?!

"Ora capisco. Questo ragazzino deve aver mangiato qualche tesoro e si è allenato nella piscina. L'energia violenta del tesoro è stata neutralizzata dall'acqua fredda. Così hai temprato accidentalmente il tuo intero corpo, permettendoti di raggiungere uno stato del genere!"

Queste parole resero senza parole Yi Yun. Questo vecchio era troppo bravo, anche se le sue ipotesi non erano pienamente accurate, era molto vicino alla verità.

"Poter raggiungere un risultato del genere a quest'età di sicuro non è facile. Anche se è stato per un colpo di fortuna dopo aver mangiato un tesoro, per quanto riguarda il futuro... dubito che ce ne saranno altri. Ma non è comunque facile!"

Le parole del vecchio grasso gli fecero roteare gli occhi a Yi Yun. Era un complimento o un insulto?!

"Ehi ragazzino, immagino che sia il fato ad averci fatto incontrare..." Disse il vecchio grasso mentre si portò una mano al petto, come se stesse tirando fuori qualcosa.

Lo sguardo di Yi Yun si accese, stava per arrivare manna dal cielo? Che il vecchio l'avesse apprezzato e avesse intenzione di dargli un qualche manuale di tecniche o dell'essenza di ossa della desolazione? Andavano bene anche pillole magiche!

La mano dell'anziano era spessa e grassa. Indossava un anello di giada pacchiano al pollice. Era diverso da quelli che avrebbero avuto normali membri della vecchia generazione.

Il suo pugno grasso si strinse. Sembrava un panino rotondo mentre si posava sul palmo di Yi Yun per poi stendersi gentilmente.

Huala, huala!

Un po' di monete di bronzo caddero nelle mani di Yi Yun. Le monete erano ancora calde per via del calore dell'anziano.

Monete di bronzo?

Yi Yun era pieno di imbarazzo e depressione.

"Prendile e comprati un po' di dolcetti." L'anziano grasso sorrise facendo dei cenni con un'aria generosa. La ragazza che indossava l'abito di lino accanto a lei sorrise lievemente. Stavano trattando Yi Yun come un bambino.

‘Che ca**o!' Yi Yun guardò le venti monete pensando migliaia di volte 'Li mortacci tua'.

In questo mondo i mortali usavano l'oro, l'argento e il bronzo come valuta. Ma nelle Lande Selvagge della Nuvola erano solo una forma di pagamento ausiliario. La vera valuta erano il cibo, le armature e le armi.

Questo vecchio ovviamente era un esperto, ma avrebbe dovuto comunque portare un po' di valuta in questo mondo.

I lingotti d'argento avevano un grande valore nel mondo mortale. Era essenziale avere monete di bronzo per la tipica locanda o banchetto di cibo.

Così non era sorprendente che il vecchio le avesse.

Ma...

Ma per gli esperti, perfino l'oro e l'argento sarebbe stato di poco valore, figuriamoci il bronzo. Se volevi dare qualcosa, almeno dai un po' di lingotti d'oro!

Yi Yun era rimasto senza parole.

In realtà sperare di ottenere qualcosa senza dare nulla in cambio era imbarazzante. Come si diceva, la povertà poteva spingere a fare stranezze.

Aveva finito le sue risorse di coltivazione ed era ancora nello stadio dei Meridiani. Anche se avere un corpo temprato era ottimo, non avrebbe osato cacciare nelle lande selvagge senza essere allo stadio del Sangue Viola. Senza cacciare, come avrebbe potuto mangiare? Avrebbe dovuto accontentarsi di porridge di grano?

E anche per quanto riguardava il porridge di grano, Jiang Xiaorou aveva sempre lasciato i granelli per lui, mentre lei beveva solo l'acqua del porridge.

Se Yi Yun fosse morto di fame, anche Jiang Xiaorou sarebbe finita nelle stesse condizioni.

Yi Yun si sentiva ridicolizzato, ma accettò comunque le monete di bronzo. Tanto valeva prenderle. Dopotutto, se le avesse date a Jiang Xiaorou, lei avrebbe potuto scambiarle con la tribù o altre persone per un po' di cibo.

Naturalmente non esisteva la manna dal cielo.

Inoltre il vecchio grasso lo considerava solo un bambino, così gli aveva dato un po' di monete di bronzo per dei dolci per divertirsi.

Anche se aveva un corpo temprato, visto che la sua costituzione era ordinaria, non era niente di speciale visto che aveva raggiunto quello stato usando tesori.

Era piccolo, povero e debole. Era anche un totale estraneo per il vecchio, perché gli avrebbe dovuto dare qualcosa?

Pensava che fosse solo divertente giocare con lui e lo stava stuzzicando.

"Anziano, dove state andando?" Yi Yun provò a fare conversazione.

Non gli avrebbe fatto male conoscere il vecchio dopotutto.

"Siamo diretti al clan tribale Tao."

L'anziano grasso non si disturbò a tenerlo segreto.

"Il clan tribale Tao..." Yi Yun sapeva che era un grande clan vicino e che era il proprietario del clan Lian!

Le armi e le armature da produrre erano fornite dal clan tribale Tao.

Il vecchio e la giovane erano ovviamente persone importanti. Potevano attraversare le Lande Selvagge della Nuvola senza nessuna esitazione; era ammirevole.

Yi Yun si ricordò di come Zhang Yuxian aveva menzionato che era successo qualcosa nelle Lande Selvagge della Nuvola. Aveva anche parlato di come diverse persone importanti sarebbero passate per il clan tribale Lian, avvertendo il patriarca di non essere negligente.

A quanto pareva questo vecchio e la giovane erano dei VIP!

L'anziano grasso aveva già intenzione di partire. Ma prima di fare un passo, sentì fame all'improvviso. Guardò il sole e si sfregò il suo doppio mento dicendo: "È l'ora di mangiare qualcosa. Il paesaggio qui non è male. C'è una montagna e l'acqua è pulita. Mangiamo qui."

"Mangiare?" Yi Yun all'improvviso sentì... fame, molta fame.

Dopo aver mangiato porridge per due mesi consecutivi, aveva usato erbe ed essenza delle ossa della desolazione come fonti d'energia, ma aveva digerito tutto la scorsa notte sott'acqua.

Sentiva lo stomaco completamente vuoto.

"Ehi, discepola, mangiamo." L'anziano grasso chiamò Lin Xintong.

La ragazza annuì e guardò Yi Yun: "Fratellino, perché non ti unisci a noi?"

"Eh?" Yi Yun ne fu sbalordito. Stava esplodendo di felicità. Ebbe la sensazione che la voce della ragazza fosse estremamente commovente: "Questo... non si deve sentire in dovere..."

Anche se stava dicendo questo, Yi Yun aveva già trovato un posto dove sedersi.

Questo vecchio e la giovane dovevano avere origini eccezionali, il loro cibo non poteva essere così male!

Qualsiasi piatto avrebbe aiutato la coltivazione!

L'anziano grasso aveva intenzione di accendere un fuoco; tuttavia, vedendo che Yi Yun sarebbe rimasto, provò disprezzo. Ma dato che la sua discepola lo aveva già invitato, poteva solo accettare.

Toccò l'anello di giada della sua mano destra e tirò fuori tre fagiani spennati come un mago. Li infilzò con uno spiedo e li posò accanto al fuoco.

L'anello di giada del vecchio assomigliava alla tasca di Doraemon. In poco tempo tirò fuori diverse bottiglie e barattoli pieni di spezie.

Yi Yun provò invidia. All'inizio aveva paragonato ad un trucco di magia, ma l'anello del vecchio era un tesoro che poteva tenere oggetti ancora più grandi.

Era simile ai leggendari "anelli interspaziali".

"Eheh, ringrazia la tua buona stella ragazzino. Non molti hanno assaporato le mie tecniche culinarie!" Mentre diceva questo, il vecchio si sfregò le mani e cominciò a grigliare un fagiano.

Solo allora Yi Yun si rese conto che non era un fagiano ordinario. Ci assomigliava, ma conteneva una tremenda quantità di energia. Questo perché Yi Yun poteva vedere puntini lucenti fluttuare dal fagiano. Questa energia era davvero pura, destava proprio invidia.

Yi Yun si sentì salivare. Era roba buona!

Non aveva mangiato carne da due mesi, così come poteva non mettersi a sbavare vedendo questo fagiano paffuto pieno di energia pura?

Non vedeva l'ora di arrostirlo e di divorarlo.

Ma molto presto Yi Yun si avvilì vedendo il metodo con cui il vecchio lo stava arrostendo.

Le "tecniche culinarie" del vecchio erano... inguardabili!



