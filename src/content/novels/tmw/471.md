---
title: Capitolo 471 - Il primo piano della torre dell’Avvento Divino
pubDate: 2024-05-29T23:46:59.541Z
tags:
    - tmw
---


Quando sentirono gli ordini di Shen Tu Nantian, due dei suoi lacchè poterono solo spostarsi dietro il gruppo per allungare i colli.

Si sentirono in imbarazzo. Il mondo Tian Yuan dava la massima importanza alla forza. Precedentemente, si erano vantati di fronte a Yi Yun, ma ora i fatti avevano dimostrato che era molto più forte di loro. Così non avevano il coraggio di affrontarlo quando erano vicini a lui.

In quel momento, Yi Yun era concentrato a studiare i disegni sui dieci murali esotici. Per quanto riguardava i due lacchè venuti a guardare, non reagì in nessun altro modo a parte dare loro un’occhiata.

I due lacchè rimasero dietro di lui con fare imbarazzato. Posarono gli occhi sui murali mentre cercavano di decifrare i disegni.

Tuttavia, non importava quanto fissassero, non riuscirono a decifrare niente.

Erano murali dall’aspetto ordinario e sembravano uguali a quelli che avevano visto prima. Eppure Yi Yun era rimasto fermo qui per molto tempo.

“Fratellone Nantian, sembra che questo ragazzino stia fingendo di fare il misterioso. Non c’è niente di speciale dopotutto.”

I due lacchè trasmisero le loro voci a Shen Tu Nantian, che però si accigliarono e imprecò silenziosamente: “Spazzatura!”

Preferì sbagliarsi che provare rimpianto, così si avvicinò a Yi Yun.

Nel momento in cui Shen Tu Nantian si mosse, attirò immediatamente molta attenzione. Diverse persone lo seguirono per unirsi al traffico.

“Yi Yun…”

Lin Xintong aggrottò lievemente le sopracciglia. Queste persone erano irritanti quanto zanzare.

Yi Yun non disse nulla. Fino ad ora, non aveva capito che segreto nascondessero i dieci murali insoliti, così non temeva di attirare l’attenzione degli altri.

Shen Tu Nantian gli lanciò un’occhiata di sottecchi mostrando un sorriso calmo e sicuro di sé. Tuttavia stava forzando deliberatamente la sua espressione per sottolineare che non aveva perso conto di lui precedentemente.

“Puoi davvero studiare murali per le persone eliminate per così tanto tempo?”

Disse Shen Tu Nantian. Tuttavia il suo sguardo era fisso sui dieci murali esotici. Una persona orgogliosa come lui, anche se fosse stato costretto ad essere un seguace di qualcun’altro e a raccoglierne i resti, avrebbe comunque mantenuto il suo atteggiamento di superiorità.

Yi Yun ridacchiò e disse: “Nessuno ti fermerà anche se vuoi vederlo. Perché sei così ipocrita?”

Dopo aver detto questo, Yi Yun iniziò ad andarsene, come se avesse perso ogni interesse nei dieci murali insoliti.

Shen Tu Nantian rimase sbalordito per un momento. <em>Questo ragazzino se n’era andato così. Lo stava prendendo in giro?’</em>

“Sta facendo deliberatamente il misterioso!”

Shen Tu Nantian imprecò. Anche se sospettava che Yi Yun avesse finto di fare una scoperta per prenderlo in giro, Shen Tu Nantian esaminò comunque con attenzione i dieci murali dall’inizio alla fine. Rilasciò perfino la sua percezione per osservarli più e più volte.

In quel momento non badò più a ciò che pensavano gli altri. Ottenere un’opportunità era molto più importante.

Tuttavia, dopo averli fissati per più di trenta secondi, esaminandoli più volte, Shen Tu Nantian rimase deluso. Non c’era nulla di speciale in quei disegni.

Questo lo convinse sempre di più di essere stato ingannato.

Alzò gli occhi e vide Yi Yun accompagnare Lin Xintong quasi alla fine della scala e stavano per entrare nel primo piano.

“Ca**o, quella pu****a!” Shen Tu Nantian imprecò con rabbia. “Sono stato ingannato da quel ragazzino. Forse vuole essere il primo ad entrare nella torre e ottenere le opportunità nella torre dell’Avvento Divino.”

“Dobbiamo raggiungerli!”

Shen Tu Nantian fece un cenno mentre gli altri salirono precipitosamente con lui. Temevano di essere lasciati indietro. E se ci fosse stato qualcosa di sbalorditivo nella torre dell’Avvento Divino?


“Yi Yun… stanno salendo anche loro.” Disse Lin Xintong.

Yi Yun non ci badò: “Non c’è bisogno di perdere tempo con loro.”

In quel momento aveva già raggiunto la fine delle scale. Qui la porta che sembrava delle dimensioni di un palmo alla fine rivelò la sua vera natura. Era estremamente larga, permettendo a decine di persone di entrare fianco a fianco.

Oltre di essa, c’era una grande sala brillante. Non aveva lo stile semplice e antico del regno mistico della Grande Imperatrice, invece sembrava lussuosa e opulenta.

C’erano dodici pilastri di draghi attorcigliati nella grande sala. Arrivavano fino alla cupola nel soffitto. Molte pietre divine e reliquie erano incastonate nelle colonne. Quelle reliquie probabilmente erano la fonte d’energia della formazione nella grande sala.

“Il raggio di luce della porta dev’essere stato emanato da queste reliquie.”

Disse Yi Yun. Si stava meravigliando della grandezza del regno mistico.

Dopo che Yi Yun e Lin Xintong entrarono nella sala, anche Shen Tu Nantian e gli altri si precipitarono dentro. Temevano di finire in svantaggio.

Vedendo la grande sala opulenta, sussultarono.

Se avessero potuto portare via le reliquie, sarebbe stata una ricchezza inimmaginabile per le fazioni di questi coltivatori.

Tuttavia le reliquie erano incastonate nei pilastri dei draghi attorcigliati. C’era una formazione protettiva sulla superficie di ogni colonna, così potevano solo guardare le reliquie.

Al centro di questi dodici pilastri, c’era un altare d’oro viola. C’erano antichi dischi metallici disposti sull’altare. Sui dischi c’erano incise varie linee runiche complicate.

Erano dischi di formazioni dell’era dell’antica Grande Imperatrice!

Anche se erano stati creati molto tempo fa, scorrevano ancora scie colorate di rune attorno ad essi. Questo significava che potevano essere attivati in ogni momento.

La gente si agitò. Sembrava che le opportunità nel primo piano della torre dell’Avvento Divino fossero sigillate in questi dischi.

Yi Yun esitò lievemente per poi toccarne uno.

“Attento!”

Avvertì Lin Xintong a fianco.

Yi Yun scosse la testa: “Va tutto bene.”

Batté gentilmente le dita su uno dei dischi. All’istante Yi Yun ebbe la sensazione di aver disturbato la superficie calma di uno specchio d’acqua. Increspature iniziarono ad apparire nel vuoto.

Il disco della formazione iniziò a roteare lentamente mentre proiettava un’immagine immensa.

Era un mare vasto. Quest’acqua sembrava di un lieve color rosso.

“Il Mare Inattraversabile!”

La gente ne fu allarmata. Molto probabilmente questo era il Mare Inattraversabile che circondava il mondo Tian Yuan, dove non c’era qi vitale del mondo.

Il mare rosso era sconfinato. Anche se era l’immagine proiettata da un disco, i presenti ebbero la sensazione di fluttuare sopra il mare inattraversabile mentre lo guardavano dall’alto.

L’impatto visivo era indescrivibile.

In quel momento, salirono molte bolle da tutta la superficie sotto. Le più grandi erano delle dimensioni di case. Molti si allarmarono.

Un’enorme figura nera apparì sotto la superficie del mare.

“Cos’è quello?”

La gente non poté che ritirarsi per un po’ di passi. Anche se sapevano che era un'illusione, la sensazione opprimente era comunque straordinaria.

Alla fine la figura nera attraversò la superficie dell’acqua. Era un gigante che assomigliava ad un roc. Il suo corpo era ampio almeno cinquanta chilometri. Quando emerse, grandi quantità d’acqua scorrevano giù come cascate. Sembrava che una montagna fosse apparsa all’improvviso dalla superficie.


