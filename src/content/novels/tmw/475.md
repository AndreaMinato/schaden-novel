---
title: Capitolo 475 - Secondo Piano della Torre dell’Avvento Divino
pubDate: 2024-05-30T03:46:59.542Z
tags:
    - tmw
---


I molti coltivatori presenti riconoscevano la superiorità di Lin Xintong, mentre si ritenevano un po’ più deboli rispetto a Yi Yun. E in confronto a Shen Tu Nantian, tutti gli altri avevano ottenuto la sua stessa valutazione, così nessuno credeva di essergli inferiore.

Non potevano credere che quei due avessero scelto dischi di formazioni che loro non avrebbero nemmeno osato toccare. Sembravano impazziti.

“Ne pagheranno le conseguenze. Figuriamoci ottenere ispirazioni, solo sopportare la pressione di quell’impareggiabile Grande Imperatore è impossibile. La pagheranno cara per aver cercato di fare il passo più lungo della gamba.”

La gente discuteva tramite trasmissioni della voce. Molti di loro la pensavano allo stesso modo. Si aspettavano che Shen Tu Nantian e Yi Yun avrebbero fallito.

E in quel momento, l’altare emise un bagliore di luce accecante. Presto risuonò un rimbombo e l’intero altare sprofondò verso il basso.

I coltivatori percepirono solo un bagliore e una distorsione nel tessuto spazio temporale. Quando riaprirono gli occhi, si resero conto di essere da soli in uno spazio indipendente.

Non videro nessun altro intorno a loro.

Erano stati tutti isolati uno dall’altro.

Pensandoci non era sorprendente. I coltivatori che erano entrati nel primo piano avevano potuto prendere due dischi di formazioni, e questo significava che avrebbero potuto cercare di ottenere ispirazioni da entrambi. Se fossero stati nello stesso posto, si sarebbero potuti scambiare i dischi delle formazioni. In tal caso, la cosiddetta scelta avrebbe perso il suo significato.

In quel momento, anche Yi Yun era stato mandato in uno spazio indipendente. Tuttavia il paesaggio attorno era diverso rispetto a quello degli altri.

Sopra lo spazio indipendente in cui era, trovò una porta. Yi Yun alzò gli occhi e vide una  scala multicolore fuori dalla porta, conduceva ad un piano superiore.

Alla fine della scala, c’era una porta delle dimensioni di un palmo. La porta emanava raggi di luce bianchi. Era chiaramente l’entrata del secondo piano della torre dell’Avvento Divino.

Il secondo piano della torre dell’Avvento Divino.

Yi Yun strinse gli occhi. L’opportunità nel primo piano era di lasciare che i coltivatori scegliessero due dischi di formazioni da cui ricavare ispirazioni. Cosa c’era nel secondo piano?

Dato che aveva già ottenuto la valutazione di “Granmaestro”, poteva accedere al secondo piano. Non si sarebbe perso questa occasione.

Doveva vedere quali erano le risorse di ogni livello prima di decidere.

Yi Yun tenne i due dischi con sé. Salì le scale da solo. Quando arrivò alla fine delle scale, la scena che vide oltre la porta lo scioccò.

La porta del secondo piano non era molto grande, ma dietro di essa c’era un mondo vasto pieno di terre desolate.

La distesa di terre desolate era coperta da erba verde e rocce nere. Si estendeva a vista d’occhio.

Nel cielo c’erano delle nuvole bianche. Visto che erano molto distanti, le nuvole sembravano basse. Si potevano scorgere lievemente delle bestie della desolazione sconosciute che volavano tra le nubi.

“Questo è il secondo piano della Torre dell’Avvento Divino?”

Yi Yun ne fu scioccato. Sembrava un altro mondo.

Yi Yun pensò che fosse un’illusione, ma quando usò la sua visuale d’energia, si rese conto che era tutto reale.

Specialmente le bestie della desolazione che volavano nel cielo, a giudicare dalle fluttuazioni d’energia emesse dai loro corpi, non erano marionette alimentate da cristalli d’energia. Erano creature in carne ed ossa.

Creature viventi?

Yi Yun lo trovò incredibile. Nessuna bestia della desolazione sarebbe potuta sopravvivere così a lungo da quando era stato creato il regno mistico della Grande Imperatrice.

A meno che… questo mondo non fosse stato abbastanza ampio da permettere alle bestie della desolazione di prosperare e riprodursi.

Rendendosi conto di questo, Yi Yun ne fu allarmato. L’antica Grande Imperatrice aveva inserito un mondo così vasto nella torre dell’Avvento Divino?

O che il secondo piano della torre fosse solo un’entrata dimensionale in un altro mondo?

Allora dov’era questo mondo? Si trovava ancora nel mondo Tian Yuan?

Non importava che metodo avesse usato l’antica Grande Imperatrice, Yi Yun lo trovò comunque incredibile. Aveva proprio delle capacità sconvolgenti.

Yi Yun balzò giù dall’entrata del secondo piano. Iniziò a cadere come una meteora e il vento sibilò nelle sue orecchie.

In lontananza, Yi Yun poteva vedere le bestie della desolazione che si nascondevano tra le montagne. All’improvviso si rese conto che il secondo piano poteva essere un posto in cui allenarsi.

I dischi delle formazioni potevano essere ottenuti nel primo piano e nel secondo si poteva consolidare ciò che si era compreso e coltivare.

E le innumerevoli bestie della desolazione in queste pianure erano qui per fare pratica.

“Che qi del cielo e della terra ricco!”

Quando Yi Yun atterrò, fece un respiro profondo. Sentì ogni poro aprirsi. Era estremamente confortevole.

Si guardò attorno. Al momento era su una rupe. Era alta circa trecento metri. Yi Yun guardò giù e vide le nuvole radunate sotto. A metà strada trovò una caverna rocciosa.

Yi Yun balzò giù e continuò a scendere. Atterrò nella caverna rocciosa come un’aquila.

Si sedette a gambe incrociate e tirò fuori i due dischi che aveva ottenuto dal primo piano e se li posò sopra le ginocchia.

Iniettandoci energia, le scene dei dischi cominciarono ad apparire lentamente…

Il vasto Mare Inattraversabile e la battaglia tra lo spadaccino con l’abito azzurro e il guerriero con l’armatura nera…

Yi Yun fissò i due sopra la superficie dell’acqua. I due Grandi Imperatori impareggiabili erano ugualmente misteriosi e potenti.

Yi Yun non sapeva perché stessero combattendo, né che storia c’era dietro. Tuttavia poteva capire che il guerriero con la corazza nera e lo spadaccino non stavano facendo un incontro di allenamento, era uno scontro all’ultimo sangue!

Lo spadaccino con l’abito azzurro mostrava un atteggiamento insolito e sfrenato, ma quando vide il guerriero con l’armatura nera, l’intento omicida che emanava soffocò Yi Yun.

Un fendente era sufficiente a squarciare il mondo!

Yi Yun era scioccato. Anche se aveva una comprensione straordinaria del Dao della spada, era comunque difficile per lui sopportare un’aura così impressionante!

Perfino Lin Xintong avrebbe avuto difficoltà a sopportarla, figuriamoci Yi Yun.

Non poteva guardare direttamente il raggio di spada, rendendogli impossibile scoprire il mistero dietro l’attacco.

Era un fendente che superava di gran lunga le possibilità di Yi Yun al momento.

Il suo battito cardiaco accelerò mentre ansimava. Quando il raggio di spada scattò, ebbe la sensazione che il suo petto fosse stato squarciato.

Yi Yun tirò fuori la spada spezzata del palazzo dal suo anello interspaziale.

Era antica e semplice, ma era coperta di ruggine. Sembrava che fosse rimasta sepolta nel terreno per molto tempo. Pareva che stesse per decomporsi mentre la teneva in mano.

Mentre la brandiva, un’aura fredda si diffuse nel suo corpo dall’arma.

Yi Yun riattivò il disco.

Stavolta inspiegabilmente si sentì più calmo.

L’attacco sconvolgente dello spadaccino separò di nuovo il Mare Inattraversabile. Yi Yun spalancò gli occhi mentre le sue pupille si rimpicciolivano, faceva del suo meglio per capire il mistero dietro l’attacco.

Il raggio di spada gli fece dolere gli occhi come se li stesse pizzicando, ma anche così, Yi Yun cercò comunque di fare del suo meglio per continuare a guardare.

Voleva vedere chiaramente quel fendente misterioso!


