---
title: Capitolo 476 - La prova del Terzo Piano
pubDate: 2024-05-30T04:46:59.542Z
tags:
    - tmw
---


L’intenso raggio di spada era mille volte più abbagliante della luce solare. A Yi Yun lacrimarono gli occhi. I vasi sanguigni attorno ai suoi occhi arrossati cominciarono a diventare sporgenti come vermi.

La cicatrice di spada che Yi Yun aveva visto nel palazzo iniziò a sovrapporsi lentamente all’attacco dello spadaccino vestito d’azzurro. Quel forte impatto fece ansimare Yi Yun.

Lentamente cominciò ad imitare il fendente nella proiezione, usando la spada spezzata del palazzo del Puro Yang.

Prima del torneo nella Divina Città di Tai Ah, Yi Yun era riuscito a vedere per caso un ricordo della spada spezzata.

In quel ricordo, aveva visto il proprietario del palazzo della spada affrontare un gigante di bronzo.

Quel colpo sconvolgente aveva diviso un intero mondo e aveva anche decapitato il gigante di bronzo.

Tuttavia quella scena mancava dell’intento di spada nell’attacco. Ora però l’intento di spada dello spadaccino vestito d’azzurro era stato preservato in quella registrazione. L’intento di spada iniziò a sovrapporsi con il ricordo.

La spada spezzata emise un rumore simile al ruggito di un drago, mentre le mani di Yi Yun tremavano. Poteva controllarla a stento!

“Che terrificante intento di spada!”

Quell’intento di spada aveva agitato la lama spezzata e aveva anche messo sotto pressione Yi Yun.

Gli altri coltivatori non avevano osato scegliere un disco del genere. Questo perché non avrebbero potuto tollerare questa pressione.

Se Yi Yun non avesse avuto la spada spezzata e non avesse visto la scioccante fenditura di spada nel palazzo della spada del Puro Yang, non avrebbe osato osservare imprudentemente l’attacco dello spadaccino. Gli avrebbe provocato gravi ferite.

Dopo aver guardato le scene del disco della formazione per quasi un’ora, Yi Yun non riuscì più a sopportarlo. L’intento della spada nella proiezione sembrava aver infilzato i suoi occhi e ora gli bruciavano. Se avesse continuato a guardarle, non sarebbe più riuscito a sopportarlo.

Yi Yun tenne il disco della formazione. Non poteva essere imprudente mentre praticava le arti marziali. Come un buon arco, se ne avesse tirato troppo la corda, prima o poi l’avrebbe spezzata.

Yi Yun alzò gli occhi. Si poteva vedere chiaramente l’entrata del secondo piano della torre nel cielo.

Mentre la fissava, Yi Yun all’improvviso balzò.

“Peng!”

La roccia sotto i suoi piedi collassò mentre si levava nel cielo come un falco!

Yi Yun fece un salto di circa 3.000 metri. Sporse una mano e si aggrappò all’entrata per passarci attraverso.

Così tornò nella lunga scala che collegava il primo al secondo piano.

Yi Yun alzò di nuovo gli occhi. Le scale continuavano a salire, fino al terzo piano della torre dell’Avvento Divino.

Il terzo piano era un posto a cui solo Lin Xintong poteva accedere.

In quel momento Yi Yun non era ancora in grado di entrarci. Doveva ottenere il riconoscimento della torre dell’Avvento Divino.

Allora come si poteva guadagnare questo riconoscimento?

Dopo essersi sfregato piano la punta del naso, Yi Yun avanzò verso il terzo piano.

C’era qualche migliaio di gradini dal secondo al terzo piano, Quando Yi Yun coprì circa un terzo della distanza, sentì una resistenza.

Ad ogni passo avrebbe dovuto consumare una grande quantità di qi vitale.

All’improvviso Yi Yun sentì qualcosa individuarlo. Alzò la testa e vide un giovane vestito d’azzurro a braccia incrociate non molto lontano. Stava bloccando la strada.

Il suo aspetto e il suo fisico sembravano molto simili a quelli di Yi Yun. Sembrava una sua copia.

“Oh?” Yi Yun si fermò.

Il giovane vestito d’azzurro lo guardò e disse con fare impassibile: “Puoi entrare nel terzo piano sconfiggendomi.”

“Sconfiggendoti?” Yi Yun sorrise: “Sembra che otterrò il riconoscimento della torre dell’Avvento Divino se ti sconfiggerò?”

“Sciabola, spada, lancia, alabarda. Scegli un’arma!” Il giovane non rispose e invece dichiarò freddamente le regole.

“Spada.”

Con un pensiero, una spada apparì nella sua mano dal nulla. Era un’arma fatta da energia. Sembrava che potesse solo usare un’arma della torre dell’Avvento Divino per evitare che imbrogliasse.

A Yi Yun non importava. Anche se avesse usato la spada spezzata, avrebbe avuto difficoltà nell’utilizzare il suo vero potere. Avrebbe potuto farlo solo se avesse ottenuto delle ispirazioni sull’intento di spada del proprietario del palazzo.

Quando Yi Yun prese la sua arma, anche il giovane con l’abito azzurro ne ricevette una. Anche lui stava brandendo una spada.

Yi Yun usava sia la spada che la sciabola, ma non le aveva mai brandite contemporaneamente prima.

Yi Yun era più esperto nell’usare la sciabola. Poteva usare ogni sorta di mossa diversa con la sciabola. Invece conosceva poche mosse con la spada. Erano tutte mosse assassine ed estremamente potenti. Una volta che le avesse utilizzate, avrebbe speso molto velocemente qi vitale.

Yi Yun immaginava che questa prova non sarebbe stata facile sa superare, così scelse immediatamente la spada.

Brandendo l’arma, gli occhi di Yi Yun brillarono. “Uccidere!”

Yi Yun menò un fendente con tutte le sue forze. Fece del suo meglio per iniettare l’intento di spada che aveva compreso nella tomba, insieme al lieve mistero che aveva tratto dal palazzo del Puro Yang!

Questo concetto sembrava un dio che aveva graziato la terra, mostrando sdegno nei confronti di ogni forma di vita!

Yi Yun aveva praticato le arti marziali da pochi anni e non aveva mai battuto la fiacca. Aveva trascorso la maggior parte del tempo a coltivare o ad allenare la Divina Tecnica della Desolazione da quando era entrato nel mondo Tian Yuan. Quando aveva gareggiato con gli altri, era stata una competizione nella Divina Tecnica della Desolazione. Così non aveva fatto un vero e proprio combattimento da molto tempo.

Ora voleva mettersi alla prova.

“Ding!”

Le spade si scontrarono. Il colpo mortale di Yi Yun era stato bloccato dal giovane con l’abito azzurro!

Le spade sibilarono mentre il giovane con l’abito azzurro si ritirava di un passo. Mentre atterrava, sembrava che si fosse radicato nel terreno, impedendo a Yi Yun di fare ulteriori progressi!

“Due attacchi. Userò solo due attacchi. Se potrai bloccarli, allora potrai entrare nel terzo piano.”

Mentre parlava, l’aura del giovane si scatenò. Sembrava che all’improvviso fosse diventato infinitamente alto. Pareva una montagna.

“Primo attacco!”

Il giovane con l’abito azzurro brandì la spada e menò un fendente. La sua spada sembrò trasformarsi in un’enorme proiezione di qi che sfrecciò nel cielo.

Questa spada sembrava un arcobaleno che trafiggeva il cielo ed era circondata da qi.

Le pupille di Yi Yun si rimpicciolirono mentre sollevava la spada per difendersi!

Sapeva che non poteva sottovalutare questo colpo. Doveva usare tutta la sua forza per affrontarlo!

Yi Yun fece circolare più che poteva il suo qi vitale e risuonò un forte grido. Un corvo dorato a tre zampe sfrecciò nel cielo!

Il corvo dorato spalancò le ali e produsse piume di fuoco. La scala della torre dell’Avvento Divino furono avvolte subito dalle fiamme.

Yi Yun aveva evocato il suo Totem!

“Boom!”

Le due spade si scontrarono e, come una valanga o un’esondazione, il qi di spada di puro Yang si scontrò con il fendente del giovane vestito d’azzurro.

Il raggio sfocato e azzurro del giovane superò l’immaginazione di Yi Yun. Il suo qi di spada di puro Yang continuava a frantumarsi mentre quello del giovane rimaneva intatto mentre si precipitava contro Yi Yun senza incontrare nessuna resistenza!

Yi Yun non poteva più schivare, così sollevò la spada per bloccarlo.

“Peng!”

Il qi vitale protettivo di Yi Yun esplose e lui fu scaraventato indietro. Ebbe la sensazione di essere stato colpito da una grossa montagna. Si sentì stringere il petto e sputò una boccata di sangue.

Yi Yun volò all’indietro per cento metri per poi atterrare mille gradini sotto. Appoggiandosi alla spada, riuscì a riprendere l’equilibrio.

Così potente!

Un po’ di orrore trapelò dallo sguardo di Yi Yun mentre guardava il giovane vestito d’azzurro in lontananza.

Dopo che era stato ferito da quell’attacco, la sua circolazione era diventata caotica e i suoi organi erano cambiati di posizione.

Il giovane vestito d’azzurro rimase dritto mentre brandiva la sua spada. Anche se era una figura formata da energia, sembrava possedere una sua intelligenza. Sembrò guardare Yi Yun con sorpresa, come se fosse rimasto stupito dalla sua forza.

Rifletté per un po’ per poi dire: “Si può dire che tu abbia bloccato questo attacco!”

Secondo le regole del regno mistico della Grande Imperatrice, finché non fosse collassato, sarebbe stato considerato un superamento della prova. Avrebbe poi ottenuto il riconoscimento della torre.

“Ora è il turno del secondo attacco! Se potrai ancora reggerti in piedi, potrai entrare nel terzo piano!”

Il giovane vestito d’azzurro alzò la spada e fu sul punto di attaccare di nuovo. Tuttavia Yi Yun scosse la testa. Dopo un momento di silenzio, si diresse verso l’entrata del secondo piano.

Era rimasto ferito gravemente dal qi di spada del colpo precedente, facendogli sputare sangue, così come poteva bloccare il prossimo colpo?

Il secondo attacco molto probabilmente sarebbe stato ancora più potente. Yi Yun non era sicuro di poter resistere. E anche se l’avesse fatto, sarebbe stato inutile. Sarebbe stato considerato un superamento della prova se fosse riuscito a farlo a stento subendo gravi ferite?

Non era ciò che voleva. Voleva superarlo in modo perfetto!

“Ti sfiderò di nuovo tra dieci giorni!”

Dopo aver detto questo, Yi Yun balzò giù dall’entrata del secondo piano!

…

Mentre Yi Yun stava affrontando il giovane con l’abito azzurro, c’era un’altra persona che stava sfidando i suoi limiti in un altro spazio confinato nel primo piano della torre dell’Avvento Divino.

Era Shen Tu Nantian.

Anche Shen Tu Nantian stava sfidando i limiti della sua coltivazione.


