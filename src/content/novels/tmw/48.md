---
title: Capitolo 48 – Nessun compromesso in quanto ghiottone di sani princìpi
pubDate: 2023-06-24T14:09:48.026Z
tags:
    - tmw
---


L'anziano grasso stava tenendo su il fagiano, ma lo stava avvicinando troppo al fuoco e era troppo lento a farlo girare. Arrostire il cibo con il fuoco nudo non era come grigliare con un barbecue da ristorante. Un barbecue usava griglie specializzate che erano facilmente riscaldabili. Le sue fiamme erano uniformi e, aspetto più importante, senza fumo.

Ma direttamente sulle fiamme, il fuoco non era uniforme e il fumo era denso. Questo fumo era cenere della legna non bruciata e si sarebbe sollevato con le fiamme, appiccicandosi con la pelle del fagiano. Così in poco tempo il fagiano nelle mani del vecchio era stato già bruciato. Non era cotto troppo, ma era coperto con uno strato di cenere. Non ne avrebbe influenzato solo la consistenza, ma il suo sapore sarebbe stato amaro.

Anche se il vecchio ci strofinava dell'olio ogni tanto, non poteva cambiare la situazione dello strato di cenere che diventava più spesso. Era chiaro che sarebbe stata questione di tempo prima che finisse completamente bruciato.

Usare un focolare per grigliare la carne era difficile. Perfino esperti di barbecue forse non ne sarebbero stati capaci, ma il vecchio era ancora peggio.

Era comprensibile dopotutto, che sorta di posizione aveva questo vecchio? Il tempo era prezioso, così non doveva prepararsi cibo.

Le sue tecniche culinarie naturalmente non erano nulla di lusinghiero, inoltre grigliare la carne sulla legna da ardere era estremamente difficile.

'È praticamente una distruzione di risorse divine!' In quanto ghiottone, eh, no, conoscitore a cui piaceva cercare prelibatezze, Yi Yun non riusciva più a sopportarlo.

Mentre aveva quasi finito di arrostire, il vecchio ci sparse varie spezie e offrì il fagiano annerito a Lin Xintong.

Yi Yun pensò che non era rimasta nemmeno una parte a cui poter dare un morso!

Ma sembrava che a Lin Xintong non importasse. Disse: "Grazie maestro", accettò il fagiano e ci diede piccoli morsi. Anche se le sue labbra erano rosa e piccole, dopo aver mangiato un fagiano arrostito in questo modo, divennero nere. Questa scena fece perdere ogni espressione a Yi Yun.

Era una grave offesa contro la cultura del cibo.

Il vecchio apprezzava la sua discepola, così naturalmente le aveva lasciato il fagiano. Per quanto riguardava Yi Yun, non c'erano dubbi che sarebbe stato l'ultimo. Se questo fagiano fosse stato venduto, sarebbe stato costoso, perfino qualcuno come Lian Chengyu non sarebbe riuscito a permetterselo.

Dopo aver finito di grigliare un fagiano, il vecchio iniziò a grigliarne un secondo.

Visto che era per Lin Xintong, il vecchio aveva arrostito con particolare cura il primo fagiano, ma dato che il secondo era per sé, il risultato fu ancora peggiore.

Tuttavia il vecchio era ancora contento del suo lavoro. Dopo aver finito di grigliare entrambi i fagiani, prese una bottiglia di vino dal suo anello. Cominciò ad assaporare la carne arrostita e a bere con piacere. Dopo aver finito, mostrò uno sguardo soddisfatto e la sua barba bianca si arricciava con soddisfazione.

Poi gli venne in mente qualcosa e guardò Yi Yun, dicendo pigramente: "Questo è per te. Puoi arrostirtelo da solo. Non lo servirò."

Cosa…

Yi Yun era senza parole, anche se non si aspettava che il vecchio avrebbe arrostito un fagiano per li, prima aveva detto: "Non molte persone hanno assaporato le mie tecniche culinarie!"

Dopo aver sentito quelle parole, Yi Yun aveva pensato che il vecchio avrebbe arrostito un fagiano per lui, ma a quanto pareva non era più così!

Yi Yun non era molto sicuro di poterlo arrostire da solo. Anche se aveva fatto ricerche su come cucinare, dopotutto era un uomo moderno, poteva cucinare facilmente un pollo arrostito rendendone la carne morbida e croccante con una griglia da barbecue e del carbone che non faceva fumo.

Ma era difficile per lui farlo senza strumenti. Era impossibile bloccare la cenere della combustione e, non importava quanto girasse il fagiano, sarebbe comunque finita sulla carne del fagiano.

"Avrebbe una padella?" Chiese con molta cortesia Yi Yun. In quanto ghiottone di sani princìpi, non era disposto a fare compromessi, non importava quanto fosse affamato! Era la prima volta che aveva visto carne in due mesi, per non parlare del fatto che fosse di alta qualità!"

"Sì." Il vecchio tirò fuori una pentola dal suo anello.

Anche se la pentola era fatta da un materiale misterioso, era ben fatta e delle dimensioni appropriate. Yi Yun era davvero soddisfatto.

Iniziò ad affaccendarsi. Cominciò ad identificare le spezie che il vecchio aveva tirato fuori. Rimase sorpreso dal completo assortimento di spezie, olio, salse e sale. C'erano anche alcune spezie di piante che assomigliavano ai cipollotti e al prezzemolo.

"Quel vino, posso prenderlo?" Chiese di nuovo Yi Yun.

"Eh? Vino? Vuoi bere due bicchieri con me?" Il vecchio sorrise mentre passava il vino a Yi Yun dopo essersi ripreso da un momentaneo shock. Questo ragazzino apprezzava il vino?

Anche se era taccagno, per lui c'era più significato nel bere in compagnia.

Nonostante non gli piacesse il ragazzino di fronte a lui, Yi Yun era meglio di niente. Dopotutto Lin Xintong non beveva alcolici, così aveva bevuto da solo per un intero anno.

"Maestro!" Lin Xintong era un po' senza parole. "Come puoi dare alcolici ai ragazzini?"

Ma non si sarebbero mai aspettati che, dopo aver asciugato la pelle del fagiano, Yi Yun ci avrebbe versato il vino, spargendolo uniformemente, senza tralasciare la cavità addominale.

"Ragazzino, cosa stai facendo?" Il vecchio lo fissò mentre la sua barba si agitava. Questo era un vino di mille anni. In quanto entusiasta del vino, non poteva sopportare questo spreco.

"Sto cucinando." Rispose in modo oggettivo Yi Yun, che fu sorpreso dalla loro reazione.

'Devo dire che questo vino di sicuro è buono. Ha un aroma dolce. Mi chiedo da che sorta di tesoro sia stato distillato. Credo che berne un bicchiere farebbe meraviglie per la coltivazione!'

"Cucinando? Il vino può essere usato per cucinare?" Disse con scarsa convinzione il vecchio.

Dopo un po' di esitazione, Yi Yun capì.

I metodi culinari in questo mondo erano molto diversi da quelli della terra.

Anche durante il periodo in cui la cultura del cibo era stata al suo picco in Cina, tutte le tecniche culinarie erano molto semplici nei tempi antichi.

Durante le dinastie Tang e Song, i metodi di cucina elementari erano la vaporizzazione o la bollitura. Sia vegetali che carne, venivano mischiati con il sale, tenuti sotto un coperchio e mangiati una volta cotti.

Per quanto riguardava saltare in padella, la frittura veloce, sbollentare, affumicare o cucinare usando alcolici erano metodi che potevano essere sviluppati dopo che un miglioramento delle condizioni di vita.

Ogni regione aveva tradizioni culinarie differenti. Circa l'ottanta per cento della cucina cinese era unica.

Anche il saltato in padella di vegetali più semplice era stato inventato in Cina e poi si era diffuso nel mondo intero. Anche se sembrava incredibile, era così.

Nell'intera terra, le tecniche di cucina più complesse appartenevano ai cinesi, senza quasi rivali.

In questo mondo, figuriamoci le vaste lande selvagge, la vita era troppo dura, così non rimanevano energia o materiali per fare esperimenti con il cibo.

In città, erano gli esperti ad essere ricchi, ma erano concentrati sulle arti marziali, sulle formazione e sulle tecniche per raffinare le ossa della desolazione, così non c'era tempo per fare ricerche sulla cucina.

Solo i servi di grandi clan ci avrebbero potuto dedicare del tempo. Queste persone preparavano buoni pasti e, accumulando esperienza, potevano padroneggiare un po' di tecniche culinarie. Ma in un'area così piccola, c'era un limite alle tecniche culinarie. Anche in America molti non avrebbero potuto sapere che si potevano usare alcolici per cucinare.

Yi Yun spalmò d'olio e di salsa di soia il fagiano. Versò vino nella cavità addominale e lo cosparse di un po' di spezie che assomigliavano a cipollotti e coriandolo. Yi Yun aveva assaggiato le spezie e, con il suo talento da ghiottone, aveva intuito che non sarebbero state carenti in confronto ai cipollotti o al coriandolo.

Poi arrivò un punto cruciale, Yi Yun usò un tessuto pulito e ruvido per avvolgere il fagiano. Poi versò grandi quantità di sale nella padella e ci seppellì il fagiano. Dopo averlo coperto completamente, sigillò la padella e iniziò a cuocerla al vapore.

L'anziano grasso guardò Yi Yun con sospetto. Aveva usato così tanto sale e aveva avvolto il fagiano? Non diventerà troppo salato?!

I ragazzi poveri di questa tribù non avevano mai mangiato sale?

Anche se non avevano sale, non significava che potessero mangiarlo così. Era una svolta che lasciava senza parole. L'anziano grasso derise l'eccentricità del ragazzino.

Continuò a mangiare il fagiano arrostito, ma Lin Xintong aveva interrotto il pasto e stava guardando la padella che Yi Yun aveva posato sul fuoco con curiosità.

Lentamente, la padella iniziò ad emettere una fragranza. Non era un profumo ovvio. Se non fossero stati praticanti di arti marziali dalla percezione acuta, non l'avrebbero sentito.

Che qualcosa dal profumo così lieve sarebbe stato delizioso?

L'anziano grasso aveva già finito il suo fagiano arrostito e iniziò a leccarsi le dita spesse e corte. In quel momento Yi Yun aprì la padella, usò un mestolo per rimuovere il sale caldo e tirò fuori il fagiano.

Aveva finito di cucinare il fagiano saporito.

Nel momento in cui disperse il sale, si sentì un odore fresco e saporito, riempiendo Yi Yun di golosità.

Yi Yun era sorpreso di essere riuscito a preparare il pasto al pieno delle sue capacità. Naturalmente il motivo principale dietro il suo successo era il fatto che la carne del fagiano fosse piena di energia. Era molto meglio delle galline allevate sulla terra.

E il vino doveva essere stato prodotto usando un tesoro. Solo un po' di fermentazione e poche centinaia di anni erano sufficienti a creare ambrosia divina.

Combinando i due, Yi Yun era riuscito a produrre un fagiano di una qualità senza precedenti.

"Eh?" la barba del vecchio si agitò mentre spalancava gli occhi.



