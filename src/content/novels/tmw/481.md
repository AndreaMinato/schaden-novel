---
title: Capitolo 481 - Imparare di nuovo il Totem delle Diecimila Bestie
pubDate: 2024-05-30T09:46:59.543Z
tags:
    - tmw
---


Nel Divino Regno di Tai Ah, Yi Yun aveva trovato la copia di un antico manuale nella migliore libreria della città. La prima pagina era simile alla prima parte della pergamena di giada di fronte a lui.

Nella libreria della Divina Città di Tai Ah, il “Totem delle Diecimila Bestie” era solo un libro sottile di dodici pagine, ma adesso era decine di volte più grande.

“Così tanto?!”

Yi Yun sussultò. Sapeva quanto era potente il Totem delle Diecimila Bestie. Dopo averlo coltivato, aveva ucciso una specie del Corvo Dorato, e questo gli aveva permesso di evocare un Totem del Corvo Dorato da allora.

Era un totem estremamente potente. Aveva aiutato Yi Yun a sconfiggere il genio numero uno del Regno Divino del Drago delle Nuvole, Bai, mentre era ancora allo stadio del Sangue Viola, permettendogli di ottenere il primo posto nel torneo dell’alleanza.

Il totem del Corvo Dorato proveniva dal Totem delle Diecimila Bestie.

I residui della copia erano già così potenti. Con la versione completa, quanto sarebbe diventato formidabile?

Yi Yun rifletté solo per pochi secondi prima di tenere il “Totem delle Diecimila Bestie”.

Sembrava una coincidenza che il regno mistico avesse questo manuale, ma pareva anche che non lo fosse.

I resti del Totem delle Diecimila Bestie nella Divina Città di Tai ah erano una copia residua dell’antico originale, così non sarebbe stata una sorpresa che provenisse dallo stesso periodo della Grande Imperatrice.

Nel regno mistico c’era ogni sorta di manuale, era ragionevole che comprendesse anche il Totem delle Diecimila Bestie.

Inoltre, quando aveva visto la proiezione del disco, lo spadaccino con il fiasco di vino appeso alle spalle aveva mostrato un intento simile a quello del proprietario del palazzo della spada, così Yi Yun sospettava che il regno mistico della Grande Imperatrice avesse un legame stretto con la Porta della Stella Caduta.

E il Divino Regno di Tai Ah era stato fondato vicino alla Porta della Stella Caduta.

Quando il paese si era formato, non sarebbe stato sorprendente che la famiglia reale avesse trovato copie delle tecniche di coltivazione nelle antiche rovine vicine.

Così Yi Yun aveva scelto questo “Totem delle Diecimila Bestie”.

In seguito, mancandogli meno di un’ora, Yi Yun finì di sfogliare tutti i metodi di coltivazione sulle mensole.

All’ultimo momento, qualcosa attirò la sua attenzione.

Era un manuale di tecniche di movimento.

Tipicamente, il valore di un manuale di tecniche di movimento non avrebbe potuto competere con una tecnica di coltivazione o di un totem. Erano inferiori perfino agli attacchi.

Tuttavia Yi Yun scelse comunque un manuale di tecniche di movimento visto che aveva un forte legame con le tecniche di coltivazione che aveva imparato. Avrebbe potuto padroneggiarla molto più facilmente.

La raccolta del regno mistico della Grande Imperatrice comprendeva ogni sorta di tecnica. Yi Yun non si sarebbe mai aspettato di trovare manuali così adatti a lui.

La pagina d’apertura della tecnica di movimento era un’introduzione al manuale. Era stata anche questa introduzione ad attirare la sua attenzione.

La persona che aveva creato questo manuale era seduta silenziosamente tra le montagna, quando una notte aveva visto un Corvo Dorato volare nel cielo.

Nel momento in cui il Corvo Dorato era apparso, la notte buia divenne brillante come di giorno. La luna splendente era diventata un sole bruciante, in alto nel cielo.

In un batter d’occhio, il Corvo dorato aveva coperto decine di migliaia di chilometri nel cielo per poi attraversare il vuoto e scomparire.

Dopodiché, il giorno brillante durò per due ore prima di dissiparsi lentamente. Il sole nel cielo tornò ad essere una luna.

Questa scena aveva dato molte ispirazioni all’esperto. Di conseguenza, si era isolato per molti anni per poi creare questa serie di tecniche di movimento, chiamandole: “Cambiamento del Sole del Corvo Dorato”.

I manuali delle tecniche di movimento basate sull’elemento di puro Yang erano rare. Si poteva dire che fosse fatta apposta per Yi Yun.

Questo fece sospirare Yi Yun con emozione. La raccolta dell’antica Grande Imperatrice era troppo abbondante. C’erano centinaia di manuali e un gran numero di guerrieri sarebbero riusciti a trovare qualcosa di adatto a loro.

Il tempo era scaduto.

Un lieve raggio di disperse dall’alto della torre dell’Avvento Divino. Mentre la libreria veniva ricoperta di luce, scomparì lentamente.

Yi Yun sapeva che era stata nascosta da una formazione illusoria.

Era estremamente soddisfatto mentre teneva i due manuali. Figuriamoci il Totem delle Diecimila Bestie, anche il Cambiamento del Sole del Corvo Dorato era arrivato nel momento più opportuno. Le tecniche di movimento di Yi Yun al momento non potevano essere considerate sbalorditive. Precedentemente, al Gran Successo della Minuta Sottigliezza, nessuno al suo stesso livello avrebbe potuto superarlo nel Divino Regno di Tai Ah. Tuttavia la Minuta Sottigliezza era solo un trucchetto ed era inferiore alle leggi.

Ora, con il Cambiamento del Sole del Corvo Dorato, Yi Yun sarebbe diventato più rapido ed agile.

Yi Yun lasciò il terzo piano della torre dell’Avvento Divino. Non cercò di sfidare il quarto piano e invece tornò al secondo.

Nel secondo piano c’era un mondo vasto e desolato.

Comprendeva una grande quantità di bestie della desolazione che potevano permettergli di fare pratica e di coltivare.

All’inizio, Yi Yun aveva usato il secondo piano solo per ottenere ispirazioni sul Dao della spada e non lo aveva esplorato, così non aveva utilizzato a pieno il suo potenziale. Tuttavia adesso era il momento migliore per farlo.

…..

Mentre Yi Yun era entrato nel terzo piano della torre dell’Avvento Divino per scegliere i suoi manuali di coltivazione, molti stavano lavorando sodo per entrare nel secondo piano.

La difficoltà nel passare dal primo al secondo piano non era fissa. Più un coltivatore era vecchio, più sarebbe stata dura la prova.

Diverse persone affrontavano prove diverse. Ciò che vedevano era completamente diverso.

La Torre dell’Avvento Divino era unica. Se fossero entrate 10.000 persone, avrebbero visto 10.000 scene diverse.

In quel momento, una persona stava affrontando una prova diversa da quelle di tutti gli altri.

Al terzo piano, in uno spazio sigillato differente che assomigliava alla grande sala in cui era stato Yi Yun, una figura vestita di bianco era seduta in silenzio di fronte ad un antico dipinto.

Era Lin Xintong.

Era la sola che era stata degna di entrare al terzo piano della torre fin dall’inizio.

Il dipinto di fronte a Lin Xintong era appeso ad un muro di pietra azzurra.

Precedentemente, quando Yi Yun era entrato nel terzo piano, anche lui aveva visto una parete simile e così anche un dipinto.

Tuttavia… Yi Yun aveva visto lo spadaccino spensierato con l’abito azzurro. Lo spadaccino aveva appena finito una battaglia all’ultimo sangue ed era appoggiato ad un albero mentre beveva vino.

Ciò che stava vedendo Lin Xintong però era completamente diverso. Nello stesso posto, vedeva una donna dall’abito semplice.

I suoi lunghi capelli erano scompigliati. Il suo abito era agitato dal vento e si poteva solo vedere la schiena della donna. Era a piedi nudi e camminava a mezz’aria in punta di piedi.

Sotto di lei c’era una distesa di neve!

Ad ogni passo che faceva, sbocciava un fiore di loto.

Molti fiori di loto erano sbocciati nella distesa di neve e dietro la donna fluttuava una spada. Accompagnava la donna come se avesse un suo spirito.

L’intero dipinto era stato tracciato meticolosamente. La donna nel disegno sembrava davvero realistica. Era quasi impossibile distinguerla da una persona reale.

Lin Xintong aveva gli occhi chiusi. Era rimasta seduta di fronte al dipinto per molto tempo…


