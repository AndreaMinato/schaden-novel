---
title: Capitolo 482 - La Splendida Figura sulla Distesa di Ghiaccio
pubDate: 2024-05-30T10:46:59.543Z
tags:
    - tmw
---


Lin Xintong rimase immobile a lungo. Uno strato di cristallo blu si era formato sulle sue sopracciglia e sui suoi capelli. Sembravano fiori decorativi fatti di zaffiri.

Al primo piano della torre dell’Avvento Divino, Lin Xintong aveva scelto dischi di formazioni adatti a lei. Non aveva ottenuto molte ispirazioni dai dischi, ma il dipinto al terzo piano le aveva fatto provare qualcosa. Così si era seduta di fronte ad esso ed era entrata in uno stato etereo.

Nessuna legge, forma, vuoto, ego.

Era una forma di rivelazione, uno stato che poteva solo capitare.

Passò chissà quanto tempo e, molto lievemente, le sopracciglia di Lin Xintong si mossero. Poi aprì gli occhi, rivelando il suo sguardo limpido come il vetro.

“Grazie per la sua guida…”

Disse piano Lin Xintong per poi fare un inchino rispettoso dopo aver osservato la figura nel dipinto.

L’immagine raffigurava l’antica Grande Imperatrice.

Nella torre dell’Avvento Divino, dopo milioni di anni, dentro e fuori il dipinto, l’aura emanata da Lin Xintong iniziò ad assomigliare lievemente a quella dell’antica Grande Imperatrice.

Si alzò con la spada in mano e poi si diresse verso il quarto piano della torre dell’Avvento Divino senza voltarsi.

Durante la rivelazione di qualche momento fa, Lin Xintong aveva visto molte scene e, tra di esse, c’era una porzione dei ricordi dell’antica Grande Imperatrice.

Allora, l’antica Grande Imperatrice aveva scalato lentamente la torre proprio come lei.

<em>’Voglio essere come l’antica Grande Imperatrice. Se voglio cambiare il destino dei miei meridiani naturalmente sconnessi, devo seguire le sue orme.’</em>

Pensò Lin Xintong mentre saliva su per le scale.

Di fronte a lei c’era una distante porta di luce. Era l’entrata al quarto piano della torre dell’Avvento Divino.

Mentre saliva su per le scale, la mente di Lin Xintong era stata stranamente calma. Ad un certo punto, alzò la testa e guardò avanti. Non lontana da lei, c’era una ragazza vestita di bianco con una spada.

La ragazza aveva un aspetto molto simile al suo. Aveva la sensazione di essere di fronte ad uno specchio.

Era la guardiana del quarto piano della torre dell’Avvento Divino.

Solo sconfiggendola sarebbe riuscita ad arrivare al quarto piano.

“Fai la tua mossa!”

Disse piano Lin Xintong. Incrociò lo sguardo con la ragazza vestita di bianco. Poteva vedere il suo riflesso nei suoi occhi.

Dopo molto tempo, la ragazza vestita di bianco scosse gentilmente la testa: “Non mi sarei mai aspettata che avessi già un’aura come la sua…”

“Oh?” Le sopracciglia di Lin Xintong si mossero lievemente. Era piuttosto sorpresa dal commento della ragazza. Si aspettava che fosse un guardiano privo di intelligenza o spirito, eppure le aveva detto parole del genere.

“Lei? Sembra che tu non sia solo una forma di vita fatta d’energia che segue ordini…”

Mentre Lin Xintong parlava, la ragazza sospirò lievemente e continuò a brandire la spada. “Hai già deciso di ricollegare i tuoi meridiani sconnessi e controllare il tuo destino… Hai una spada nel tuo cuore, mentre io non ce l’ho. Non posso ostacolarti.”

“Vai, ma anche se mi superi, il quarto piano non sarà troppo facile per te.”

Disse la ragazza vestita di bianco per poi esplodere e ridursi in una pioggia di luce mentre si dissipava.

Ciò che rimase fu luce divina che cadde dal cielo, illuminando il corpo di Lin Xintong.

Questo bagliore si condensò sul suo braccio, diventando una splendida serie di Marchi dell’Empireo.

Contandoli, ce n’era un totale di… 18!

I 18 Marchi dell’Empireo le diedero la sensazione di aver fatto un altro passo avanti per venire riconosciuta dal regno mistico della Grande Imperatrice.

Salì su per le scale nel quarto piano. Lin Xintong rimase di fronte alla porta di luce per un po’ per poi varcare la porta senza esitare.

La porta di luce brillò e non la ostruì in alcun modo.

Entrando nella porta di luce, Lin Xintong ebbe la sensazione di essere arrivata in un nuovo mondo.

Di fronte a lei c’era una terra sconfinata fatta di ghiaccio. Sentì venti freddi e vide neve bianca a vista d’occhio.

Sembrava che l’unica creatura vivente in questo mondo fosse lei.

Questa neve formava sconfinate distese e, per qualche motivo, dava una sensazione di profonda disperazione.

In quel momento risuonò una voce gentile nelle orecchie di Lin Xintong: “Vai avanti bambina. Non posso farti strada. Devi usare la spada nelle tue mani per aprire il tuo cammino.”

La voce gentile riecheggiò nelle sue orecchie, dandole un inspiegabile senso di calma.

Lin Xintong inspirò profondamente e guardò lontano. Non c’era fine alle pianure di ghiaccio. La pressione e il senso di disperazione aleggiava nelle distese di neve e diventava più intenso.

Era come i suoi meridiani naturalmente sconnessi. Era impossibile distanziarsene, non importava quanto si impegnasse.

Le pianure gelide… erano qualcosa che l’antica Grande Imperatrice aveva percorso da sola in passato?

Lin Xintong avanzò risoluta nelle distese di ghiaccio.

Da quando era giovane, sapeva che se avesse voluto progredire, avrebbe dovuto lavorare cento volte più sodo rispetto agli altri.

Anche così, il risultato non sarebbe stato garantito.

Il vento freddo soffiava contro Lin Xintong come se fosse fatto di coltelli volanti che vorticavano. Queste raffiche contenevano ondate d’energia incontrollate. Erano qualcosa che un guerriero ordinario non avrebbe potuto sopportare.

Lin Xintong rafforzò la sua protezione di qi vitale per sopportare il vento freddo. In un istante Lin Xintong sentì la pressione.

Il suo qi vitale veniva consumato molto velocemente e, in queste circostanze, Lin Xintong sapeva di non poter andare lontano.

Le pianure gelide erano sconfinate. Forse non avrebbe nemmeno raggiunto l’orizzonte e avrebbe consumato tutto il suo qi vitale.

Questa sembrava… una sfida impossibile…

Cosa sarebbe successo se avesse consumato completamente il suo qi vitale in queste pianure terrificanti?

Nel regno mistico della Grande Imperatrice si poteva rischiare di morire. Lin Xintong non sapeva cosa sarebbe successo se avesse fallito la prova, ma procedette comunque senza esitare…

Il gelo la legava e trafisse le sue ossa. Erano come qi di spada tagliente che stava sferzando il suo bel viso. Lin Xintong era impassibile, né rallentò il passo per questo.

Procedeva da sola con la sua spada e il suo vestito bianco.

Come aveva detto la ragazza prima, aveva già una spada nel suo cuore, era determinata a ricollegare i suoi meridiani sconnessi.

Passo dopo passo, se uno l’avesse guardata dall’alto, Lin Xintong sarebbe sembrata molto piccola nelle pianure gelide. Le orme che lasciava venivano cancellate velocemente dal vento freddo…

Anche se era davvero determinata, il qi vitale non stava aumentando grazie alla sua determinazione. Non avvennero miracoli mentre le sue energie diminuivano lentamente e gradualmente non riusciva a sopportare il vento gelido.

Alla fine, una raffica trapassò il qi vitale protettivo di Lin Xintong ed entrò nel suo corpo.

Questa raffica si infiltrò immediatamente nei suoi meridiani e nei suoi vasi sanguigni, dritta nel suo midollo.

Il freddo che la assalì la fece impallidire.

Poteva sentire chiaramente che questa raffica aveva stimolato i suoi meridiani naturalmente sconnessi, aumentando il qi gelido nel suo corpo e consumando lentamente la sua vitalità.




