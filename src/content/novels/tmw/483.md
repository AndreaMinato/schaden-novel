---
title: Capitolo 483 - Cambiamento del Sole del Corvo Dorato
pubDate: 2024-05-30T11:46:59.543Z
tags:
    - tmw
---


I meridiani naturalmente sconnessi di Lin Xintong erano come un nodo morto nella sua vita. Avevano preso radici nel su corpo, consolidandosi in ogni muscolo. Di solito sarebbero stati nascosti, ma una volta nutriti, sarebbero cresciuti e avrebbero avvolto la vitalità di Lin Xintong.

Ora, con il qi gelido che entrava costantemente nel suo corpo, Lin Xintong sentiva sempre più freddo. E i suoi meridiani naturali Yin erano come rampicanti nutriti dalla pioggia, crescevano all’impazzata.

I passi di Lin Xintong rallentarono immediatamente.

Il gelo penetrò nelle sue ossa e raggiunse il midollo.

Si accartocciò e alzò gli occhi. Le distese ghiacciate erano così vaste che sembrava non avessero fine.

Ripensò alla prova dei demoni mentali. I sogni che si ripetevano sembravano non avere mai fine.

A parte il secondo sogno in cui aveva tenuto per mano quel giovane per girare il mondo finché non aveva trovato un metodo per ricollegare i suoi meridiani sconnessi e finalmente aveva ottenuto un livello di coltivazione superiore fino a poter raggiungere l’età del sole e della luna, gli altri sogni erano pieni di morte e repressione.

Si era “risvegliata” più volte per poi rendersi conto che era ancora in un sogno. Il regno dei sogni era senza fine, impedendole di capire se si era destata o no.

Quel senso di disperazione probabilmente era simile a ciò che stava sperimentando ora…

Dietro Lin Xintong, in alto nel cielo, c’era una persona dai lineamenti confusi che stava guardando il suo profilo solitario nelle pianure gelide.

Lin Xintong la percepì e si girò piano. E in quel momento, la persona si dissipò nel vento.

In seguito, una voce debole riecheggiò nelle sue orecchie: “Queste pianure gelide sono come i meridiani sconnessi nel tuo corpo. Se conti solo sul tuo qi vitale, non riuscirai a resistere fino alla fine. Tuttavia, se bruciassi la tua vitalità, potresti progredire oltre, ma rischieresti di morire prima. Hai deciso?”

Le sopracciglia di Lin Xintong tremarono: “Sei…?”

La figura apparsa all’improvviso nel vento era un po’ simile all’antica Grande Imperatrice nel dipinto che aveva visto nel terzo piano della torre dell’Avvento Divino, tuttavia… c’era qualcosa di diverso…

Questa persona non era un sogno o un dipinto. Esisteva davvero in questo mondo.

Era l’unica altra persona oltre agli altri partecipanti che Lin Xintong aveva visto nella torre dell’Avvento Divino.

“Sono lo spirito della Torre dell’Avvento Divino.”

La voce fredda della donna si trasmetteva attraverso il vento.

“Lo spirito…” Lin Xintong capì. Sì, un oggetto così divino naturalmente aveva uno spirito. “Se superassi queste pianure gelide, otterrò l’opportunità per ricollegare i miei meridiani sconnessi?”

“No!” Disse freddamente la voce. “Ma ti permetterà di avvicinarti a quel punto.”

Solo avvicinarsi?

Lin Xintong sospirò lievemente. Il suo abito bianco sembrava fondersi con le pianure gelide attorno a lei. I suoi capelli bianchi ricadevano sulla pelle del suo viso simile a giada. Mentre chiudeva gli occhi, le sue ciglia tremarono lievemente, come elfi nella neve.

Avvicinarsi? Allora fammici avvicinare!

Lin Xintong si strinse all’abito sottile. Procedette senza esitazione sopportando la tempesta.

Il percorso delle arti marziali non era fisso. Era grazie ad una forte determinazione che un guerriero poteva superare ogni ostacolo e aprire con coraggio una nuova via.

Una volta imbarcati in quel viaggio, non si potevano avere rimpianti…

…

Nel secondo piano della torre dell’Avvento Divino, c’era una vasta terra selvaggia!

“Xiao!”

Un grido acuto riecheggiò nel cielo, sembrava il richiamo di una fenice. Una luce brillante sfrecciò fuori da una montagna e, in questo bagliore, c’era un giovane vestito d’azzurro. Stava facendo dei passi nel vuoto e sembrava una saetta.

Il giovane era Yi Yun. La tecnica di movimento che stava usando era il Cambiamento del Corvo Dorato che aveva ottenuto dal terzo piano della torre dell’Avvento Divino.

Tipicamente, chi coltivava il “Cambiamento del Sole del Corvo Dorato” avrebbe avuto bisogno di sei mesi per comprendere bene l’abilità. E questa era la velocità di un grande talento.

Tuttavia, Yi Yun aveva quasi un fisico di puro Yang perfetto e la sua tecnica di coltivazione del puro Yang era arrivata allo stadio del Gran Successo. Grazie anche all’aiuto del Cristallo Viola, i suoi progressi con il Cambiamento del Sole del Corvo Dorato erano stati straordinari.

Il suo corpo lasciò una scia dorata nell’aria mentre atterrava su una montagna. Usò il picco per sfrecciare di nuovo nel cielo!

Il suo corpo sembrava un sole che stava sorgendo con fare inarrestabile!

Dopo aver coltivato il Cambiamento del Sole del Corvo Dorato, la rapidità di Yi Yun non era più la stessa del passato.

Mentre si stava muovendo a gran velocità, Yi Yun individuò un’aquila dalle ali di metallo che volava nel cielo.

In queste terre, molte bestie della desolazione avevano il loro territorio. L’aquila dalle ali metalliche era la signora di questo piccolo posto nel cielo. Stava facendo la sua pattuglia e ora, un piccolo essere umano era apparso all’improvviso nel suo territorio, minando la sua autorità.

L’aquila dalle ali di metallo si infuriò e gridò mentre caricava contro Yi Yun.

L’aquila era molto veloce. Mentre volava nel cielo, sembrava un fulmine nero. Le sue ali erano come lame che potevano dividere una montagna!

Vedendo l’aquila dalle ali nere caricare contro di lui, gli occhi di Yi Yun brillarono. Con un cenno della mano, l’arco Tai Cang apparì nelle sue mani. Usò la sua tecnica di movimento e aumentò di velocità. Sembrava che il suo corpo si fosse fuso in un raggio ardente!

“Xiao!”

L’aquila dalle ali di metallo sporse gli artigli affilati e attaccò Yi Yun. Il giovane incoccò una freccia e tirò l’arco. Stava usando una freccia Inseguitrice del Vento. Era un dardo fatto da un clan del Divino Regno di Tai Ah da una famiglia specializzata in quest’arte. Tuttavia, nel mondo Tian Yuan era comune. Tuttavia, infusa dall’energia di puro Yang, la freccia si condensò in un sole radioso, come se avesse aumentato di livello il dardo.

<em>Peng!</em>

La vibrazione dell’arco fece disperdere le nuvole!

La freccia Inseguitrice del Vento volò e, avvolta da leggi di puro Yang, sembrava una meteora che trapassava il vuoto.

Il sibilo terrificante risuonò nel cielo. Il dardo si spostava con una velocità incredibile verso l’aquila dalle ali di metallo!

L’aquila stava ancora caricando verso Yi Yun, ma quando la freccia trafisse il suo corpo, esplose a mezz’aria nonostante il suo fisico fosse duro quanto metallo divino!

<em>Whew!</em>

Dopo che la freccia trapassò la bestia, volò per altri cinque chilometri, oltre una valle, per poi finire in una montagna.

<em>Boom!</em>

Si sentì un’esplosione. Il dardo aveva creato un enorme buco nella montagna!

La si poteva descrivere solo in un modo: veloce!

Quando Yi Yun usava il Cambiamento del Sole del Corvo Dorato, il potere della freccia Inseguitrice del Vento raggiungeva un livello inimmaginabile!

Perfino Yi Yun stesso rimase scioccato. Girò a mezz’aria e afferrò il cadavere dell’aquila dalle ali di metallo prima che volasse giù.

<em>Boom!</em>

Il corpo dell’aquila sbatté pesantemente a terra. Yi Yun atterrò piano e la sua energia spirituale si interfacciò con il cadavere della bestia. Mentre chiudeva gli occhi per concentrarsi, iniziò ad usare la tecnica che aveva ottenuto nel terzo piano della torre, il Totem delle Diecimila Bestie!

Era più completo rispetto a quello che aveva imparato in passato e aveva spiegato molti dei quesiti che si era fatto prima.

Usando il Cristallo Viola per condensare un marchio della desolazione naturalmente sarebbe stato più fruttuoso e facile, ma questo non avrebbe potuto compensare i difetti nella tecnica mistica.

Ma ora non sarebbe stato più un problema adesso che aveva la pergamena del Totem delle Diecimila Bestie.


