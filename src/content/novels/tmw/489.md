---
title: Capitolo 489 - La Furia della Grande Tartaruga
pubDate: 2024-05-30T17:46:59.544Z
tags:
    - tmw
---


Yi Yun non si era mai cacciato deliberatamente così nei guai, correva come un pazzo mentre veniva inseguito da un’enorme bestia della desolazione!

Il Cambiamento del Sole del Corvo Dorato dava una velocità impareggiabile a Yi Yun, ma non gli fece abbassare la guardia. Mentre correva, inghiottì una reliquia così da avere abbastanza energia.

Non si era sbagliato, la velocità in effetti era il tallone d’Achille della grossa tartaruga. Ma anche così, la sua rapidità era comunque allarmante quando correva con il suo enorme corpo.

Stava inseguendo Yi Yun con tutte le sue forze. In realtà le distanze si stavano accorciando lentamente.

Così rapido?!

Yi Yun ne fu allarmato. Era sconvolgente che una bestia così grossa fosse così veloce!

Non girò la testa perché poteva usare la sua visuale d’energia per esaminare ogni mossa della tartaruga.

In quel momento, Yi Yun la vide aprire la bocca e, nelle sue fauci, un pitone velenoso color rosso scuro si mosse come una frusta!

“Oh no!”

Senza esitare, Yi Yun balzò!

Allo stesso tempo, il pitone sfrecciò come un fulmine, aprì le fauci e cercò di inghiottirlo!

La lunghezza della lingua superò di gran lunga le aspettative di Yi Yun. Aveva attaccato da una così lunga distanza!

Una lingua così grossa che dieci persone avrebbero potuto circondarla con le braccia poteva sembrare sottile in confronto all’enorme tartaruga, ma sarebbe stato facilissimo inghiottire Yi Yun usandola.

“Xiao!”

Dietro Yi Yun, il suo totem del Corvo Dorato si levò al cielo. Come un’alba, Yi Yun sembrò fondersi con il sole bruciante mentre si trasformava velocemente in un raggio di luce. Era impossibile vedere il suo corpo!

“Crack! Crack!”

La lingua della tartaruga rimase rasoterra e avanzò. Mentre lo faceva, distrusse centinaia di grandi alberi. Alcuni di essi furono divisi a metà o sradicati. Grandi quantità di terra e rocce schizzarono via, ma vennero bruciati dalle fiamme del Corvo Dorato. In un istante, dal cielo iniziarono a piovere gocce di fuoco. Era uno spettacolo davvero magnifico, come delle costellazioni che precipitavano a terra!

E in mezzo a questa pioggia esplosiva, Yi Yun caricava in avanti come una fenice appena rinata dalle ceneri, cercando di sopravvivere tra la devastazione!

La grande tartaruga si irritò per aver mancato il bersaglio. Brandì la sua lingua e continuò a cercare di infilzare Yi Yun. Il suo potere distruttivo era troppo terrificante. Era come una frusta divina che seminava distruzione!

Le fiamme si sollevarono e l’aria bruciante formò un forte vento. Le pietre attorno e la polvere furono scosse dalle raffiche. La lingua della tartaruga ondeggiava violentemente, la terra fu inghiottita da un fumo denso.

Precipitò una pioggia di fuoco dal cielo, mentre la terra era coperta da fumo e polvere.

La grossa tartaruga aveva perso di vista Yi Yun. Dopotutto non era un esperto umano. Gli esseri umani avevano anime forti, così potevano usare la loro energia spirituale per individuare i loro obiettivi.

La grande tartaruga invece contava principalmente sui suoi occhi, sul naso e sulla sua percezione.

Tuttavia Yi Yun era un obiettivo troppo piccolo. Specialmente dato il giovane che aveva nascosto la sua presenza e l’aveva camuffata tra la pioggia di fuoco Yang, la creatura non vedeva più le fluttuazioni d’energia del suo corpo.

La grossa tartaruga si fermò lentamente. Correre all’impazzata con il suo enorme corpo aveva esaurito molto velocemente le sue energie. E avrebbe dovuto mangiare diverse bestie della desolazione per recuperarla, così decise di smettere di inseguire Yi Yun.

Alla fine si fermò.

Era furiosa che un minuscolo umano avesse minato la sua autorità e l’avesse ferita, ma non poteva farci nulla. Poté solo ruggire con rabbia al fumo.

Tuttavia non fece nessuna differenza. Credeva che l’umano simile ad una formica fosse fuggito da tempo.

Mentre il ruggito si affievoliva, la tartaruga decise di tornare nel suo territorio. Non valeva la pena entrare in guerra per una formica codarda.

Proprio mentre la grossa tartaruga si era girata, all’improvviso si fermò. Guardò con incredulità in un posto non molto lontano. A circa quattro chilometri di distanza, l’umano miserabile era apparso di nuovo. Era sopra una rupe per lo più collassata e stava incoccando un arco nero!

La bestia della desolazione lo fissò ad occhi spalancati. Vista la lentezza dei suoi processi mentali, non ebbe il tempo di scoprire cos’aveva intenzione di fare l’umano…

“Peng!”

L’arco emise un suono simile ad un tuono soffocato mentre la freccia inseguitrice del vento portava l’energia di puro Yang di Yi Yun per l’aria, dritta verso l’occhio della grossa tartaruga!

Nonostante la distanza di quattro chilometri, la freccia Inseguitrice del Vento centrò in pieno la pupilla della bestia della desolazione!

“Boom!”

L’energia iniettata nel dardo esplose!

Anche se la bestia della desolazione aveva chiuso in tempo l’occhio, l’impatto le fece comunque provare dolore. Dopo che l’esplosione si era dissipata, scorse del sangue dall’angolo del suo occhio.

Era di nuovo ferita. Anche se era una lesione da nulla, l’aveva fatta completamente infuriare!

“ROOOAAR!!”

La grande tartaruga stese il collo verso l’alto e rilasciò un ruggito terrificante. Le onde soniche si espansero in ogni direzione e fecero volare via le nuvole nel cielo!

Era stata provocata più volte da quell’umano, così come poteva tollerarlo?!

Corse di nuovo verso Yi Yun mentre cercava di infilzare Yi Yun con la sua lunga lingua simile ad un pitone.

Senza alcune esitazione, il giovane si girò e scappò!

Non voleva scontrarsi direttamente con l’enorme bestia perché sarebbe stato un suicidio.

Così continuò a correre.

La grossa tartaruga era immensa e la sua resistenza era inferiore in confronto a Yi Yun. All’inizio il giovane aveva corso un enorme rischio. La lingua del mostro l’avrebbe fatto a pezzi non appena avesse commesso un errore. Con il passare del tempo però, dato che la tartaruga stava esaurendo le forze, Yi Yun si sentiva già più tranquillo.

Continuò a correre e a provocarla. Quando la grossa tartaruga lo inseguiva, lui scappava. Quando la grossa tartaruga voleva andarsene, avrebbe tirato una freccia. La tormentava.

I dardi di Yi Yun miravano in particolare verso i punti più deboli della creatura. Tirava dove faceva male.

Le braccia di Yi Yun erano forti e, con l’energia di puro Yang iniettata nei dardi, la potenza di ogni freccia poteva distruggere il picco di una montagna. Anche se la pelle della grossa tartaruga era dura e resistente, sentiva comunque dolore quando i suoi punti deboli venivano colpiti da attacchi così intensi.

Usando questo metodo, Yi Yun la fece correre per qualche migliaio di chilometri. La grossa tartaruga era quasi sull’orlo del collasso mentale.

Non aveva mai visto un essere umano così codardo e irritante. La sua rabbia aveva raggiunto il massimo.

In quel momento era come un vulcano mobile. Poteva esplodere da un momento all’altro.

Vedendola in quelle condizioni, il colpevole, Yi Yun, sapeva che era il momento.

L’intelligenza di una bestia della desolazione non era molto alta e, adesso che era infuriata, il suo potere distruttivo sarebbe stato terrificante se si fosse mossa usando solo l’istinto.

Un oggetto così enorme sarebbe diventato un carro armato terrificante che avrebbe potuto distruggere qualsiasi ostacolo.


