---
title: Capitolo 496 - Luna di Sangue
pubDate: 2024-05-31T00:46:59.545Z
tags:
    - tmw
---


<em>Cosa?</em>

La donna vestita di bianco sentì un po’ di apprensione mentre faceva istintivamente un passo indietro.

In quel momento il sorriso inquietante del giovane bruno e la comparsa del terrificante qi gelido dalle origini sconosciute fece stringere il cuore dello spirito.

All’improvviso si rese conto di qualcosa ed estese la sua percezione fuori. Andò oltre la torre dell’Avvento Divino, per il regno mistico, fino all’eterno del regno mistico della Grande Imperatrice.

La donna con l’abito bianco vide una scena che fece congelare la sua anima…

Vide il freddo e spietato occhio gigante che era emerso silenziosamente dal centro del mulinello nero dell’Abisso del Cimitero degli Dei a decine di migliaia di chilometri di distanza.

L’occhio riempiva il vasto vortice. Dava la sensazione che una stella si fosse trasformata in un occhio.

Non mostrava la minima emozione e pareva essere un’entità divina che trascurava tutte le creature viventi al mondo.

Dopo che l’enorme occhio apparì, il mulinello nero divenne ancora più profondo e terrificante. Sembrava che stesse per arrivare una tempesta spaventosa.

La donna vestita di bianco poteva sentire chiaramente le vibrazioni e i ruggiti del mare. Poteva anche percepire i volti spaventati degli Anziani delle varie grandi fazioni a decine di migliaia di chilometri di distanza dall’Abisso del Cimitero degli Dei.

Per loro era indubbio che fosse una scena apocalittica.

In quel momento l’occhio sparò un raggio nero. Questo raggio non sembrava avere nessuna forma. Nulla poté fermarlo mentre sfrecciava dal vortice per il vuoto. Ignorando la barriera del regno mistico della Grande Imperatrice, puntò dritto verso la torre dell’Avvento Divino!

<em>Weng!</em>

Un raggio nero e spesso aveva avvolto completamente la torre dell’Avvento Divino!

L’intera torre iniziò a tremare.

In quel momento, tutti i coltivatori sentirono che lo spazio stava tremando, ma non ne capirono il motivo. Pensarono che fosse solo un terremoto del regno mistico. Dopo essersi guardati attorno inutilmente, non ci badarono più e continuarono a coltivare.

Nessuno sapeva che proprio in quel momento la torre dell’Avvento Divino stava affrontando una crisi senza precedenti.

“Peng!”

Dopo che la luce nera avvolse la torre, le sette sculture attivate dalle restrizioni smisero di attaccare il giovane bruno. Persero la loro capacità di muoversi.

Perfino le rune nel pavimento iniziarono a scomparire velocemente.

La prigione che aveva sigillato il giovane bruno si era completamente aperta. Con la scimitarra in mano, il giovane bruno sogghignò verso la donna vestita di bianco.

“Te l’ho già detto. È il momento che questa torre dell’Avvento Divino trovi un proprietario. Se la tua proprietaria fosse ancora qui, la torre sarebbe stata assolutamente potente nelle sue mani. Sfortunatamente… non è più qui. Ci sei solo te, uno spirito. Quanto potere puoi usare? Vuoi attivare le restrizioni della torre per distruggermi? Ahah, ridicolo! Un raggio del Divino Maestro è sufficiente a troncare la connessione tra te e la torre dell’Avvento Divino!”

Il giovane bruno rise con fare malvagio. Impallidita, la donna vestita di bianco scosse piano la testa e mormorò: “L’Occhio della Distruzione! Ha recuperato il suo potere fino a questo punto?!”

“Non puoi nemmeno immaginarti il potere del Divino Maestro!” Il giovane bruno sembrava orgoglioso. “Se fossi disposta a sottometterti a me, posso risparmiarti la vita. Puoi continuare ad essere lo spirito della torre dell’Avvento Divino. Dopotutto sei una forma di vita intelligente evoluta dalla torre con il passare di innumerevoli anni. Non vorrei nemmeno io cancellare la tua esistenza perché la torre dell’Avvento Divino perderebbe un po’ della sua spiritualità. È estremamente difficile fare crescere un altro spirito… Dovresti considerarlo?”

Il giovane bruno cercò di tentarla.

Ma l’espressione della donna vestita di bianco rimase fredda e l’intento omicida nel suo sguardo aumentò!

Il giovane bruno scosse la testa con rimpianto: “Un uomo saggio si sottomette al fato. Se ti sottometterai, otterrai innumerevoli benefici dal Divino Maestro. Anche se sei uno spirito, anche tu puoi coltivare. Non è molto meglio che sprecare la vita a difendere una torre morta senza proprietario…?”

Il giovane bruno si mosse all’improvviso. Scattò come un lupo verso la donna vestita di bianco. Il suo viso emanava uno sconfinato intento omicida!

Emetteva anche luce scura e dietro di lui apparì una strana luna di sangue. Era il suo totem, la Luna di Sangue!

Nel momento in cui la luna di sangue apparì, si fuse con la sua scimitarra. Al livello del giovane bruno, era molto facile fare entrare il totem nel proprio corpo.

Il giovane bruno lanciò la scimitarra. Come strane ondate di raggi rossi, volò verso il collo della donna con l’abito bianco!

Prima di finire di parlare, aveva lanciato il suo attacco. Chiaramente non si aspettava di persuadere con successo lo spirito!

Le pupille della donna si rimpicciolirono e indietreggiò come una piuma. Allo stesso tempo menò un fendente verso il basso!

<em>Dang!</em>

Il terrificante impatto la fece tremare. La spada brillava illuminata da un raggio blu ghiaccio, ma il suo fendente era stato distrutto dalla scimitarra roteante!

La scimitarra sembrava una ruota della morte mentre si avvicinava costantemente allo spirito.

E allo stesso tempo, il giovane bruno stesso apparì all’istante di fronte a lei come un fantasma. Sporse entrambe le mani. Tra le sue dita c’erano otto lunghi aghi! Ogni ago era lungo quasi trenta centimetri ed erano color rosso sangue. C’erano strane rune incise su di essi e le loro punte erano di uno strano colore blu. Facevano rabbrividire solo vederli.

Accompagnando le mosse veloci del giovane bruno, i lunghi aghi infilzarono gli occhi e le tempie della donna vestita di bianco!

“Sei solo uno spirito. Dopo che troncherò la tua connessione con la torre dell’Avvento Divino, come potrai affrontarmi?!”

Il giovane bruno rise fragorosamente mentre lanciava la sua tempesta di attacchi!

<em>Cha!</em>

Coordinando i suoi attacchi con la scimitarra, riecheggiò un’onda sonica tagliente mentre gli aghi infilzavano direttamente la fronte della donna vestita di bianco.

<em>Oh?!</em>

Il giovane bruno sentì un po’ di apprensione mentre non sentiva nessuna resistenza quando gli aghi trapassarono la carne.

Un’immagine residua?!

In quell’attimo di secondo, un raggio di spada appariscente comparì all’improvviso. L’intera sala rosso sangue fu illuminata dal raggio. Questo fendente conteneva un freddo intenso e marchi gelidi si diffusero in ogni direzione dal pavimento fino alle mura.

Il giovane bruno balzò in avanti senza esitare.

<em>Cha!</em>

Nel momento in cui il giovane bruno balzò, il posto dov’era si congelò completamente. Si diffuse un freddo agghiacciante. Dopo questo fendente, la sala delle Sette Uccisioni scomparì. Le piastrelle rosso scuro e le sette statue svanirono.

Il giovane bruno e la donna vestita di bianco erano apparsi in un vasto mondo di ghiaccio.

Il freddo li assalì mentre il vento soffiava. Il qi gelido penetrava fino ad arrivare al midollo!

Il giovane bruno sporse la mano e la scimitarra roteante tornò da lui come se avesse intelligenza propria.

Si guardò attorno mentre sorrideva in modo malvagio. “Non mi sarei mai aspettato che potessi ancora controllare la torre dell’Avvento Divino cambiando la nostra posizione. Credi che questo posto sia più adatto a te per combattere?”


