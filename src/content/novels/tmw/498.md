---
title: Capitolo 498 - Affidare
pubDate: 2024-05-31T02:46:59.546Z
tags:
    - tmw
---


A centinaia di metri sottoterra, nella caverna di pietra, Yi Yun era rimasto seduto lì in silenzio per molto tempo.

Tracce di fiamme di puro Yang sfuggivano dai suoi pori. Si arricciavano e si sollevavano come farfalle dorate. Dopo aver brillato per un po’ di secondi, sarebbero poi scomparse nel nulla.

La stanza prima cupa adesso era coperta da uno strato di luce rossa dalle tinte rossastre per via delle fiamme.

Yi Yun era seduto a gambe incrociate. Sembrava calmo ma, nel suo corpo, il qi vitale di puro Yang circolava freneticamente.

Ogni ciclo faceva accumulare qi vitale Yang nel suo dantian. Rafforzava il suo livello di coltivazione e rendeva le sue fondamenta ancora più solide.

Ora, appena arrivato al picco delle fondamenta Yuan, era il momento in cui il suo livello e la sua forza sarebbero aumentati drasticamente.

Dal picco delle fondamenta Yuan al Seme del Dao avrebbe dovuto accumulare molta energia, per completare la condensazione di un seme nomologico.

Mentre Yi Yun era completamente concentrato a coltivare, la donna vestita di bianco apparì di fronte a lui senza fare rumore.

Le formazioni illusorie a centinaia di metri di profondità create da Yi Yun non erano sufficienti ad impedirle di raggiungerlo.

Yi Yun sentì qualcosa e spalancò gli occhi. Vedendo la donna vestita di bianco a meno di tre metri da lui, gli si rizzarono i capelli. Quasi allo stesso tempo, fece un balzo indietro e brandì la sciabola del Loto Rosso Sangue!

“Chi sei?!”

In questo ambiente, l’improvvisa comparsa di una donna simile ad un fantasma era troppo strana. Chiunque avrebbe sudato freddo dallo shock.

Tuttavia, nonostante l’allarme, Yi Yun non era nel panico. Non aveva percepito intento omicida dalla donna.

La donna vestita di bianco rimase in silenzio. Si limitò a guardare Yi Yun e sospirò piano.

Il sospiro era pieno di un’emozione indescrivibile. Suscitava un inspiegabile senso di compassione. Yi Yun chiese: “Provieni dal regno mistico della grande Imperatrice?”

Se l’aveva trovato facilmente in questa caverna che aveva creato ed era apparsa di fronte a lui senza attivare le formazioni, non poteva che essere la guardiana del regno mistico o una forma di vita basata sull’energia che aveva il compito di sovrintendere la prossima prova.

“Hai indovinato. Sono… lo spirito della torre dell’Avvento Divino.” Disse con voce fredda e limpida la donna vestita di nero.

Nonostante Yi Yun se lo fosse già immaginato, ne fu comunque allarmato. Pensava che la donna vestita di bianco di fronte a lui fosse simile alla forma di vita a specchio che aveva incontrato tra il secondo e il terzo piano. Non si sarebbe mai aspettato che fosse una figura così influente.

Dopo l’antica Grande Imperatrice, la torre dell’Avvento Divino non aveva più un proprietario. Ora lo spirito era l’operatore della torre dell’Avvento Divino. Chiunque poteva capire che al momento lo spirito era il vero padrone del regno mistico.

Come poteva questa identità non allarmare Yi Yun?

Non sapeva perché fosse venuta da lui. Visto il potere che controllava e la sua posizione, Yi Yun al confronto era insignificante.

“Sembri ferita?” Provò a chiedere.

Si era reso conto che la donna vestita di bianco non era in buone condizioni. Dalla visuale d’energia del Cristallo Viola, la sua forma pareva davvero instabile. Sembrava che sarebbe crollata da un momento all’altro.

Lo spirito di un potente artefatto divino non sarebbe dovuto essere in questo stato.

“Sì.” Disse piano la donna. “Visto che una razza malvagia è entrata nella torre dell’Avvento divino, ho attivato l’energia nelle pianure gelide sigillata dalla mia padrona. È un’energia enorme e ho dovuto usare il mio corpo come mezzo per guidarla, facendomi spendere molta energia. Devo entrare in un sonno profondo… altrimenti collasserò.”

Cosa? Razza malvagia?

Yi Yun era perplesso. Cos’era?

Nonostante le restrizioni così terrificanti del regno mistico e la potenza della Torre dell’Avvento Divino, un artefatto divino usato per fissare i mari, era stato infiltrato da una razza malvagia?

Che identità aveva? Facevano parte della razza della Desolazione?

Che… il terremoto di prima avesse qualche rapporto con ciò che aveva detto la donna vestita di bianco?

La guardiana ignorò le domande di Yi Yun e continuò: “Prima che cada in un sonno profondo, l’energia residua rimasta nel regno mistico sosterrà la continuazione delle prove. Ma potrà durare solo per un po’ più di mesi. Quando l’energia si esaurirà, ogni opportunità e tesoro nel regno mistico saranno sigillati. Corrispondentemente, le restrizioni e le regole svaniranno…”

Le parole della donna vestita di bianco inquietarono Yi Yun. I tesori sarebbero stati sigillati e, le restrizioni e le regole sarebbero scomparsi?

In tal caso…

Yi Yun si allarmò. Le notizie portate dalla donna vestita di bianco erano piuttosto scioccanti e gli impedirono di riflettere con lucidità.

“Allora perché è venuta da me signora?”

Yi Yun non capiva perché la donna vestita di bianco fosse venuta a cercarlo prima che cadesse in un sonno profondo, visto che le regole del regno mistico stavano per svanire. Non era mai entrato in contatto con lei prima.

La guardiana disse: “Secondo i requisiti della mia maestra, sia te che la ragazza di nome Lin Xintong non avete la forza per ereditare ciò che ha lasciato… ma mi ha sorpreso come avete superato le prove. Ma mi hai sorpreso sopratutto tu.”

“Quella ragazza al momento sta camminando per le pianure gelate. Ho detto precedentemente che una porzione dell’energia della mia padrona è rimasta sigillata nelle pianure gelide. Quella ragazza sta seguendo i passi della mia maestra.”

“È quasi impossibile per lei completare quel percorso. Se avessi avuto la forza, avrei potuto guidarla e proteggerla. Avrei potuto proteggerla dal qi gelido quando avesse esaurito le forze.”

“Ma… al momento sono troppo debole. Se usassi altra energia, collasserei. Devo entrare in un sonno profondo… Per quanto riguarda quella ragazza… ha fatto la sua decisione. Vuole raggiungere la fine delle pianure gelide, ma non posso più proteggerla… Se è da sola, potrebbe morire lì.”

Cosa?!

Yi Yun ne fu allarmato. Lin Xintong stava per morire nelle pianure gelide?

“Vai a cercarla. Oltre il terzo livello, apparirai nelle pianure gelide del quarto piano. Puoi scegliere di riportarla indietro o entrambi potrete tentare di attraversare le pianure gelide e ottenere l’approvazione della mia padrona…”

“Ciò che voglio dire è… Allora sarò caduta in un sonno profondo. Le pianure gelide diventeranno una terra piena di morte. Se insisterete ad andare avanti, rischierete di entrare in un abisso da cui non potrete più tornare vivi.”

Una volta detto questo, la donna iniziò a scomparire e la sua voce divenne più eterea.

Yi Yun era pieno di domande. Voleva chiedere altro, ma la donna si limitò a sospirare lievemente. Prima di scomparire, le ultime parole che disse furono: “Non c’è tempo…”

Non c’è tempo?

Yi Yun non sapeva se si stesse riferendo alla cosiddetta razza malvagia o al salvataggio di Lin Xintong.

In quel momento non aveva tempo per pensarci bene, né osò temporeggiare. Con la sciabola Loto Rosso Sangue in mano, frantumò le rocce e balzò fuori dalla caverna sotterranea. Seguì il passaggio e caricò avanti!


