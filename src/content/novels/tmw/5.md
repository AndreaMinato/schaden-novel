---
title: Capitolo 5 - Lian Chengyu
pubDate: 2023-05-12T14:09:48.017Z
tags:
    - tmw
---


Il corpo magro e fragile di Yi Yun era più basso perfino di Jiang Xiaorou. Anche se sembrava un ragazzino, per lei era l'uomo della casa, un uomo che avrebbe sostenuto la sua famiglia in futuro!

Mentre la ragazza stringeva la sua mano, Yi Yun sentì la sua agitazione dal suo palmo che si stava scaldando e stava tremando lievemente. Jiang Xiaorou non si aspettava che qualcuno la difendesse di fronte alle loro morti incombenti e all'ingiustizia della tribù. Poteva solo farlo lei, una ragazzina di quindici anni contro un gruppo di uomini robusti.

L'atmosfera divenne silenziosa per un momento mentre tutti guardavano storditi Yi Yun e Jiang Xiaorou. Un po' di uomini incaricati di distribuire il grano poi scoppiarono a ridere.

"È l'uomo della tua famiglia? Ahahahah!"

"Signorina, non hai mai visto un uomo prima? Vuoi che ti mostri cosa significa essere un uomo?" Disse lascivamente uno del gruppo.

"Un ragazzino che non deve nemmeno rasarsi e una scimmia ossuta. Dico. Ragazzino, da quanti giorni hai smesso di usare pannolini?"

Un po' di uomini risero fragorosamente mentre Jiang Xiaorou arrossiva per l'imbarazzo e strinse i pugni. Nemmeno una persona dietro di lei era disposta a difenderla.

La classe dominante della tribù era piena di guerrieri forti e laboriosi. Visto che il debole non poteva sconfiggere il forte, nessuno li avrebbe provocati dato che erano già impegnati a trovare cibo per loro stessi.

"Ehi, una cosa. Questo moccioso non era morto un po' di giorni fa?"

Non era raro che morisse qualcuno in una piccola tribù. Ancora di più qualcuno al livello di Yi Yun, così non tutti avevano saputo cosa gli era successo.

"Giusto. Lo conosco. È pieno di malattie. Il suo corpo è così debole che perfino il vento può soffiarlo via." Aggiunse un'altra persona.

"Chi ha detto che mio fratello è morto!" Jiang Xiaorou fissò l'uomo come un leopardo. Sembrava un passero di fronte ad un avvoltoio. Anche così, Jiang Xiaorou strinse i denti e mantenne la propria posizione. C'era un po' di intento omicida nel suo sguardo, un istinto simile a quello di una bestia.

Era difficile credere che una ragazzina debole come lei potesse avere degli occhi del genere. Jiang Xiaorou strinse con forza un lungo bastoncino che aveva tenuto dietro di sé. Aveva tenuto una freccia di nascosto per difendersi!

Di fronte all'occhiata di Jiang Xiaorou, l'uomo si accigliò irritato. In quanto responsabile della tribù e un membro del campo dei guerrieri, aveva una posizione davvero elevata. Sembrava una tigre messa alle strette da un gattino.

"Sciocca ragazza, che stai fissando? Ti caverò gli occhi se continuerai a guardarmi!" Disse con rabbia l'uomo, ma Jiang Xiaorou continuò a stringere i denti e non si fece indietro, non sarebbero sopravvissuti se non avessero ricevuto razioni oggi. Strinse ancora di più la sua freccia, quasi al punto di tirarla fuori!

"Questa ragazza è interessante!" Da una casa pulita e alta, un ragazzo con un'armatura d'argento stava monitorando il conflitto tra i due dalla finestra sogghignando.

Il ragazzo con la corazza d'argento aveva una presenza maestosa. Il suo abbigliamento serviva solo a mettere in risalto la differenza tra di lui e la gente comune sofferente.

"Sta ancora nascondendo una freccia. Tutti i materiali delle frecce sono stati contati, ma bisogna ritirare anche una freccia difettosa. Non so come sia riuscita a nasconderla, ma sembra che possa avere il coraggio di usarla."

"Se attaccasse, finirebbe male per lei." Disse cortesemente un anziano accanto al giovane.

"Vero. Tuttavia se non protestasse, probabilmente morirebbe di fame." Disse con noncuranza il ragazzo con l'armatura argentata. "Dimmi di più su di lei."

L'anziano si inchinò e rispose: "Il suo nome è Jiang Xiaorou, signorino, è una ragazza delle caste inferiori del nostro clan Lian. Lei e suo fratello all'inizio non appartenevano al clan Lian. Era una rifugiata che è riuscita a stabilirsi nel nostro clan. Un po' di anni fa, la madre del suo fratello Yi Yun è morta. I fratelli sono diventati orfani. Normalmente due bambini senza la madre sarebbero morti sicuramente, ma questa Jiang Xiaorou, anche se è giovane, sorprendentemente è riuscita a prendersi cura sia di sé stessa che di suo fratello, e sono resistiti per un po' di anni."

Il vecchio era estremamente cortese. Era informato su tutti i membri del clan tribale Lian di circa mille unità.

Un clan tribale normale di solito non accettava rifugiati, solo le tribù più piccole lo facevano. In effetti era uno dei modi per mantenere la sua popolazione, tuttavia i rifugiati sarebbero stati sempre considerati inferiori ai nativi.

"È una ragazza che viene da qualche altra parte." Mormorò il ragazzo mentre mostrava lentamente un sorrisetto.

Si era reso conto che Jiang Xiaorou aveva un'aura diversa e indescrivibile che non sarebbe dovuta appartenere alla figlia di una famiglia povera. Inoltre Jiang Xiaorou aveva un aspetto elegante e raffinato. In una piccola tribù sofferente una ragazza così splendida era una rarità. Una giovane così bella e affascinante dall'atteggiamento ribelle e il passato sconosciuto accese l'interesse di Lian Chengyu.

"Signorino, ha attirato la sua attenzione?" L'anziano non poté trattenersi dal chiederlo. Il signorino Lian Chengyu aveva un prestigio estremamente elevato nella tribù!

Il clan tribale Lian aveva un po' di guerrieri, ma ad essere onesti, aveva solo tre esperti. Uno era il patriarca, il vecchio vestito di giallo, poi c'era Yao Yuan, il maestro del campo dei guerrieri e alla fine c'era Lian Chengyu. Era il pronipote dell'anziano con l'abito giallo. Il patriarca era già sulla sessantina, ma Lian Chengyu aveva solo diciassette anni, così aveva un brillante futuro davanti a sé. Indubbiamente sarebbe stato il prossimo patriarca. Era anche la persona che aveva più possibilità di diventare un "guerriero dal Sangue Viola".

Date le origini di Lian Chengyu, non avrebbe dovuto sposare una donna da fuori.

"E se mi interessasse? Presto non sarò più limitato da questa piccola tribù. Andrò fuori e mi farò una grande avventura nelle vaste lande selvagge! Cercherete di usare le regole della tribù per trattenermi?"

Anche se Lian Chengyu lo aveva detto con calma, le sue parole fredde fecero tremare il vecchio che disse frettolosamente: "Stavo scherzando signorino. Stavo solo facendo una domanda. Ho parlato troppo, per favore non se la prenda!"

Il vecchio stava per schiaffeggiarsi mentre lo diceva, anche se il clan tribale Lian era piccolo, le sue regole erano davvero rigide!

Nelle lande selvagge dove il forte governava sul debole, molti paesi avevano imposto leggi militari. Nelle tribù erano i guerrieri a detenere il potere così, indipendentemente dalle leggi, le regole del clan erano estremamente severe!

Il forte controllava le vite del debole. Lian Chengyu così aveva l'autorità assoluta sul fato di una persona.

Inoltre Lian Chengyu non era compassionevole. Fin da giovane aveva superato numerose tribolazioni ed era sopravvissuto a crudele lotte interne perfino nella tribù.

Vedendo che il vecchio stava per schiaffeggiarsi, Lian Chengyu disse freddamente: "Non importa, smettila di recitare. Questa ragazza è ancora giovane. La voglio solo come domestica o concubina, così non devi preoccuparti. Non violerebbe le regole della tribù."

"Sì... la ringrazio per il suo perdono signorino." Il vecchio annuì frettolosamente.

"Beh... lascia che ti chieda. Questa Jiang Xiaorou, perché ha un cognome diverso dal fratello?" Lian Chengyu strinse gli occhi mentre osservava cosa stava succedendo nel campo. Aveva notato che Jiang Xiaorou era molto protettiva nei confronti del fratello, che era un debole pieno di malanni. Eppure la ragazza sembrava orgogliosa di lui.

"Questo... ho sentito che quando Jiang Xiaorou era in difficoltà, è stata adottata dalla madre di Yi Yun. Probabilmente è per questo che Jiang Xiaorou è molto grata alla madre di Yi Yun, così tiene molto anche a Yi Yun."

"Ah, è così..." Lian Chengyu si alzò accigliandosi.

"Sparisci ora!" Vedendo che le gambe di Jiang Xiaorou erano radicate nel terreno, l'uomo si arrabbiò. Arrivò di fronte a lei e fu sul punto di schiaffeggiarla!

Una ragazzina come Jiang Xiaorou non poteva competere con il corpo robusto dell'uomo. Se fosse stata schiaffeggiata sarebbe stata scaraventata via!

Jiang Xiaorou stava per estrarre la freccia quando sentì qualcuno che le tirava giù la mano. Yi Yun le sussurrò velocemente nell'orecchio: "Non essere avventata!"

Dopo aver detto questo, Yi Yun si pose fluidamente di fronte a Jiang Xiaorou.

"Aspetta!" Disse Yi Yun a mani alzate.

"Chi ti credi di essere?" L'uomo si arrabbiò; era quella scimmia ossuta. Avrebbe scaraventato via anche lui!

Yi Yun avrebbe voluto dargli un calcio nelle palle, ma sapeva che un uomo saggio non combatteva in condizioni di svantaggio. Vista l'esperienza della sua vita precedente, era più calmo e sapeva che essere imprudente in una situazione del genere sarebbe stato disastroso.

"Un vero uomo non combatte contro le donne. Inoltre non appartieni al campo dei guerrieri? Devi essere molto forte, così come puoi toccare una ragazzina. Non sarebbe ridicolo?" Disse velocemente, ma con chiarezza Yi Yun, circospetto di fronte all'atteggiamento violento dell'uomo. Tutti i presenti lo sentirono.

L'uomo esitò mentre guardava in modo strano il ragazzino di fronte a lui.

Un ragazzino di dodici anni era spuntato fuori per strigliarlo? O avrebbe ricevuto stupidamente lo schiaffo al posto della sorella per poi venire scaraventato via?

La sua provocazione comunque fu estremamente efficace. L'uomo mantenne la mano alzata, esitante se attaccare o no.

Quest'uomo ebbe la sensazione di stare colpendo l'aria. In effetti, agli occhi di molti, in quanto membro del campo dei guerrieri, colpire due bambini non sarebbe stato qualcosa di cui essere orgogliosi. Inoltre c'era un conflitto di interessi tra il campo dei guerrieri e i cittadini ordinari, così era facile che venisse abbattuto a parole.

Poteva essere imprudente, ma non voleva che gli altri parlassero alle sue spalle.

"Bene, almeno sai qual è il tuo posto!" Disse l'uomo abbassando la mano e fissando i due fratelli: "Oggi sono di buon umore, così non mi disturberò a litigare con voi. Ora sparite!"

"Yun'er!" Disse Jiang Xiaorou tirando per mano Yi Yun. Provava impotenza sapendo che non aveva nulla da guadagnare entrando in conflitto con quest'uomo. Ma andarsene significava morire di fame per loro.

"Sorella Xiaorou... non preoccuparti." Yi Yun le fece cenno di calmarsi mentre la teneva per mano: "Allora me ne andrò, ma prima avrei una piccola domanda da fare..."



