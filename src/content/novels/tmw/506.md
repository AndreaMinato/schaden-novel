---
title: Capitolo 506 - Calore
pubDate: 2024-05-31T10:46:59.547Z
tags:
    - tmw
---


In quel momento, quando la sua vita era in pericolo, quando Lin Xintong fu avvolta sia da estremo ghiaccio che da energia di puro Yang, una lieve pulsazione si manifestò dal profondo della sua coscienza.

Ebbe la sensazione di poter aprire gli occhi.

<em>Wu Wu…</em>

Vide una pianura gelida. La tempesta fischiava ancora in quelle distese senza tempo e immutabili.

<em>Cosa…</em>

Lin Xintong era perplessa. Si ricordava che aveva combattuto contro i mostri delle nevi fino ad un attimo fa. E quando aveva esaurito le forze e la sua vista si stava offuscando, una persona l’aveva salvata. Il potere di quell’attacco era stato indomito. La sua visuale era stata inondata da una fiamma rossa dalle tinte dorate e dopodiché aveva perso i sensi…

Tuttavia adesso era scomparso tutto. Era di nuovo nelle pianure gelide da sola.

Quella persona…

Lin Xintong non l’aveva vista chiaramente, ma non poté che pensare ad una persona…

Tuttavia… com’era riuscito ad apparire nella sua prova. E come mai aveva un potere del genere?

La scena di prima era stata solo un’illusione?

O ciò che stava vedendo adesso lo era.

Lin Xintong scosse la testa e non ci pensò più. Visto il vento gelido che soffiava contro di lei, non poté che stringersi il colletto.

Così freddo…

La tempesta qui poteva congelare direttamente il sangue di una persona.

Mentre le raffiche diventavano sempre più violente, anche la sua visuale ne fu influenzata. Non poteva vedere oltre un passo.

Lin Xintong sentì che il suo qi vitale e la sua vitalità erano stati completamente consumati. Qui, nelle pianure gelide, non… non poteva fare un solo passo.

Guardò giù e i cristalli di ghiaccio avevano già iniziato a coprirle le gambe, congelandole.

<em>Questo…</em>

Lin Xintong impallidì mentre il ghiaccio si diffondeva dai suoi piedi. Di questo passo sarebbe rimasta completamente congelata.

Sarebbe diventata una scultura di ghiaccio nelle pianure delle nevi.

Anche l’energia Yin nei suoi meridiani era stata attivata, impedendole di resistere.

Proprio mentre si sentiva perduta, una mano si stese dalla tempesta e strinse il suo palmo gelido.

Lin Xintong ne fu sbalordita. Sentì che la mano conteneva un’energia calda. Questa energia ora stava scorrendo nel suo corpo, dando nuova vita ai suoi meridiani rinsecchiti. Era come una sorgente d’acqua calda che scorreva nel letto di un fiume congelato e secco…

Con questa energia, il ghiaccio nelle gambe di Lin Xintong si sciolse lentamente…

La mano la tirò avanti e fece un passo avanti.

<em>Sei…</em>

Lin Xintong fece del suo meglio per vedere la schiena della figura, ma era nascosta dalla tempesta. Era tutto confuso.

Stava camminando di fronte, bloccando il vento per lei. I suoi passi erano molto stabili e il calore che si diffondeva dal suo palmo scaldò lievemente Lin Xintong.

Momentaneamente, Lin Xintong sentì una sensazione indescrivibile. In questo mondo vasto e solitario che faceva provare disperazione, aveva già accettato la sua morte, ma era apparsa quella mano. C’era anche questa persona.

Un’ondata di calore si espanse nel suo cuore.

Il percorso delle arti marziali era solitario. E quando era nel suo momento più solitario, avere qualcuno ad accompagnarla le avrebbe permesso di essere più determinata.

Questa mano la portò a percorrere una lunga distanza.

<em>Boom! Boom! Boom!</em>

Mentre procedevano per le pianure gelide, i venti violenti sembrarono tuonare. Non sollevavano solo neve, ma frammenti di ghiaccio.

Questi frammenti contenevano Yin gelido e non solo era estremamente doloroso quando la colpivano, aveva la sensazione che fossero dei parassiti che stessero risucchiando costantemente calore nel profondo delle sue ossa.

Lin Xintong guardò avanti. La figura sfocata stava ancora camminando. Stava affrontando la maggior parte dei frammenti di ghiaccio.

Il suo palmo continuò ad essere caldo.

Tuttavia i meridiani naturalmente scollegati di Lin Xintong non potevano più essere contenuti. Il freddo si espanse dal suo corpo, diventando tutt’uno con il qi gelido del mondo esterno.

Lin Xintong sentì i suoi passi diventare più leggeri. Il suo stesso corpo sembrava distante da lei mentre guardava la mano di fronte. Uno strato di cristalli di ghiaccio si estesero dalle sue maniche e coprirono il suo polso, per poi diffondersi gradualmente nelle sue dita.

La morte sembrò avvicinarsi di nuovo.

Era un’illusione che stava vedendo prima di morire?

Lin Xintong sospirò piano. Non poteva più capire la differenza tra i sogni e la realtà. Tuttavia… probabilmente non era più importante…

Alla fine non poteva comunque cambiare il suo destino.

Tuttavia la figura di fronte a lei non la lasciò andare. Continuò a tirarla avanti e procedere avanti con ostinazione…

I passi di Lin Xintong rallentarono sempre di più. I cristalli di ghiaccio ora avevano raggiunto le sue dita. Anche la mano di quella persona non poteva più darle calore.

Proprio mentre la sua vita stava per abbandonare il suo corpo, Lin Xintong fece del suo meglio per vedere la figura di fronte a lei. Tutto ciò che voleva era dare un’occhiata, ma… non poté ancora vederla con chiarezza…

“Sei… davvero tu…”

…

Yi Yun stava sorreggendo Lin Xintong tra le braccia e aveva percorso una certa distanza. Sentì il respiro di Lin Xintong indebolirsi gradualmente. Sembrava che stesse per morire.

Tuttavia, mentre il suo respiro si stava indebolendo, le sue ciglia stavano iniziando a vibrare gentilmente. Sembrava che stesse facendo del suo meglio per aprire gli occhi e guardarlo.

Yi Yun la strinse mentre faceva circolare costantemente energia di puro Yang. Tuttavia… si rese conto che la forza vitale di Lin Xintong si stava indebolendo gradualmente e non poteva più iniettare energia di puro Yang nel suo corpo…

Le pianure gelide sembravano estendersi senza fine.

Senza poter vedere la sua destinazione, il suo qi vitale si stava consumando lentamente e lui stava sorreggendo un corpo che stava perdendo vitalità, sembrava una situazione senza speranza…

Yi Yun rimase in silenzio mentre continuava a camminare con ostinazione. Aveva già ridotto il suo consumo di qi vitale. C’era solo un sottile strato di qi vitale di puro Yang per sopportare il vento, ma stava consumando energie soprattutto per mantenere la forza vitale di Lin Xintong.

Più andava avanti, più diventava difficile resistere alla tempesta. La temperatura del corpo di Lin Xintong era estremamente bassa, Yi Yun aveva la sensazione di tenere una scultura di ghiaccio leggera tra le braccia.

All’improvviso la forza vitale di Lin Xintong sobbalzò. Lui sentì chiaramente che si era indebolita di molto di colpo. I suoi meridiani cominciarono a formare cristalli e perfino il suo cuore, che aveva avvolto con il suo qi vitale, fu preso di mira dall’erosione del qi gelido!

Di questo passo, la forza vitale di Lin Xintong sarebbe stata erosa completamente in meno di tre minuti!

“I meridiani scollegati…”

Yi Yun capì che era dovuto ai meridiani scollegati di Lin Xintong. Viste le sue ferite e in un ambiente così gelido, non aveva più modo di controllarli.

Forse in quel momento avrebbe dovuto puntare il tutto per tutto…

Yi Yun fece un respiro profondo mentre tirava fuori una scatola medicinale dal suo anello interspaziale. Questo contenitore emanava una densa aura fiammeggiante nonostante fosse in una pianura gelida.

La scatola conteneva il loto rosso che Yi Yun aveva raccolto nel secondo piano della torre dell’Avvento Divino!

Usare il loto rosso per curare i meridiani scollegati di Lin Xintong era un azzardo. Yi Yun non sapeva quale sarebbe stato il risultato, ma ora non aveva altra scelta.



