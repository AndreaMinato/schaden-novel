---
title: Capitolo 510 - Attraversare le Pianure Gelide
pubDate: 2024-05-31T14:46:59.548Z
tags:
    - tmw
---


Nelle vaste pianure gelide, Yi Yun e Lin Xintong avanzarono tra la neve. Yi Yun la teneva per mano e, con il loro qi vitale che si complementava a vicenda, stavano creando un equilibrio perfetto.

In questa situazione, Lin Xintong non ebbe più la sensazione di non poter controllare il qi gelido del suo corpo, che divorava costantemente la sua vitalità.

Mentre si addentravano nelle pianure gelate, il qi freddo divenne così ricco da sopprimere completamente l’energia di puro Yang dei semi del loto rosso. Così i due dovettero usare il loro qi vitale per respingere il freddo.

In tali circostanze, riuscirono comunque a sopportarlo senza alcuna difficoltà. Sembrava perfino che Lin Xintong stesse passeggiando con Yi Yun.

Mentre teneva per mano Yi Yun, Lin Xintong si sentiva tranquilla. All’improvviso sentì di essere stata troppo ostinata con la sua determinazione a cambiare il suo fato sfidando il destino e la sua insistenza a rimanere arrogante e solitaria.

Non aveva mai sperimentato come fosse così bello avere qualcuno su cui contare.

La sua condizione creava una sovrabbondanza di energia gelida Yin nel suo corpo, senza aver modo di rimuoverla. Una volta che avesse raggiunto i 500 anni, le tossine si sarebbero attivate e avrebbero spento le sue fiamme vitali.

E il metodo per ricollegare i suoi meridiani scollegati era eliminare questa energia gelida Yin.

Lo Yin da solo non conduce alla nascita e lo Yang da solo non permetteva di crescere. Era una legge naturale del mondo e il metodo per curarla probabilmente consisteva in un equilibrio Yin Yang.

Un anno fa, la reliquia della Grande Imperatrice che la famiglia Shen Tu aveva raffinato e che aveva dichiarato potesse curare i suoi meridiani naturalmente sconnessi era una medicina di puro Yang.

Rendendosi conto di questo, Lin Xintong guardò con significato Yi Yun. Era uno sguardo difficile da descrivere a parole. In quel momento, l’energia calda di puro Yang che proveniva dalle mani del giovane le stava dando una sensazione estremamente confortevole.

Non stavano procedendo velocemente.

Si tenevano per mano come se avessero intenzione di arrivare ai confini del mondo.

Dopo chissà quanto tempo, videro un fiume tra le pianure gelide.

Nonostante l’estremo freddo, non era congelato. L’acqua blu scorreva come una cintura di giada.

E l’aspetto più sbalorditivo era che l’altra sponda era coperta di fiori blu e bianchi.

Erano fiori estremamente piccoli. I loro petali erano limpidi come vetro ghiacciato. Ondeggiavano a causa del vento, facendo ripensare ai leggendari gigli rossi del ragno che potevano fare ricordare il proprio passato al fantasma di una persona morta da poco.

“Questi fiori…” Vedendo questa scena, Lin Xintong ne fu colpita. “Non sono veri fiori, ma condensazioni di leggi…”

Per via del suo fisico speciale, Lin Xintong era particolarmente sensibile alle leggi di puro Yin.

Poteva identificare con una sola occhiata l’essenza di questi fiori.

“Interessante. Ci sono molte leggi nomologiche in questo fiume, e così si sono formati quei fiori. È davvero magico.”

“Eh… c’è qualcuno lì.”

Lin Xintong sussultò mentre indicava qualcosa. Yi Yun seguì il suo dito e in effetti, tra il letto di fiori bianchi e blu, vide una donna.

Indossava un abito blu. I suoi lunghi capelli ricadevano sulle sue spalle ed era a piedi nudi. Stava camminando a mezz’aria, ogni suo passo faceva sbocciare un fiore bianco bluastro sotto i suoi piedi. I fiori si formavano velocemente e sembrava che i fiori dall’altra riva si fossero formati a causa dei suoi passi.

La donna non sembrò notare Yi Yun e Lin Xintong. Si mosse solo controcorrente con lentezza, come se stesse risalendo lungo un fiume temporale.

Era… quel dipinto!

Lin Xintong sentì un fremito al cuore. Era chiaramente la scena del dipinto al terzo piano della torre dell’Avvento Divino.

Quella figura doveva essera l’antica Grande Imperatrice.

“Yi Yun, lo vedi?”

Lin Xintong teneva per mano Yi Yun e voleva seguire la Grande Imperatrice.

Yi Yun annuì: “La vedo, ma è sfocata. Non posso vedere chiaramente il suo aspetto. Anche la sua figura è solo parzialmente visibile per me…”

Yi Yun aveva la sensazione che l’antica Grande Imperatrice fosse fusa al vuoto sconfinato, impedendogli di vederla.

Lin Xintong invece la poteva osservare con chiarezza. Poteva perfino notare la sua espressione. Sembrava assorta mentre ponderava sui misteri del cielo e della terra. Tuttavia sembrava anche mostrare una traccia di tristezza e preoccupazione. Era piuttosto inquietante…

Lin Xintong sembrò venire contagiata dal suo umore e anche lei provò frustrazione.

Fece un respiro profondo e tirando Yi Yun con sé, la inseguì.

Vedendo che Lin Xintong stava per saltare nel fiume blu, Yi Yun sussultò. Il fiume sembrava strano e chi sapeva cosa sarebbe successo se ci fossero entrati.

Tuttavia scelse comunque di credere in Lin Xintong e la seguì.

Sentì una sensazione di fresco una volta immersi entrambi i piedi. Erano sospesi nell’acqua e non sprofondarono sotto. Così Yi Yun e Lin Xintong inseguirono la Grande Imperatrice muovendosi controcorrente.

La Grande Imperatrice si stava muovendo molto lentamente, ma la distanza tra di loro rimase la stessa, né troppo lontani, né troppo vicini.

Questo processo duro finché Yi Yun e Lin Xintong non attraversarono il fiume blu, raggiungendo la riva opposta.

Solo allora Yi Yun vide tutto con chiarezza. I fiori bianchi bluastri da questa parte erano tutti diversi. I loro petali erano di forme diverse ed erano mutevoli come le nuvole nel cielo.

Forse ogni fiore conteneva un Dao diverso. Era il cosiddetto “cielo in un fiore selvatico”.

Gradualmente, la figura dell’antica Grande Imperatrice divenne sempre più sfocata, come se si stesse sciogliendo nel mondo per poi scomparire nel vuoto.

Yi Yun ne fu allarmato. Sembrava sentire qualcosa e si guardò indietro all’improvviso. Fu sorpreso nello scoprire che le pianure gelide dall’altra parte del fiume erano scomparse.

Erano state rimpiazzate da uno spettacolo pittoresco.

Le acque del fiume erano agitate ed emanavano un’aura incantevole. Entrambe le parti del fiume erano piene di fiori ed erba. L’aria era piena di fragranze floreali e l’ambiente era pieno di vita.

Camminando tra i fiori, Yi Yun vide perfino uccelli e farfalle. Tuttavia solo creazioni delle leggi naturali, non animali n carne ed ossa.

Questo improvviso cambiamento lo rese incredulo. Sembrava che le sconfinate pianure gelide di prima fossero state solo un’illusione.

Se non fosse stato per il qi gelido rimasto nel suo corpo, Yi Yun avrebbe dubitato di avere davvero attraversato le pianure.

“Finalmente le abbiamo superato. Le pianure senza vita sono separate da questo paradiso da un fiume.”

Yi Yun si meravigliò di quanto fosse misterioso questo regno mistico della Grande Imperatrice.

Accanto a Yi Yun, Lin Xintong ponderò: “Ho compreso qualcosa. Le pianure gelide che abbiamo attraversato sono formate da un estremo freddo Yin… e il lago di lava che hai menzionato dove hai raccolto il loto rosso sono composte da estremo Yang.”

“Sia puro Yang che puro Yin diventerebbero terre piene di morte. E da quest’altra parte è pieno d’energia Yin Yang. Sono una cosa sola qui, e in questo modo le leggi naturali creano questa scena piena di vita…”

“Probabilmente è questa la più grande rivelazione datami dalle pianure gelide…”

L’equilibrio Yin Yang in realtà era uno dei ragionamenti più semplici. Nonostante la gente lo sapesse, metterla a frutto non era così semplice.

Quando il puro Ying e il puro Yang si fossero incontrati, a volte non sarebbero entrati in armonia, ma in conflitto, uccidendosi a vicenda.

“Oh? C’è un palazzo lì!”

Lin Xintong indicò qualcosa. Yi Yun ci guardò e in effetti vide un palazzo circondato da splendidi fiori e alberi.

Il palazzo non era sontuoso, ma dava una sensazione raffinata. Si fondeva perfettamente con l’ambiente, dando una sensazione armoniosa e naturale.

“Andiamo.”

Lin Xintong tenne Yi Yun per mano e si diresse verso il palazzo. Lo spirito della torre dell’Avvento Divino prima aveva detto che, dopo aver attraversato le pianure gelide, avrebbe ottenuto un’opportunità che meritava, un’occasione per cambiare il suo destino.

E Lin Xintong sentì un richiamo che proveniva dal profondo del cuore da questo palazzo…


