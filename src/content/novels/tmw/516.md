---
title: Capitolo 516 - Integrazione dello Yin e dello Yang
pubDate: 2024-05-31T20:46:59.549Z
tags:
    - tmw
---


“Yi Yun non pensiamoci per il momento. Indipendentemente da queste domande, l’importante è diventare più forti.”

Anche se non sapevano che intenzioni avesse il Ragazzo Pastore e la fazione misteriosa dietro il giovane bruno preoccupava Lin Xintong, lei e Yi Yun non potevano cambiare la situazione perché erano troppo deboli.

Non solo loro, perfino l’intera famiglia Lin sarebbe stata impotente contro uno tsunami che avrebbe potuto travolgere l’intero mondo Tian Yuan.

Per un guerriero la forza era della massima importanza. Se Yi Yun e Lin Xintong fossero stati formidabili quanto l’antica Grande Imperatrice e il Lord dello Yang Azzurro, allora non sarebbero stati così perduti di fronte a questi eventi scioccanti.

“Hai ragione signorina Lin. Concentriamoci a studiare l’eredità lasciata dall’antica Grande Imperatrice, non dobbiamo deludere lo spirito!”

Yi Yun annuì e stava per continuare a leggere il Sutra del Cuore della Grande Imperatrice, ma le orecchie di Lin Xintong si erano arrossate lievemente. Dopo un po’ di esitazione, disse piano: “In futuro, puoi chiamarmi Xintong e basta.”

Lin Xintong aveva una personalità fredda fin da quando era piccola. Non le piaceva parlare, né ridere. Dall’età di dodici anni, dopo che era maturata, non si era mai rivolta in modo così intimo a qualcuno del sesso opposto. Emanava un’aura solitaria, rendendo difficile a qualsiasi uomo avvicinarsi. Anche chi trattava Lin Xintong come un’amata ideale le avrebbe parlato con molta cortesia. Sarebbe stata la reazione di qualsiasi persona normale.

Tuttavia ora Yi Yun e Lin Xintong erano arrivati a questo punto perché si fidavano l’uno dell’altra. Il loro rapporto era già estremamente intimo, così per la prima volta Lin Xintong aveva pensato che “signorina Lin” sembrasse piuttosto distante.

“Eh… Va bene allora…” Yi Yun era vissuto in un’epoca moderna durante la sua vita precedente, così non gli importava molto dell’etichetta, così accettò naturalmente questa forma di saluto.

“Xintong, continuiamo a leggere il Sutra del Cuore della Grande Imperatrice.”

“Sì.” Lin Xintong annuì. Sentendo parlare di arti marziali, si calmò velocemente. Come aveva detto Yi Yun, non potevano sprecare l’eredità della Grande Imperatrice.

Il Sutra del Cuore della Grande Imperatrice richiedeva l’unione di un uomo e di una donna, combinando lo Yin con lo Yang.

La donna si sarebbe concentrata su una tecnica di coltivazione di puro Yin. Quando la coltivava, il suo intero corpo avrebbe emanato qi gelido che sarebbe fluito per tutti i suoi meridiani. Poteva essere descritto come estremo Yin!

Lo Yin non era semplice freddo, era qualcosa che avrebbe prosciugato qi vitale, sangue e fiamme vitali. Quando raggiungeva il suo picco, non era solo gelo, rappresentava l’oscurità e la morte…

Perfino un guerriero dal forte sangue e qi avrebbe avuto difficoltà a sopportare un qi vitale Yin così estremo con il suo corpo. Alla fine le sue fiamme vitali si sarebbero estinte, facendolo morire.

E dato che Lin Xintong aveva meridiani naturali Yin, sarebbe stato impossibile per lei resistere.

Allo stesso modo, quando l’uomo coltivava la tecnica, si concentrava sul puro Yang. Era il “manuale del Puro Yang”, che rappresentava il supremo grande Dao. Una volta coltivato, il fuoco di puro Yang sarebbe circolato nei suoi meridiani e i suoi 36.000 pori avrebbero sputato fuori energia bruciante di puro Yang. Perfino geni impareggiabili nel Cielo Empireo del puro Yang avrebbero avuto difficoltà a praticarlo. Inoltre, visto quanto era complesso il Manuale dello Yang divino, era quasi impossibile padroneggiarlo!

Yi Yun aveva un fisico di puro Yang perfetto e aveva il Cristallo Viola dell’Origine ad aiutarlo. Così naturalmente aveva un vantaggio rispetto ai geni ordinari che coltivavano il Manuale del Puro Yang.

Tuttavia non poteva rimediare al fatto che il suo livello di coltivazione era troppo basso. Era come un bambino che aveva appena iniziato a camminare che cercava di spingere un macigno che pesava cinquecento chili. Anche se il bambino aveva un ottimo talento, non poteva comunque spostare il masso e forse sarebbe perfino rimasto ferito nel tentativo.

Questo era il motivo per cui lo Yin da solo non conduceva alla nascita e lo Yang da solo non permetteva di crescere.

Così, era destino che il Sutra del Cuore della Grande Imperatrice non potesse essere coltivato separatamente da un uomo e da una donna. C’era bisogno di unire lo Yin con lo Yang. Quando l’energia Yin femminile raggiungeva un estremo, il maschio avrebbe usato la sua abbondante energia Yang per neutralizzarlo. Quando il corpo del maschio fosse stato bruciato dall’energia Yang, la femmina l’avrebbe ringiovanito con l’energia Yin pulita.

Aiutandosi a vicenda, i due avrebbero cooperato per affrontare ogni difficoltà.

Tuttavia per farlo dovevano essere in contatto fisico. Stringersi le mani era solo l’inizio.

Più avessero approfondito il Sutra del Cuore della Grande Imperatrice, più contatto ci sarebbe stato.

La gente che praticava le arti marziali aveva 360 punti di agopuntura. Questi punti dovevano essere appaiati corrispondevolmente. Quando si coltivava il Sutra del Cuore della Grande Imperatrice, sia l’uomo che la donna dovevano lasciare che l’energia scorresse liberamente tra i punti di agopuntura.

Questo significava che il contatto tra di loro era inevitabile. Se avessero trasmesso energia Yin e Yang attraverso dello spazio vuoto, avrebbe comunque funzionato, ma ci sarebbero state molte dispersioni.

Bisognava sapere che, quando si coltivavano le arti marziali, specialmente quando si praticava una tecnica di massimo livello come il Sutra del Cuore della Grande Imperatrice, si poteva fallire anche facendo del proprio meglio. Poteva accadere facilmente, così sarebbe stato meglio seguire la procedura…

Vedendo questa descrizione, Lin Xintong provò una strana sensazione, tuttavia rimase calma e tranquilla. Precedentemente, quando aveva capito l’essenza del Sutra del Cuore della Grande Imperatrice, si era già fatta delle aspettative ed era mentalmente preparata.

Inoltre Lin Xintong trattava già Yi Yun come un amico di vecchia data. Poteva accettare cose del genere.

Tuttavia, quando passò al secondo volume del Sutra del Cuore della Grande Imperatrice, la tecnica di coltivazione si spinse oltre.

Durante quella fase, entrambi avrebbero dovuto purificare l’energia Yin e Yang nei loro corpi più volte.

Secondo il Sutra del Cuore della Grande Imperatrice, quando il puro Yin raggiungeva il suo picco, poteva fare nascere una vita che avrebbe avuto uno spirito.

Quando un’energia formava uno spirito, non sarebbe stata più insignificante. Avrebbe avuto una vita propria. Era ad un livello diverso per le leggi naturali.

Prendendo il Cristallo Viola come esempio, l’artefatto divino poteva controllare solo energia che non aveva vita propria.

L’antica Grande Imperatrice aveva chiamato questa energia spirituale di puro Yin “l’energia spirituale del midollo di giada”!

Allo stesso modo, l’energia di puro Yang che formava uno spirito invece era stata definita come “l’energia spirituale dei nove Yang”.

Entrambi erano l’essenza del Sutra del Cuore della Grande Imperatrice.

Quando la coppia produceva queste due energie, dovevano trasferirle al loro compagno prima di poter continuare a coltivare.

Tuttavia controllare queste due energie dotate di spirito era estremamente difficile. Anche se lo Yin e lo Yang erano attratti l’un l’altro, dopotutto erano opposti. Per fonderli poco a poco bisognava guidarli costantemente.

Quando l’energia era dotata di vita, significava che era anche senziente. Le due energie dovevano entrare in contatto per lasciare che si accettassero. Questo sarebbe stato estremamente difficile.

Allora, solo stringersi le mani e avvicinare i punti di agopuntura sarebbe stato inutile.

Per lasciare che le due energie entrassero in contatto e si unissero, c’era bisogno di un ulteriore passo, un trasferimento d’energia attraverso le bocche. La coppia doveva essere nuda e si sarebbero dovuti abbracciare senza abiti a separarli.

Leggendo questo, non importava quanto fosse tranquilla Lin Xintong, non riuscì a mantenere la calma.

Iniziò ad ansimare lievemente e le sue orecchie diventarono rosse.

Yi Yun era accanto a lei e notò il rossore delle sue orecchie.

Erano così splendide che non si poteva che adorarle.

Si rese conto che, nonostante Lin Xintong parlasse o ridesse raramente, aveva un lato interessante e adorabile.

Lin Xintong di rado arrossiva per l’imbarazzo. Anche se precedentemente era stata in contatto con Yi Yun nelle sorgenti calde, qualcosa di assurdo per lei che non aveva mai avuto rapporti con un uomo, aveva solo mostrato un lieve rossore alle guance.

Tuttavia… era l’unica cosa che tradiva la sua espressione indifferente. Indicavano il suo turbamento e dimostravano che era lontana dall’essere calma.

Per quanto riguardava Lin Xintong, lei stessa sembrò non rendersene conto.

Ad esempio ora non si era girata per guardare Yi Yun. Poteva ancora sembrare tranquilla di fronte alla descrizione palese. Stava ancora usando le sue bianche per sfogliare le pagine una per una…

Vedendo questo lato raro, ma adorabile, Yi Yun non poté che provare una strana sensazione.

Specialmente quando pensò alle scene esplicite descritte nel sutra, il suo cuore batté ancora più velocemente.

Con il passare del tempo, Lin Xintong e Yi Yun rimasero lì vicini. Insieme, lessero ciò che era un libro osè per Lin Xintong, ma allo stesso tempo era una suprema tecnica segreta.

In questa scena serena e nel piccolo edificio coperto dalla neve, c’erano semplici tazze da tè. Il vento gentile che soffiava sul guqin dava un’atmosfera molto strana, ma calorosa.

Essendo un uomo normale, Yi Yun doveva ammettere che, nonostante sembrasse pensoso e si muovesse solo per “ragioni obiettive” in superficie, in realtà pensava che sarebbe stato ben contento se fosse successo.

Specialmente con Lin Xintong, perché sentiva un’attrazione intrinseca nei suoi confronti simile a quella che c’era tra il puro Yin e il puro Yang. Poteva anche essere descritto come il picco dei rapporti tra un uomo e una donna…

…

Tuttavia, il contatto pelle contro pelle non era la fine della coltivazione in coppia. Il termine coltivazione in coppia si riferiva ad un rapporto tra un uomo e una donna, dove si scambiavano qi vitale per ringiovanirsi l’un l’altro, così da permettere un avanzamento di livello nelle loro rispettive coltivazioni.

Era impossibile evitarlo nel terzo volume.

In effetti, anche se l’antica Grande Imperatrice e il Lord dello Yang Azzurro erano già compagni di vita, entrambi erano dediti alle arti marziali. Erano persone prive di desiderio sessuale, così sarebbero stati indifferenti nei confronti delle questioni sessuali. Ciò che perseguivano erano le arti marziali. Avevano trovato una connessione perché avevano obiettivi simili.

Quando entrambi coltivavano il Sutra del Cuore della Grande Imperatrice, avevano lavorato insieme ciecamente, ma quando l’integrazione dello Yin e dello Yang raggiungeva un estremo, c’erano aspetti che non potevano essere evitati.

A questo punto, il “Sutra del Cuore della Grande Imperatrice” metteva in chiaro che per raggiungere il picco di combinazione Yin e Yang era necessario che l’uomo e la donna si unissero.

Leggendo questo, Lin Xintong non poté più mantenere la compostezza. Prima di leggere il sutra, aveva cercato di prepararsi. Ma i suoi sforzi si rivelarono inutili. Così, a metà pagina, stava già passando alla prossima pagina. Poi si ingobbì lievemente, incerta se girare la testa…


