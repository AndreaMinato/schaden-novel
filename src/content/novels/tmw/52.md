---
title: Capitolo 52 - Ho Perso
pubDate: 2023-06-28T14:09:48.026Z
tags:
    - tmw
---


Soffiava il vento in alto nel cielo. Yi Yun poteva sentire l'acqua della cascata distante che gli rinfrescava il viso.

"Posso saltare così in alto?"

Non c'era bisogno di dire che Yi Yun non aveva esperienza in quanto a battaglie. Dopo aver ottenuto il Corpo Temprato, la sua destrezza e velocità erano aumentate drasticamente. Ma non aveva mai avuto l'occasione di mettere alla prova quanto era migliorato prima di incontrare Lin Xintong e l'anziano grasso.

In quel momento Lin Xintong piantò i piedi per terra e iniziò a volare come una rondine!

Di fronte all'assalto imminente, Yi Yun mantenne la calma. Impercettibilmente, il Cristallo Viola fresco nel suo cuore si era mosso, mandando energia in tutto il suo corpo.

Dalla prospettiva di Yi Yun, era diventato tutto lento. Il vento che soffiava sembrava passargli informazioni sulla sua avversaria.

Stringendo i pugni, Yi Yun prese in prestito la forza dalla gravità e caricò verso il basso!

In quel momento scatenò la sua forza! Con i suoi meridiani aperti e la sua tempra, il suo corpo sembrava un vulcano eruttato all'improvviso.

Dall'alto, Tigre feroce discende dalla montagna!

Yi Yun emise un ruggito che non sembrava umano, ma assomigliava a quello di una tigre, incutendo paura tra tutte le bestie!

Yi Yun non schivò più, dopotutto non c'era modo di farlo a mezz'aria. Stese le braccia e mise le mani ad artiglio di tigre mentre stava per entrare in contatto con i palmi di Lin Xintong!

Yi Yun in passato aveva allenato la Tigre feroce discende dalla montagna usandole contro le rocce di pietra nera e allora era riuscito a romperle.

Ma oggi stava cercando di afferrare le mani sottili della ragazza!

Naturalmente Lin Xintong era ancora più terrificante, poteva distruggere le rocce come se fossero tofu.

Vedendo Yi Yun calare dall'alto, Lin Xintong ne fu estremamente sorpresa; osava fronteggiarla direttamente? Era proprio vero che i giovani inesperti erano senza paura!

"Ehi, discepola, non mutilarlo!" Gridò l'anziano grasso. "In realtà andrebbe bene, ma il problema è che il ragazzino ci farebbe pagare un compenso!"

Le parole dell'anziano grasso erano state già sovrastate dai suoni della battaglia. Si erano già scontrati a mezz'aria!

"Boom!"

Risuonò un forte schiocco e l'onda d'urto si irradiò attorno. Yi Yun sentì una grande forza divampare verso di lui e scuoterlo fino al midollo!

Per quanto riguardava Lin Xintong, sembrava che fosse stata scaraventata via dall'onda d'urto e vorticava rapidamente.

Mentre volava indietro, Lin Xintong ebbe una strana sensazione. Nel momento in cui i loro palmi si erano incrociati, aveva sentito del calore dai palmi di Yi Yun che era fluito nel suo corpo.

Era una corrente di calore poco appariscente, ma era entrata nei suoi meridiani rotti silenziosamente per poi scomparire.

Esaminandoli con attenzione, Lin Xintong aveva avuto la sensazione che i suoi meridiani si fossero trasformati in qualche modo, ma allo stesso tempo non sembrava che fosse così. Cos'era successo, era un'illusione?

Prima che ci potesse riflettere con attenzione, si era resa conto che Yi Yun non solo era rimasto illeso, ma aveva recuperato l'equilibrio mentre si stava ritirando.

Era a testa in giù mentre stava volando verso la cascata.

"Peng!"

Yi Yun cadde nell'acqua come una carpa. Impattò contro la cascata e atterrò sulla roccia scivolosa dietro la tenda d'acqua!

Anche se la corrente cadeva da trecento metri ed era estremamente forte, Yi Yun poteva rimanere con fermezza su questa roccia. Poi si chinò per prendere la rincorsa.

Alzò la testa mentre i suoi occhi brillavano attraverso la tenda d'acqua come un paio di spade verso Lin Xintong!

"Uh?!" La ragazza ne fu sorpresa. Poteva davvero resistere ad un suo attacco senza rimanere ferito? Un ragazzino allo stadio dei Meridiani poteva essere davvero così robusto?

"Non può essere!" Balbettò l'anziano grasso. Voleva che la sua discepola ci andasse piano, ma dal colpo di prima non aveva mostrato molta pietà. Anche se aveva limitato il suo livello, non era qualcosa a cui questo ragazzino sarebbe dovuto resistere!

Prima che il vecchio paffuto potesse rifletterci su, Yi Yun aveva già caricato dalla roccia.

"Splash!"

Yi Yun attraversò le acque della cascata.

La forza delle tende d'acqua era terrificante, ma Yi Yun era bravo a nuotare, così si precipitò oltre la corrente indomita e, sfruttando la forza della cascata, aumentò la potenza del suo slancio. Da lontano, Yi Yun sembrava un drago che danzava nell'acqua!

"Boom!"

In quel momento il suo corpo produsse un fragore simile ad un tuono dal cielo!

Fulmine dal Nono Cielo!

Yi Yun si girò a mezz'aria e, portando il piede all'anca, piegò il suo corpo come un arco mentre portava la mano destra alle costole e scagliò un pugno spietato!

"Peng!"

Proprio come una balestra, era un suono che riecheggiò nelle orecchie di tutti i presenti!

Questo pugno aveva consolidato tutta la forza dello slancio di Yi Yun. Aveva accumulato una foschia attorno a lui, dando l'impressione che si fosse mosso un oceano!

Lin Xintong era scioccata, era questa la forza del giovane?

Quel crepitio tonante e lo schiocco che proveniva dai suoi tendini erano stati prodotti dal suo corpo!

In quel momento di shock, Yi Yun era già arrivato di fronte a Lin Xintong!

la ragazza poteva sentire la raffica che accompagnava il pugno. Capì immediatamente che la potenza del pugno era il massimo risultato che uno avrebbe potuto raggiungere allo stadio dei Meridiani.

Lin Xintong reagì in un batter d'occhio. Era comunque al terzo livello, uno in meno rispetto a Yi Yun.

Ma l'attacco non apparteneva al pugno costola di drago osso di tigre, ma al Sutra del Cuore della Fata!"

Le mani di Lin Xintong sembravano dei loti mentre chiuse le mani come se si volesse aggiustare le maniche.

Questo attacco aveva un potere magico e morbido, ed era l'esatto opposto della forza bruta del pugno costola di drago osso di tigre!

La durezza e la morbidezza erano opposti! Lin Xintong e Yi Yun si scontrarono di nuovo!

Normalmente delle dita che impattavano contro un pugno avrebbero causato delle fratture, ma era lontano dalla verità.

Da lontano, questa ondata forte di Qi sembrava un martello che impattava contro un muro di energia morbido.

Il muro si deformò drasticamente, ma riuscì a sopportare la tremenda raffica di Qi!

"Boom!"

Con uno scoppio, l'ondata di Qi esplose all'ultimo momento.

Lin Xintong sussultò e si ritirò di tre passi!

Per quanto riguardava Yi Yun, volò all'indietro per più di dieci metri. Il suo abito si era lacerato e il suo petto sanguinava mentre il suo viso si era arrossato.

Boom!

Yi Yun atterrò su un macigno. Gli faceva male tutto il corpo e aveva la sensazione che le sue interiora si fossero rivoltate. Vedeva solo le stelle.

Così potente...

Yi Yun era impressionato. Questa era un'esperta che aveva limitato la sua forza ad un livello inferiore al suo.

Inoltre aveva immagazzinato la sua energia per acquisire lancio e forza. Aveva usato ogni suo trucco a disposizione, eppure l'altra parte aveva solo attaccato frettolosamente. Il divario tra di loro era troppo grande.

E il risultato dello scontro. L'altra parte si era ritirata di tre passi e andava bene, ma il suo sangue si stava agitando e aveva subìto ferite minori.

Questa ragazza era terrificante.

Proprio mentre Yi Yun era rimasto impressionato, Lin Xintong era ancora più stupita. Lo guardò colta di sorpresa incerta e alla fine disse: "Ho perso."



