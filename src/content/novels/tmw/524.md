---
title: Capitolo 524 - I Nemici si rincontrano!
pubDate: 2024-06-01T04:46:59.550Z
tags:
    - tmw
---


“Shen Tu Nantian! Tu!”

Lin Xiaodie guardò con rabbia Shen Tu Nantian. In quel momento Shen Tu Nantian abbassò con noncuranza la testa e guardò il palmo con cui aveva scagliato l’attacco. Sogghignò.

“La mia ipotesi non era sbagliata. Le regole del regno mistico sono scomparse dopo che le formazioni hanno cessato di funzionare!”

“Che peccato… Mi chiedo quanto quel piccolo bastardo di Yi Yun e Lin Xintong usciranno fuori. Se sono entrati nella camera dei tesori, non posso fare nulla. Ma se escono fuori, posso cogliere l’occasione per vendicarmi. Posso mutilarli e ottenere le opportunità che hanno trovato nella camera dei tesori!”

Shen Tu Nantian strinse il palmo, facendo scrocchiare le nocche.

Da quando era entrato nel regno mistico della Grande Imperatrice, era stato limitato dalle regole. Ora finalmente poteva usare la sua forza!

Sogghignò mentre alzava la testa e guardava i coltivatori della famiglia Lin.

Prima un bel po’ di coltivatori della famiglia Lin erano stati eliminati. A parte Yi Yun e Lin Xintong, ne erano rimasti solo quattro.

Queste persone includevano Lin Xiaodie e Lin Fengyue, che erano entrati nel regno mistico insieme a Yi Yun. Gli altri erano Li Daoxuan e Lin Lang.

“Voi. Che opportunità avete ottenuto nella torre dell’Avvento Divino?” Shen Tu Nantian fece un sorrisetto mentre si avvicinava.

Lin Xiaodie, Li Daoxuan e Lin Fengyue stavano toccando i loro anelli interspaziali. Anche Lin Lang che era ferito stava radunando qi vitale per alzarsi ed era in allerta.

In origine non temevano Shen Tu Nantian per via della protezione del regno mistico, ma il suo attacco di prima aveva mostrato che quelle regole non erano più valide.

Le norme protettive della Grande Imperatrice molto probabilmente erano svanite insieme all’energia delle formazioni.

Era una notizia disastrosa. Nessuno di loro poteva competere con SHen Tu Nantian!

“Datemi tutte le opportunità che avete ottenuto. Le valuterò io per voi per vedere se sono buone o no!”

Anche un briciolo di opportunità ottenuta nel regno mistico della Grande Imperatrice sarebbe stato importante. Shen Tu Nantian aveva già messo in chiaro che li avrebbe derubati apertamente. Non solo, aveva anche intenzione di ucciderli!

Dato che il clan Shen Tu era già entrato in piena ostilità con la famiglia Lin, che importava se li avesse uccisi?

Visto che non poteva eliminare Yi Yun o Lin Xintong, anche attaccare gli altri discepoli della famiglia Lin poteva alleviare la sua frustrazione. Inoltre poteva solo attaccare la famiglia Lin. Se avesse preso di mira altre fazioni, Shen Tu Nantian temeva che si sarebbero coalizzati contro di lui.

I quattro discepoli della famiglia Lin entrarono in formazione, ma il più grande tra di loro aveva solo 23 anni. Anche il suo livello di coltivazione era inferiore a quello di Shen Tu Nantian, così non poteva assolutamente competere con lui!

Shen Tu Nantian era uno dei talenti più sbalorditivi tra la giovane generazione del mondo Tian Yuan. Si era concentrato a coltivare lentamente, rendendo estremamente stabili le sue fondamenta. Questo gli dava un potere combattivo superiore a quello degli altri. Nessuno dei suoi coetanei poteva competere con lui!

In tali circostanze, non sarebbero stati sicuri di poter resistere a Shen Tu Nantian nemmeno se uno di loro fosse stato al picco dello stadio del Seme del Dao.

“Umpf! Vi sopravvalutate proprio!”

Shen Tu Nantian sogghignò e sfoderò la sua spada. Da quando Yi Yun aveva portato via la sua spada, si sarebbe ricordato delle umiliazioni subìte nella famiglia Lin ogni volta che brandiva la sua lama. Provava un enorme odio.

E adesso era il momento di sfogare quella furia.

“Ahahah, fratellone Nantian, perché non lasci che ci occupiamo noi di questi pesci piccoli.” Gli altri discepoli della famiglia Shen Tu si avvicinarono.

Tuttavia Shen Tu Nantian fece un cenno dicendo: “Basterò io.”

“Consegnerete le opportunità ora? O dovrei uccidervi prima, poi rimuovere i marchi mentali dai vostri anelli interspaziali e perquisirli uno per uno?” Shen Tu Nantian si godette la sensazione di poter fare ciò che voleva grazie alla sua forza. Praticamente era il più potente tra tutti i presenti.

E prima di entrare nella torre dell’Avvento Divino, il clan Shen Tu aveva venduto le loro informazioni, e si erano accordati con le altre fazioni per attaccare la famiglia Lin.

“Cosa facciamo? Probabilmente non possiamo competere con lui…” Lin Lang trasmise la sua voce usando qi vitale.

“Non c’è altro modo a parte combattere fino alla morte!” Disse freddamente Lin Xiaodie: “Anche se consegnassimo gli oggetti nei nostri anelli interspaziali, non ci lascerà andare! Probabilmente ha già deciso di ucciderci!”

Lin Xiaodie aveva già percepito l’intento omicida nello sguardo di Shen Tu Nantian.

Shen Tu Nantian scoppiò a ridere: “Di sicuro sei intelligente bellezza. Sei piuttosto forte e bella. Che peccato sarebbe ucciderti! In realtà posso risparmiarti la vita. Ho una tecnica di coltivazione in coppia che richiede una schiava sessuale con un buon talento. Sembra che sei ancora vergine. Perché non offrirti una via d’uscita? Sottomettiti e giura di diventare la mia schiava sessuale con la pena la punizione dei demoni mentali nel caso non mantenessi la parola e allora potrei considerare di risparmiarti.”

“Puah!” Lin Xiaodie gridò: “Vai a trovare una pu***na con cui coltivare in coppia!”

Come poteva una ragazza orgogliosa come Lin Xiaodie diventare la schiava sessuale di qualcuno? Sarebbe stata una condizione peggiore della morte.

E come poteva Shen Tu Nantian non saperlo? Aveva detto queste parole frivole solo perché voleva provocare Lin Xiaodie, e calpestare la dignità della famiglia Lin.

Era perché Lin e la matriarca Lin avevano reso troppo profondo l’odio che provava Shen Tu Nantian nei confronti della famiglia Lin!

“Sei proprio un’ingrata!” Lo sguardo di Shen Tu Nantian rivelò intento omicida. Fece circolare la sua energia vitale e fu sul punto di menare un fendente, ma proprio in quel momento si irrigidì!

“Uh?!”

Shen Tu Nantian si girò di scatto e guardò il vuoto non lontano da lui. Più di dieci puntini di luce dorata erano apparsi dal nulla e stavano girando in cerchio, aumentando di dimensione all’istante. Al centro dei puntini di luce comparì una porta di luce.

Due persone uscirono lentamente dalla porta di luce.

La giovane indossava un abito bianco. La sua disposizione era straordinaria ed era bella come la luna nel cielo notturno.

Il giovane aveva sopracciglia simili a spade e i suoi occhi sembravano stelle. Il suo viso sembrava essere stato scolpito da un’ascia e indossava un lungo abito azzurro. Sembrava uno scolaro, ma brandiva un arco. L’arco era color oro, percorso da diversi motivi rosso sangue. Sulla punta dell’arco c’erano due draghi e sul dorso di ciascuno di essi c’era una lama tagliente.

Si poteva capire con una sola occhiata dalla sua aura straordinaria che era un arco divino. Dava un’aura terrificante al giovane scolaro.

“Yi Yun! Lin Xintong!”

Shen Tu Nantian per un momento rimase sorpreso e poi si riempì di gioia!

Questi due erano apparsi proprio nel momento giusto.

Era ancora scontento di non averli trovati, ma ora stavano bussando alla sua porta!

“Ahahahah!” Shen Tu Nantian rise selvaggiamente. Era estremamente entusiasta.

Il suo odio nei confronti di Yi Yun era già diventato un’ossessione che non poteva più estinguere. Pensava a vendicarsi giorno e notte.

Tuttavia non poteva farlo visto che Yi Yun era sotto la protezione della famiglia Lin.

Ciò che faceva sentire ancora peggio Shen Tu Nantian era il fatto che il talento di un comune ragazzino povero come Yi Yun aveva superato il suo!

Shen Tu Nantian era estremamente orgoglioso, così non poteva crederci. Tuttavia, con i fatti di fronte a lui, temeva che una volta che non sarebbe più riuscito a competere con lui una volta che Yi Yun fosse maturato tra un po’ di decadi!

Non si aspettava di poter ottenere l’occasione per ribaltare la situazione qui.

Per quanto riguardava Lin Xintong, era un punto dolente per lui. L’aveva già considerata sua, eppure era sfuggita dalle sue mani.

“Yi Yun! Sorella Xintong! Perché siete apparsi ora?” Quando Lin Xiaodie e gli altri videro la coppia, si preoccuparono. Credevano che la prova di Yi Yun e Lin Xintong fosse appena finita, facendoli apparire proprio in questo momento.

Sarebbe stato come mandare una pecora nella tana di una tigre.

“Le regole protettive del regno mistico non sono più efficaci!” Lin Fengyue trasmise la sua voce a Lin Xintong per avvertirla.

Shen Tu Nantian aveva già intuito cosa aveva detto. Ma in quel momento avvertirla era inutile.

“Invece che entrare in paradiso, avete scelto di andare all’inferno!”

Shen Tu Nantian non badò più a Lin Xiaodie e agli altri. Si girò e camminò verso Lin Xintong e Yi Yun.

Prese in considerazione Lin Xintong, ma Yi Yun era insignificante per lui. Dal suo punto di vista, era una persona comune povera con metà dei suoi anni.

I coltivatori delle altre fazioni si ingelosirono vedendo questa scena.

Lin Xintong e Yi Yun in origine avevano ricevuto la valutazione migliore. Non erano usciti fuori dopo così tanto tempo, così significava che potevano aver ricevuto ricompense in più. Tuttavia sembrava chiaramente che sarebbe stato Shen Tu Nantian ad ottenere i loro tesori.


