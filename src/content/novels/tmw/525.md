---
title: Capitolo 525 - Fulmine Viola, Drago che Nuota
pubDate: 2024-06-01T05:46:59.551Z
tags:
    - tmw
---


Yi Yun era in piena allerta. Aveva scoperto che le regole erano state annullate, così con Lin Xiaodie, Lin Fengyue e gli altri in pericolo, non avevano avuto altra scelta se non uscire prematuramente dalla camera. In effetti adesso non era il momento migliore per rivelarsi. Avevano ancora molto spazio per migliorare e, una volta che fossero usciti allo scoperto, avrebbero dovuto affrontare una situazione davvero complicata.

A parte nemesi come Shen Tu Nantian, avrebbero anche dovuto fronteggiare gli altri coltivatori. Circa il 90% di loro erano nemici.

Dopo che Yi Yun e Lin Xintong erano apparsi, molti immaginavano che avessero tesori con loro. Nessuno sapeva cosa sarebbe successo di questo passo.

Potevano solo intimidire la folla con la loro forza.

Yi Yun strinse con forza l’Arco dei Nove Soli. Dopo aver fatto un lieve passo indietro, fece apparire una freccia Inseguitrice del Vento nella mano.

Vedendo questa scena, Shen Tu Nantian rise. Chiaramente stava deridendo Yi Yun per essersi sopravvalutato. Tuttavia, in quel momento all’improvviso emise un “eh?”

Il suo livello di coltivazione era superiore a quello di Yi Yun, così poteva capire chiaramente quanto era forte. Era rimasto sorpreso nello scoprire che Yi Yun aveva condensato un Seme del Dao!

“Lo stadio del Seme del Dao! Poco meno di un anno fa era al picco degli stadi intermedi delle fondamenta Yuan, ma ora ha già condensato il Seme del Dao?!”

Era un salto incredibile passare dagli stadi intermedi al Seme del Dao in soli dieci mesi. Nessuno dei presenti sarebbe stato in grado di farlo.

Immediatamente tutti guardarono Yi Yun scioccati.

Il netto aumento di forza in questo breve periodo di tempo poteva essere dovuto ad un solo motivo, doveva aver mangiato un qualche tipo di medicina divina.

Non avevano pensato all’eventualità che potesse essere il risultato di un’incredibile tecnica di coltivazione perché era troppo anomalo.

Non importava quanto fosse incredibile una tecnica di coltivazione, era improbabile che avesse effetti così sconvolgenti. E più fosse stata incredibile una tecnica di coltivazione, più difficile sarebbe stata da padroneggiare.

In così poco tempo sarebbe stato impossibile per Yi Yun, che era ad un livello così basso, padroneggiare una tecnica di coltivazione formidabile in meno di un anno.

La folla divenne ancora più convinta che Yi Yun doveva aver mangiato un qualche tipo di tesoro celeste che gli aveva permesso di fare dei progressi del genere. Tuttavia un aumento del genere aveva i suoi vantaggi e i suoi svantaggi. Quando si avanzava troppo velocemente, altri aspetti non avrebbero potuto tenere il passo. Le fondamenta non sarebbero state stabili, causando delle conseguenze in futuro.

Un guerriero del genere non solo avrebbe incontrato ostacoli durante la sua coltivazione in futuro, ma la sua forza sarebbe stata inferiore a quella dei suoi coetanei.

Il modo più efficace per usare un tesoro celeste era lavorare sodo per sopprimere il proprio livello di coltivazione dopo averlo consumato. Non c’era fretta di salire di grado, invece sarebbe stato il momento di meditare sulle leggi. La propria forza sarebbe aumentata naturalmente solo dopo aver fatto pratica combattendo, permettendo al corpo di assorbire lentamente l’energia.

Che spreco.

Molti di loro erano gelosi, ma provarono anche compassione. Un tesoro celeste del genere era stato distrutto da un ritardato come Yi Yun. Era proprio un oltraggio.

“Non importa quanto aiuto hai ricevuto, non otterrai nulla.” Shen Tu Nantian si incupì. “E pensare che il regno mistico della Grande Imperatrice ha lasciato che un idiota come te ottenesse opportunità. Mi chiedo cosa stesse pensando l’antica Grande Imperatrice! Anche se hai mangiato una medicina divina, se usassi il tuo sangue per raffinare elisir, potrei comunque estrarre l’essenza medicinale. Per quanto riguarda te… Lin Xintong…”

Shen Tu Nantian si girò verso Lin Xintong rivelando una luce perversa dagli occhi. Disse il resto usando una trasmissione di qi vitale nelle orecchie di Yi Yun e di Lin Xintong: “Ti farò rimpiangere di avermi tradito. Disturggerò le tue arti marziali, ti farò diventare una schiava sessuale e poi risucchierò il tuo Yin Primordiale!”

Le parole di Shen Tu Nantian fecero incupire Yi Yun: “Usare sangue per raffinare elisir…”

Come poteva dimenticarsi la prima volta che aveva incontrato Shen Tu Nantian, quando quel mostro aveva scoperto l’identità di Jiang Xiaorou come membro della razza della Desolazione, la prima cosa che aveva cercato di fare era usarne il sangue per raffinare una pillola.

E adesso voleva raffinare anche lui e desiderava perfino Lin Xintong. Lui e Shen Tu Nantian erano nemici mortali.

“Accetta la tua morte!” All’improvviso Shen Tu Nantian balzò e i suoi muscoli si gonfiarono. Potente qi vitale divampò nei suoi meridiani, facendo tuonare il suo corpo!

Emettere fragori che facevano vibrare i timpani solo con la circolazione dell’energia vitale faceva capire quanto fosse potente Shen Tu Nantian.

Ignorando le ispirazioni nelle leggi, solo la terrificante quantità di qi vitale che aveva era di gran lunga superiore a quella di un guerriero al picco del Seme del Dao. Sembrava imbattibile!

“Questo ragazzino è finito. Che peccato che i suoi tesori e quelli della bellezza apparterranno a Shen Tu Nantian!” La gente era invidiosa dei benefici che avrebbe ottenuto Shen Tu Nantian.

Non importava quanto talento si avesse, era impossibile compensare il divario assoluto di coltivazione. Non importava quanto talento si avesse, sarebbe stato inutile senza avere tempo di maturare!

In un attimo di secondo, Shen Tu Nantian che era nell’aria sembrava un falco che aveva individuato il cibo. Scagliò un colpo di palmo verso Yi Yun!

Questo attacco aveva un’aura potente. Shen Tu Nantian non aveva bisogno di usare così tanta forza per sconfiggere Yi Yun, ma temeva che gli altri si sarebbero approfittati della situazione, così voleva batterlo subito e poi imprigionare e approfittarsi lentamente Lin Xintong, così da impedire ogni interferenza esterna.

<em>Crackle!</em>

Fulmini viola brillarono. La mano destra di Shen Tu Nantian era avvolta da saette. Diventò una lama scintillante mentre si avventava su Yi Yun!

Shen Tu Nantian si era specializzato sulle leggi del fulmine!

Vento, neve, fulmine e tuoni erano ciascuno il potere delle leggi della creazione. Il fulmine era vicino al puro Yang. Questo era il motivo per cui Shen Tu Nantian aveva cercato di ottenere Lin Xintong per coltivare in coppia con lei.

Una volta che il fulmine fosse stato nutrito dal puro sangue Yin di Lin Xintong, la sua forza sarebbe aumentata di netto!

In quell’attimo di secondo, Yi Yun fu circondato da un mare di fulmini. Le saette si intrecciarono e intrappolarono Yi Yun e Lin Xintong. Non c’era modo per schivarli!

In quel momento, quando la mano destra di Shen Tu Nantian fu sul punto di colpire la testa dell’avversario, Yi Yun fece la sua mossa!

Non brandì la sua sciabola o la spada, ma usò l’Arco dei Nove Soli per menare un fendente contro Shen Tu Nantian!

Alle estremità dell’Arco dei Nove Soli c’erano lame taglienti. L’arco dei Nove Soli era un’arma divina che faceva parte della collezione del Lord dello Yang Azzurro. La qualità delle lame erano di gran lunga superiore a qualsiasi arma che avevano gli altri coltivatori presenti!

Vedendo Yi Yun usare il suo arco come un’arma, Shen Tu Nantian rise come un pazzo. Stava usando un arco come un palo per picchiare gli altri, non si stava solo suicidando?

“Muori!” Shen Tu Nantian emise un forte ringhio. Il fulmine terrificante calò verso il basso con forza indomita, scontrandosi con l’Arco dei Nove SOli!

In quel momento, le leggi di puro Yang di Yi Yun esplosero. Vaste quantità di energia di puro Yang, che seguivano la circolazione della prima fase del Sutra del Cuore della Grande Imperatrice, si iniettarono nell’Arco dei Nove Soli. L’arco sembrò prendere vita all’improvviso. Nel vasto mare dei fulmini, pareva che un drago divino sfrecciasse per il suo dominio di saette!

<em>Ang!</em>

Risuonò un rumore che assomigliava al ruggito di un drago. I fulmini viola che riempivano il cielo furono spazzati via dall’Arco dei Nove Soli! Sembrava che un turbine d’energia invisibile stesse risucchiando ogni saetta. Era una soppressione nomologica perché le leggi di puro Yang coltivate da Yi Yun erano ad un livello superiore rispetto a quelle coltivate da Shen Tu Nantian!

“Sarai tu a morire!”

Yi Yun ruggì ed emanò un’aura tagliente simile ad una spada divina. Il suo slancio raggiunse un livello senza precedenti!

Con l’Arco dei Nove Soli, il fulmine viola e l’energia di puro Yang che furono trascinati via furono deviati verso Shen Tu Nantian!

Cosa?!

Shen Tu Nantian sentì il suo corpo rallentare. Vedendo il mare viola precipitarsi su di lui, l’energia che un tempo apparteneva a lui era stata deviata dall’Arco dei Nove Soli verso di lui.

Le pupille di Shen Tu Nantian si rimpicciolirono. Non aveva mai incontrato una situazione del genere, né poteva credere che un fenomeno del genere potesse apparire a causa di Yi Yun!

Non aveva tempo di riflettere. Menò un fendente con la sua spada!

Il qi di spada ruggì e fulmini si diffusero in ogni direzione!

Nel cielo, la spada viola e l’arco dorato si scontrarono senza causare sviluppi appariscenti. L’energia esplose!

“Boom!”

Un’ondata terrificante di energia si espanse in ogni direzione. I coltivatori che non erano abbastanza forti, furono scaraventati dalla forza immensa. Il loro sangue fu scosso dai tremori!

Perfino Shen Tu Nantian stesso sentì le braccia intorpidirsi a causa dell’impatto. Quasi perse la presa sulla spada.

L’energia di puro Yang impetuosa si lanciò su Shen Tu Nantian. Provò dolore a tutti i meridiani, mentre veniva scagliato via dal potente impatto!

“Peng!”

Shen Tu Nantian sbatté pesantemente contro il pilastro di pietra cristallina. Sentì un dolore acuto alla schiena, ma non ricevette una ferita grave visto che il qi vitale proteggeva il suo corpo.

In quel momento non poteva sprecare tempo ad esaminarsi le ferite. Guardò incredulo Yi Yun. Vide che, nonostante Yi Yun si fosse ritirato un po’ di passi e avesse usato l’Arco dei Nove Soli per stabilizzare il suo corpo, non sembrava esausto.

<em>Come poteva essere!</em>

Pensò sconvolto Shen Tu Nantian. Quasi si chiese se fosse tornato nel regno delle ossessioni e stesse incontrando il suo demone mentale nei suoi incubi.

Come poteva Yi Yun, che aveva appena sedici anni, scaraventarlo via? La sua coltivazione era superiore a quella di Yi Yun!

Anche se Shen Tu Nantian non aveva usato tutta la sua forza, non poteva essere questo il risultato.

Non poteva credere che fosse vero.

Shen Tu Nantian non era il solo. Anche gli altri presenti guardarono la scena con orrore. Le loro espressioni erano rigide ed erano rimasti un po’ a bocca spalancata. Erano come zombie bloccati da un talismano. Erano immobili.

A parte il fulmine viola che serpeggiava nel cielo, l’intera piazza nera di pietra era diventata un cimitero silenzioso. Un po’ di coltivatori vicini furono scaraventati via. Strisciarono doloranti mentre rivelavano sguardi terrorizzati.

“È davvero… davvero Yi Yun?”

Mormorò Lin Xiaodie, che precedentemente era estremamente preoccupata. Era entrata nel regno mistico della Grande Imperatrice insieme a Yi Yun ed era venuta fin qui con lui. Accanto a lei c’era Lin Fengyue, che non sapeva se annuire o scuotere la testa. Anche lui era diventato senza parole per lo shock.

Un sedicenne aveva respinto Shen Tu Nantian nonostante l’enorme divario di coltivazione. Shen Tu Nantian era uno dei talenti più illustri del mondo Tian Yuan. Le sue capacità di combattimento superavano di gran lunga quelle dei suoi coetanei e così adesso non credevano ai loro occhi.


