---
title: Capitolo 526 - Una Freccia Indomita
pubDate: 2024-06-01T06:46:59.551Z
tags:
    - tmw
---


Shen Tu Nantian era stato scaraventato via da Yi Yun in un solo colpo. Ne fu allarmato ma non provò paura visto che non aveva usato tutta la sua forza prima.

I progressi di Yi Yun erano terrificanti. Shen Tu Nantian era sempre più convinto che doveva aver ottenuto grandi benefici nel regno mistico. Forse aveva ricevuto perfino la vera eredità dell’antica Grande Imperatrice!

Pensandoci, il suo cuore palpitò. Se avesse potuto ottenere questa eredità, molto probabilmente sarebbe diventato un Grande Imperatore impareggiabile. Una volta che fosse accaduto, l’intero mondo Tian Yuan sarebbe stato suo.

Questa probabilmente era l’occasione più grande e importante della sua vita!

Se avesse ucciso Yi Yun, avrebbe potuto ottenere l’eredità dell’antica Grande Imperatrice e poi migliorare rapidamente!

Shen Tu Nantian iniziò ad emanare intento omicida. In quel momento si preparò ad usare tutta la sua potenza.

“Yi Yun, sta attento. Shen Tu Nantian ha attaccato con noncuranza prima. Ora sta facendo sul serio.” La trasmissione della voce di Lin Xintong risuonò nelle orecchie di Yi Yun.

Yi Yun annuì. Anche lui aveva notato la trasformazione nell’aura di Shen Tu Nantian. Il suo sguardo mostrava apertamente intento omicida. Gli occhi di Shen Tu Nantian assomigliavano a quelli di una bestia della desolazione che non mangiava da mesi e stava fissando una preda.

“Yi Yun, oggi sarà il giorno della tua morte! Credi di poter fare quello che vuoi solo perché sei diventato più forte? Sei davvero stupido! Ora che hai rivelato il tuo tesoro di fronte a tutti, non potrai uscire vivo da questo posto!” Shen Tu Nantian riprese l’equilibrio e fece un altro passo avanti. La sua spada tremò e il fulmine brillò all’istante. Sopra la piazza, saette serpeggiavano tonanti.

Molti coltivatori sentirono un formicolio doloroso sulla pelle. Si ritirarono velocemente. Chi era più debole dovette perfino usare il suo qi vitale per proteggere il proprio corpo per continuare a rimanere in piedi in questo dominio del fulmine.

Dietro Shen Tu Nantian, era apparsa l’immagine di un piccolo mondo. Al suo interno apparì un uomo vestito d’azzurro dall’aspetto simile a Shen Tu Nantian. Stava brandendo una spada ed era avvolto da fulmini viola. Sopra questa persona c’era una perla blu delle dimensioni di un pugno che emanava migliaia di saette, coprendo Shen Tu Nantian.

“Oh? Cos’è quello?”
Vedendo la perla, la gente rimase sbalordita. Questa immagine era il totem di Shen Tu Nantian: il Paradiso dell’Immortale Trascendente.

Alla cerimonia dal tè della famiglia Lin, Shen Tu Nantian aveva mostrato il suo paradiso immortale trascendente. Tuttavia, dopo che aveva ottenuto un po’ di opportunità nel regno mistico della Grande Imperatrice, aveva approfondito le sue conoscenze nelle leggi el fulmine. Questo aveva reso ancora più terrificante il suo totem.

Specialmente quella perla del fulmine, era qualcosa di nuovo perfino per le persone che conoscevano bene Shen Tu Nantian.

“È uno spirito del fulmine…”

Disse qualcuno tra i coltivatori. Uno spirito del fulmine era essenza condensata da energia del fulmine. Precedentemente, nella Porta della Stella Caduta, Yi Yun aveva ottenuto per caso uno spirito di puro Yang.

Quello spirito di puro Yang era estremamente efficace. Aveva trasformato il corpo ordinario di Yi Yun in un fisico di puro Yang.

In quel momento, la qualità dello spirito del fulmine di Shen Tu Nantian non era inferiore allo spirito del puro Yang di Yi Yun. I guerrieri del Seme del Dao ordinari avrebbero avuto difficoltà a raffinarlo, ma Shen Tu Nantian era riuscito a fonderlo perfettamente al suo totem. Questo significava che il suo fisico non era più ordinario. La sua affinità con il fulmine era estremamente elevata. Anche se non poteva competere con il fisico di puro Yang di Yi Yun, poteva ancora essere considerato raro.

Molti potenti guerrieri avevano assi nella manica. Naturalmente questo valeva anche per Shen Tu Nantian. Tuttavia adesso era il momento di rivelarli tutti!

Lo spirito del fulmine diventò sempre più potente. Con una violenta esplosione di qi vitale, sembrava che un brillante sole blu violastro fosse apparso dal nulla. Guardarlo direttamente avrebbe provocato dolore agli occhi.

Molti coltivatori non poterono che ritirarsi vedendo un’aura così allarmante. Avevano il presentimento che questa battaglia sarebbe stata estremamente intensa e forse avrebbe coinvolto innocenti.

Yi Yun era potente, ma Shen Tu Nantian era stato famoso per molto tempo. Era una persona influente tra la giovane generazione del mondo Tian Yuan. Aveva lasciato una forte impressione a molte persone. Per loro, una volta che Shen Tu Nantian avesse fatto sul serio, sarebbe stato difficile come sarebbe finito lo scontro con Yi Yun, che aveva aumentato la sua forza solo grazie ad un’opportunità.

“Yi Yun, ti torturerò al punto da farti desiderare di morire!”

Sembrava che una saetta fosse brillata negli occhi di Shen Tu Nantian. La sua intera persona pareva l’incarnazione del fulmine. La sua aura si espanse e, mentre parlava, si avvicinò a Yi Yun passo dopo passo.

Yi Yun sogghignò e non disse una parola. Questo punto, erano entrambi nemici giurati. Anche se Shen Tu Nantian non avesse voluto ucciderlo, lui l’avrebbe comunque eliminato!

<em>Swish!</em>

L’Arco dei Nove Soli apparì. Yi Yun brandì l’arco con entrambe le mani e tirò la corda!

In quanto arma divina lasciata dal Lord dello Yang Azzurro, anche se Yi Yun aveva condensato il Seme del Dao e padroneggiato la prima fase del Sutra del Cuore della Grande Imperatrice, poteva solo tirare un po’ la corda dell’arco.

Anche se la freccia inseguitrice del vento era un dardo ordinario del Divino Regno di Tai Ah, quando l’energia di puro Yang si radunò in essa, iniziò ad emanare raggi dorati caotici. La sua ondata di calore si espanse perfino in lontananza.

Alla fine della freccia, l’energia di puro Yang danzante formò una lunga piuma. Stava saltando accanto a Yi Yun mentre bruciava.

Yi Yun sembrò essere diventato tutt’uno con l’arco e la freccia.

Fulmini e fiamme si scontravano nella piazza. Il qi vitale stava ululando mentre divampava attorno.

“Muori!” Shen Tu Nantian ruggì. Alzando la spada, menò un fendente spietato verso Yi Yun. Anche il totem dietro di lui sollevò la spada e fece la stessa mossa.

All’istante, tutti i fulmini si radunarono insieme. La spada nelle mani di Shen Tu Nantian sembrava il centro di un mulinello mentre radunava tutte le saette, formando una spada rossa violastra di fulmini che assomigliava a sangue.

Questa spada era sottile, ma la vasta quantità di qi vitale che emetteva rendeva difficile perfino respirare per gli spettatori.

I coltivatori si ritirarono di nuovo con orrore, ma Yi Yun fece un enorme passo avanti. I suoi occhi assomigliavano ad una sciabola. Dietro di lui, apparì l’immagine di un grande totem del Corvo Dorato!

Dopo sei mesi, il totem dietro di lui era diventato più di dieci volte più grande visto che Yi Yun aveva padroneggiato la prima fase del Sutra del Cuore della Grande Imperatrice.

Nel momento in cui il totem del Corvo Dorato comparì, gridò e sfrecciò verso il cielo. Il Corvo Dorato spalancò le ali, che ora raggiungevano un’ampiezza di 30-40 metri. Copriva l’intera piazza!

Le fiamme che sputava parevano onde di sangue che si agitavano!

Vedendo questa scena, molti coltivatori rimasero sbigottiti. Era un totem? Era spaventoso!

“Come mai è così grande?!”

Esclamò qualcuno. Il totem del Corvo Dorato dall’apertura alare di 30-40 metri aveva già avvolto l’immagine del piccolo mondo dietro Shen Tu Nantian. Questa sensazione opprimente era troppo potente. Un po’ di guerrieri tra la folla erano agli stadi iniziali del Seme del Dao. I loro totem arrivavano al massimo a 7-8 metri. Questo divario sembrava grande quanto quello che c’era tra un’aquila e un passero.

La gente non ebbe tempo di reagire perché Yi Yun aveva già tirato la sua freccia!

<em>Peng!</em>


Esplodendo, la corda tremò violentemente. La freccia inseguitrice del vento era partita!

<em>Si!</em>

L’Arco dei Nove Soli emise un raggio di luce simile al lungo grido di un drago. Nel momento in cui la freccia lasciò la corda, fu accompagnata da una lunga scia dorata mentre ululava in avanti.

Anche se la gente attorno alla freccia non era l’obiettivo di Yi Yun, sentì il cuore palpitare. Avevano la sensazione che il dardo stesse mirando alle loro fronti. Alcuni dei coltivatori più deboli furono bruciati dall’energia di puro Yang. Sentirono irregolarità nel loro flusso sanguigno. I loro capelli cominciarono perfino a puzzare di bruciato. La loro pelle crepitò da quanto era secca.

La freccia avanzò senza incontrare ostacoli, emanando ondate di calore. Si scontrò con la spada del fulmine di Shen Tu Nantan senza creare effetti appariscenti.

<em>Boom!</em>

Dopo un’esplosione scioccante, sembrava che il mondo si fosse ammutolito per un momento.

Durante questa intensa collisione, la freccia inseguitrice del vento si ridusse in innumerevoli frammenti.

Dopotutto era un dardo ordinario. Non poteva sopportare un impatto del genere. Tuttavia, anche così, i frammenti portavano comunque l’energia dell’Arco dei Nove Soli. Questa forza non si dissipò. Con uno slancio indomito, continuò a caricare!

Questa energia si espanse in ogni direzione.

Gli occhi della gente furono inondati da colore dorato. Nelle loro orecchie risuonava il ruggito del tuono. Chi era più debole ricevette ferite ai meridiani!

<em>Deng! Deng! Deng!</em>

Yi Yun si ritirò per più di dieci passi. La sua circolazione sanguigna era diventata turbolenta. Un rivolo di sangue iniziò a scorrere dall’angolo della sua bocca.

Il livello di coltivazione di Shen Tu Nantian dopotutto era di molto superiore al suo. La spada del fulmine che aveva usato dopo aver manifestato il suo spirito emanava un’aura da sovrano. Era inarrestabile.

Dopo aver usato tutte le sue forze per attivare l’Arco dei Nove Soli, a Yi Yun non rimaneva molto qi vitale. Questo era il risultato dovuto al divario di livello.

Per quanto riguardava Shen Tu Nantian, si era ritirato anche lui. Si aspettava che l’impatto avrebbe ferito gravemente Yi Yun. Non era un attacco che un normale guerriero del Seme del Dao avrebbe potuto sopportare, figuriamoci lui che era nelle fasi iniziali.

Tuttavia, dopo essersi ritirato per più di trenta metri, il suo sorriso si irrigidì all’improvviso. Guardò impotente i frammenti dorati che sfrecciavano fuori dalla tempesta esplosiva come meteore fiammeggianti!

Nonostante la tempesta fosse così violenta, non cambiò affatto la traiettoria dei frammenti. Sfrecciarono verso di lui a folle velocità!

In un attimo di secondo, Shen Tu Nantian si morse la punta della lingua e si mosse in modo innaturale. Tuttavia la velocità dei frammenti era troppo terrificante! Erano così rapidi da essere silenziosi!

<em>Cha!</em>

Il suo qi protettivo fu lacerato come se fosse carta. Anche se Shen Tu Nantian aveva evitato gli attacchi ai punti vitali, il raggio dorato aveva comunque trafitto il suo braccio sinistro e la sua spalla!

Centinaia di migliaia di frammenti uscirono dalla schiena di Shen Tu Nantian facendo schizzare sangue e carne!

Shen Tu Nantian sbiancò!

Che arco era quello? Aveva comunque un potere così terrificante nonostante la freccia si fosse frantumata?!


