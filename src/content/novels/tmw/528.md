---
title: Capitolo 528 - Un serpente velenoso che si nasconde
pubDate: 2024-06-01T08:46:59.551Z
tags:
    - tmw
---


“Boom!”

Shen Tu Nantian sbatté pesantemente contro il pilastro di pietra nera. I suoi meridiani si stavano spaccando e sentì un grande dolore alla schiena.

La sua bocca era piena di sangue mentre scivolava giù per la colonna di pietra.

“Ding!”

La lama spezzata cadde a terra roteando velocemente. Tuttavia le piastrelle della piazza nera erano estremamente dure, così il frammento rimbalzò. Molti coltivatori si ritirarono scioccati, temevano di rimanere feriti dal pezzo di lama che conteneva ancora qi di spada.

“Terrificante!”

Vedendo questa scena, molti dei presenti rabbrividirono. Yi Yun era troppo terrificante. Il potere dello spadaccino vestito d’azzurro era almeno al livello di un Grande Imperatore impareggiabile. Yi Yun era riuscito a padroneggiare la mossa di una figura del genere usando solo la proiezione di una formazione?!

Più misteriosa era una mossa di spada, più difficile era da imparare. Molti grandi spadaccini del mondo Tian Yuan non sarebbero riusciti ad ottenere ispirazioni riguardo ad un particolare intento di spada e sarebbero morti con rimpianto.

Tuttavia, erano trascorsi solo sei mesi da quando Yi Yun aveva ottenuto il disco della formazione. Si era anche dovuto allenare nella torre dell’Avvento Divino e coltivare l’eredità della Grande Imperatrice. Quanto tempo aveva potuto riservare per riflettere su quella mossa nel video della formazione?

Era riuscito perfino a padroneggiarlo in queste circostanze?

Un genio, un mostro! Questi termini non erano più sufficienti a descrivere Yi Yun.

Alcune persone sospettavano perfino che Yi Yun fosse la reincarnazione di un impareggiabile Grande Imperatore.

La gente concentrò gli sguardi su Yi Yun e notarono che era sbiancato. Anche il suo respiro si era indebolito.

Sia la freccia che aveva tirato usando l’Arco dei Nove Soli o riprodurre l’intento di spada del Lord dello Yang Azzurro lo avevano stancato moltissimo.

Il livello di coltivazione di Yi Yun era insufficiente ad alimentare le sue tecniche di coltivazione e le sue ispirazioni.

Agli stadi iniziali del Seme del Dao, nonostante le sue fondamenta Yuan fossero dieci volte più grandi rispetto a quelle dei guerrieri ordinari, non era in grado di tirare una freccia usando un’arma divina come l’Arco dei Nove Soli. Allo stesso modo, non poteva dimostrare completamente l’intento di spada del Lord dello Yang Azzurro.

“Anche se sembra che sia stato in vantaggio per tutto questo tempo… non può più continuare…”

Molti dei membri d’élite presenti naturalmente erano molto percettivi. Notarono il cambiamento nel respiro di Yi Yun.

“Dopotutto è limitato dal suo livello di coltivazione. Non può continuare ad utilizzare una mossa così potente. Anche se Shen Tu Nantian non può battere Yi Yun, dopotutto è un guerriero al picco del Seme del Dao. Perfino un cammello che sta morendo di sete è più grande di un cavallo. Di questo passo, Yi Yun esaurirà le forze. Ma… probabilmente non possiamo aspettare ancora…”

Un giovane magro tra la folla fissò freddamente Yi Yun.

La sua pelle era giallastra e sembrava malata. I suoi occhi infossati erano freddi e profondi, sembrava un serpente velenoso che si nascondeva in un angolo.

Il suo nome era Shen Tu Ya ed era uno dei rivali più potenti di Shen Tu Nantian nel clan.

Shen Tu Ya aveva incontrato Yi Yun diverse volte. La sua fama nel clan era seconda solo a quella di Shen Tu Nantian. Tuttavia molta della sua reputazione era dovuta alla sua personalità sinistra. Era assetato di sangue e tendeva ad uccidere le sue vittime e le loro intere famiglie. Non lasciava nessuno vivo.

In origine, Shen Tu Ya sperava che Shen Tu Nantian e Yi Yun rimanessero feriti entrambi, permettendo a lui di approfittarsene. Ma ora sembrava che, una volta che Shen Tu Nantian fosse finito fuori combattimento, sarebbe rimasto senza protezioni. Non era sicuro di poter affrontare Yi Yun da solo.

Anche Shen Tu Ya aveva un seguace e gli fece questa domanda tramite una trasmissione di qi vitale: “Signorino, che intenzioni hai?”

“Facciamo la nostra mossa prima. Uccidiamo Yi Yun così come abbiamo ucciso quel discepolo della famiglia Lin di prima!” I suoi occhi emisero un bagliore freddo che scomparì subito. Precedentemente aveva ucciso un discepolo di nome Lin Ping. Il suo corpo era stato espulso dal regno mistico della Grande Imperatrice. Questo aveva fatto intristire e arrabbiare gli Anziani della famiglia Lin. Tuttavia non si sarebbero mai aspettati che Lin Ping fosse stato ucciso da Shen Tu Ya e non da Shen Tu Nantian.

Shen Tu Ya informò molto velocemente un po’ di coltivatori usando trasmissioni della voce. Questi coltivatori avevano già mostrato la loro intenzione di uccidere Yi Yun nel momento in cui erano entrati nel regno mistico della Grande Imperatrice.

Avevano giurato di lottare contro la famiglia Lin insieme al clan Shen Tu, pena venire afflitti da demoni mentali. Inoltre, Shen Tu Nantian aveva offerto una ricompensa a chiunque avesse ucciso Yi Yun.

Questi coltivatori, tentati dalla ricompensa, avevano già messo in chiaro che, una volta che Yi Yun fosse stato eliminato, lo avrebbero attaccato una volta che avesse perso la protezione del regno mistico. Avrebbero fatto di tutto per polverizzarlo.

Adesso queste persone che prima desideravano la ricompensa erano estremamente preoccupate. Erano loro in svantaggio. Visto che le regole del regno mistico non valevano più, sarebbe stato Yi Yun ad ucciderli!

Se fossero stati al suo posto, avrebbero fatto lo stesso! Chi avrebbe ignorato l’occasione di vendicarsi e ottenere tesori uccidendoli?

Non avevano più scelta ormai.

Non solo, sognavano di poter derubare Yi Yun dell’eredità dell’antica Grande Imperatrice. Doveva essere una tecnica che superava di gran lunga quelle di quest’era. Una volta che l’avessero studiata, molto probabilmente sarebbero diventati i sovrani del mondo Tian Yuan. Avrebbero guidato i loro clan fino a farli diventare i numeri uno del continente.

Chi non avrebbe voluto avere un vantaggio così grande?

Gli uomini facevano di tutto per ottenere ricchezze. Con un’opportunità del genere di fronte a loro, non potevano trattenere la loro avidità anche se erano consapevoli dei rischi!

Queste persone avevano già toccato istintivamente i loro anelli interspaziali. Non vedevano l’ora di cogliere un’occasione per lanciare un attacco.

Tra di loro c’erano molti allo stadio del Seme del Dao. In quanto membri d’élite del mondo Tian Yuan, potevano essere inferiori a Shen Tu Nantian, ma il loro potere era comunque straordinario. Sarebbe stato terrificante se avessero attaccato insieme.

Se possibile, Shen Tu Ya desiderava poter uccidere sia Shen Tu Nantian che Yi Yun.

Mentre molti aspettavano un’occasione per uccidere Yi Yun, gli occhi di Shen Tu Nantian, che aveva bruciato il suo sangue e il suo qi, erano già diventati rossi per la sete di sangue.

Il suo corpo era avvolto da fulmini. Andava dal viola bluastro ad un pallido color rosso.

Il fulmine cremisi come il sangue conteneva energia e sangue. Veniva usato principalmente per uccidere.

“Yi Yun, muori!”

Shen Tu Nantian e Yi Yun erano già nemici mortali. Dopo essere stato picchiato da Yi Yun, che aveva una coltivazione e un’età inferiori rispetto a lui, provò fitte di gelosia. La sua autostima era stata gravemente danneggiata. Shen Tu Nantian stava già impazzendo per via delle numerose umiliazioni.

L’intero qi vitale di Shen Tu Nantian era accompagnato dal potere del sangue e il qi si levò al cielo. Formò una nuvola rossa!

“Sacrifico il mio sangue, raffinato in un fulmine malvagio, spada della punizione celeste. Uccidi!”

Shen Tu Nantian sollevò la sua spada. Tutto il suo sangue bruciava mentre il potere del fulmine del mondo si radunò nella sua lama!

Vedendo questa scena, Yi Yun mosse la mano destra. La spada color azzurro scomparì e fu rimpiazzata da una lama arrugginita.

In quel momento Yi Yun non badò più al rischio di rivelare la spada spezzata. In confronto all’eredità della Grande Imperatrice, quest’arma non poteva attirare l’attenzione della gente.

La folla di geni lo odiava già abbastanza, non avrebbero badato troppo ad una spada rotta.


