---
title: Capitolo 53 – Dono di un Libro
pubDate: 2023-06-29T14:09:48.027Z
tags:
    - tmw
---


Yi Yun si rialzò a fatica. Si sistemò l'abito lacero e sorrise con amarezza: "Fata, per favore non mi ridicolizzare ulteriormente. È chiaro che ho perso. Ho usato tutta la mia energia per quell'attacco, eppure hai contrattaccato in un momento chiave, scaraventandomi via. È chiaro che ho perso." Yi Yun era convinto, ma la ragazza scosse la testa dicendo: "Il mio livello è di gran lunga superiore al tuo, così era già ingiusto combattere contro di te, anche se lo limito. All'inizio ho accettato di usare il pugno costola di drago osso di tigre per affrontarti, ma sono stata costretta ad usare il mio Sutra del Cuore della Fata all'ultimo momento."

Lin Xintong era una persona onesta. Dato che aveva accettato di usare il pugno costola di drago osso di tigre, aveva violato le regole usando un altro attacco e così naturalmente aveva perso.

Non poteva nemmeno spiegare a Yi Yun perché aveva perso la concentrazione durante la battaglia.

Quando si era scontrata con Yi Yun per la prima volta, aveva sentito una strana energia entrare nel suo corpo, si era anche infiltrata nei suoi meridiani Yin rotti. Tuttavia non aveva provato la stessa sensazione la seconda volta.

Lin Xintong non era sicura che non fosse stata la sua immaginazione.

Se non avesse perso la concentrazione durante il primo scambio, non sarebbe stata costretta ad usare il suo Sutra del Cuore della Fata.

Yi Yun ne fu sorpreso. Di sicuro questa ragazza era speciale. Qualsiasi esperta come lei sarebbe stata molto orgogliosa e non avrebbe mai ammesso di perdere con un ragazzino della vasta landa selvaggia. Dopotutto sarebbe stato difficile accettarlo per persone superbe.

Ma questa ragazza aveva ammesso di aver perso, anche se ai suoi occhi non aveva perso.

Si girò e guardò l'anziano grasso, che si stava tirando la barba con un'espressione davvero scontenta.

"Che stai guardando?" Il vecchio notò che Yi Yun lo stava guardando e si arrabbiò. Era scioccato, come poteva un plebeo della Landa Selvaggia delle Nuvole essere così potente?

Con una forza del genere allo stadio dei Meridiani, non sarebbe stato considerato debole nemmeno tra i membri d'élite di un grande clan.

Aveva chiaramente imparato di nascosto il pugno costola di drago osso di tigre, ma poteva mostrare i tendini come corde d'arco e le ossa tonanti. Era praticamente come se avesse padroneggiato l'essenza del pugno costola di drago osso di tigre, non l'aveva "imparato un poco".

Cosa diavolo era questo? L'anziano grasso all'inizio aveva detto che Yi Yun sarebbe stato sconfitto nell'arco di tre respiri di tempo. Ma fino alla fine, non solo aveva superato quel limite di tempo, ma Lin Xintong aveva ammesso la sconfitta!

Non possiamo aver perso, chiaramente abbiamo vinto, va bene!

L'anziano grasso era estremamente irritato. La sua valutazione era sbagliata? Questo ragazzino aveva solo una costituzione nella media e aveva usato qualche tesoro per raggiungere lo stato del Corpo Temprato, come poteva allenare una tecnica di coltivazione ad un tale livello?

Forse aveva una percezione eccellente?

Praticando le tecniche di coltivazione, bisognava avere percettività oltre che possedere una buona costituzione.

L'importanza della percettività era seconda solo alla costituzione. Una persona dalla percezione scarsa avrebbe imparato tutto lentamente, così anche se avesse un buon talento, era destinato a non raggiungere mai uno stadio superiore dato che esistevano molti aspetti del mondo marziale che potevano essere solo compresi da soli e non insegnati, specialmente come gli avanzamenti di stadio per cui si poteva dipendere solo dalle proprie capacità.

In termini di percezione, Yi Yun non era affatto male. Sulla terra era bravo a studiare e aveva mostrato intelligenza ad una giovane età. Così i ragazzini poveri delle vaste lande selvagge non potevano competere con lui.

Inoltre il fatto che era entrato in questo strano mondo e aveva vissuto due vite aveva reso la sua anima ancora più forte.

E con il Cristallo Viola nel suo cuore, quella freschezza aveva procurato energia alla sua anima e aveva nutrito continuamente lo spirito di Yi Yun.

Quando coltivava il pugno costola di drago osso di tigre, aveva aggiunto sue particolari comprensioni, ottenendo così questo successo.

Vedendo la faccia del vecchio che si era riempita di rughe come il seme di un pesco, Yi Yun non poté che provare ilarità, ma non osò mostrarlo in faccia, altrimenti il vecchio forse sarebbe esploso di rabbia.

"Questo è per te!"

Lin Xintong afferrò qualcosa dalla sua fascia interspaziale e lanciò una luce verde verso Yi Yun.

Yi Yun la prese e si rese conto che era un libro.

La copertina era fatta da tessuto verde. La qualità della carta era ottima ed era ben fatto, rendendolo piacevole al tocco.

Sulla copertina c'era scritto "pugno costola di drago osso di tigre"!

Le parole erano scritte con stile, facendolo sembrare maestoso.

Questo era il manuale del pugno costola di drago osso di tigre!

Yi Yun ne fu contento. Aveva imparato di nascosto il pugno costola di drago osso di tigre, ma, come aveva detto l'anziano grasso, dovevano esserci delle carenze nel suo apprendimento fatto di nascosto. Inoltre i membri del campo dei guerrieri mancavano di percettività, così Yao Yuan non aveva insegnato tutto del pugno costola di drago osso di tigre e aveva impartito loro solo le prime nove mosse. Yi Yun non sapeva nient'altro delle rimanenti.

Così questo manuale era un aiuto tempestivo!

Yi Yun non poteva smettere di toccare la copertina verde. Il libro possedeva una debole fragranza, rendendolo allettante.

"Eh?"

Yi Yun sfogliò con curiosità il manuale e si rese conto che consisteva in immagini di persone in varie pose. Accanto c'erano mantra con delle note.

Le note erano state scritte con un altro colore e in piccolo. Era una grafia davvero splendida ed era permeata da un profumo misterioso. Molto probabilmente era stata opera di una ragazza.

Queste note chiaramente erano state aggiunte dopo e appartenevano alla proprietaria del manuale.

Yi Yun rimase scioccato, dovevano essere state scritte da Lin Xintong.

Con il livello e la comprensione delle arti marziali della giovane, le sue note per il pugno costola di drago osso di tigre sarebbero state straordinarie. Se l'avesse letto tutto, gli avrebbe dato una grande ispirazione.

Queste erano le ispirazioni che aveva ottenuto Lin Xintong. E secondo lei, aveva letto con serietà questo manuale per circa sei mesi.

Doveva aver portato questo manuale con sé per tutto questo tempo.

Yi Yun all'improvviso si rese conto del valore del libro. Anche se il pugno costola di drago osso di tigre era stato reso pubblico dal Regno Divino Tai Ah, il libro non era prezioso, ma era cambiato drasticamente dopo essere stato arricchito con le note di Lin Xintong.

"Fata, questo libro è troppo prezioso. Non posso accettarlo. Queste note sono le tue ispirazioni..."

"Non è niente. Ricordo già tutte le mie note. Ho letto questo pugno costola di drago osso di tigre da cima a fondo. Sarebbe inutile per me. Tu potresti trarne un po' di ispirazione."

"Questo..." Yi Yun accettò il libro vedendo che Lin Xintong aveva insistito. Lo desiderava davvero. Non sarebbe stata solo qualche ispirazione, ma gli avrebbe salvato la vita. Con questo libro, avrebbe potuto padroneggiare l'intero set del pugno costola di drago osso di tigre.

Mentre Yi Yun si sentiva in colpa per aver accettato il libro, l'anziano grasso fece un suono inopportuno: "Bah, se lo vuoi dillo e basta, smettila di fingere."

Yi Yun soffocò sentendolo. Questo vecchio era davvero sarcastico. Doveva essere una forma di vendetta. Il vecchio e la sua discepola Lin Xintong avevano una personalità drasticamente opposta. Chissà come riuscivano ad andare così d'accordo.

"Va bene, smettila di guardarmi. Hai dimostrato la tua forza. Accetterò il fatto che tu sappia un poco del pugno costola di drago osso di tigre." Disse il vecchio mentre si accarezzava la barba. Era una conferma della forza di Yi Yun.

"Prima ho detto che se fossi riuscito a resistere per tre respiri di tempo, ti avrei dato una medicina miracolosa. Non sono una persona che si rimangia la parola data..." Dicendo questo, il vecchio toccò il suo anello e tirò fuori qualcosa. Non era né un osso della desolazione, né una reliquia, ma una testa carbonizzata!



