---
title: Capitolo 530 - Porre fine al Conflitto
pubDate: 2024-06-01T10:46:59.551Z
tags:
    - tmw
---


“Peng!”

Con un crepitio, il guerriero del Seme del Dao morto cadde a terra. Il suo cadavere fu ricoperto velocemente dal ghiaccio, mentre Lin Xintong fluttuava oltre a lui brandendo la spada.

La scena fece palpitare il cuore della gente. La grande piazza di pietra nera era coperta da cristalli blu. Fluttuavano fiocchi di neve mentre il braccio galattico pieno di stelle cadeva dal cielo.

Lin Xintong, completamente vestita di bianco, sembrava una fata celeste. Il suo corpo emanò un potente qi vitale del mondo blu. Il suo abito fluttuò mentre brandiva la sua arma. I raggi di spada assomigliavano all’acqua e ognuno di essi aveva ucciso una persona!

Il suo intento omicida deciso sembrava l’impassibilità di una fata eterea. Era rimasta lì senza preoccuparsi del resto del mondo, il suo sguardo era limpido come un lago in autunno.

Uccidere sembrava un processo indescrivibilmente bello fatto da lei.

Nessuno ebbe il coraggio di opporsi a lei.

Proprio in quel momento, dall’altra parte del campo di battaglia, risuonò un’esplosione assordante. Sembrava che un sole fosse sorto dalla piazza di pietra nera.

Il sole radioso brillò e fu circondato da fulmini rosso sangue. Era in netto contrasto con il ghiaccio dall’altra parte della piazza.

Un lato era composto da fiamme di puro Yang, mentre l’altro era di ghiaccio di puro Yin. L’intera piazza era divisa in due regioni dall’elemento opposto. Era una scena scioccante.

Molti coltivatori ne furono allarmati. Le fiamme e i fulmini dall’altra parte della piazza naturalmente provenivano dalla battaglia tra Yi Yun e Shen Tu Nantian.

Non avevano mai sentito parlare di Yin e Yang completamente opposti e vicini l’uno all’altro durante una battaglia così intensa. Aspetto ancora più spaventoso era che le due leggi contrastanti si erano intrecciate senza causare conflitti, era una coesistenza perfetta.

Era semplicemente incredibile.

Yi Yun, alle fasi iniziali del Seme del Dao, stava affrontando Shen Tu Nantian, che era al picco di questo stadio. Però la differenza di quasi un intero stadio non sembrava portare alcun vantaggio a Shen Tu Nantian.

“Cha! Cha! Cha!”

Il fulmine color sangue fu diviso dai fendenti. La spada spezzata non incontrò nessuna resistenza mentre squarciava le saette divine!

Gli occhi di Shen Tu Nantian erano rossi come il sangue. I vasi sanguigni della sua faccia e del suo collo sporgevano come vermi.

“Yi Yun, mi hai tolto fin troppo. Voglio farti a pezzi!”

In quel momento Shen Tu Nantian sembrava completamente impazzito e messo all’angolo. Era disposto a sacrificare la vita per uccidere il suo nemico.

Bruciando essenza di sangue, il suo potere si intensificò. Pareva che stesse per esplodere da un momento all’altro.

Lo sguardo di Yi Yun era determinato. Anche lui ce la stava mettendo tutta!

Questa battaglia avrebbe posto fine al conflitto che c’era tra lui e Shen Tu Nantian!

Shen Tu Nantian non solo aveva ferito Jiang Xiaorou in passato, aveva anche spinto Yi Yun sull’orlo della morte. Lo aveva ferito gravemente e lo aveva fatto disperare un po’ di volte.

Inoltre Shen Tu Nantian lo aveva fatto sentire profondamente impotente, come se il suo fato non fosse più nelle sue mani. Era potuto solo rimanere a guardare mentre i suoi rischiavano di morire per lui. Era successo anche se aveva abbandonato la sua dignità per implorarlo.

Per un guerriero, la forza era tutto. I deboli erano destinati a soffrire. Anche se Yi Yun lo sapeva da tempo, Shen Tu Nantian glielo aveva fatto capire più profondamente.

Durante la battaglia di oggi, Yi Yun non voleva contare su Lin Xintong per combattere contro Shen Tu Nantian. Voleva trovare il suo destino in modo indipendente. Doveva esserci un inizio e una fine.

Dal suo inizio nelle Lande Selvagge della Nuvola alla sua ascesa nella Divina Città di Tai Ah, tutto quello che gli aveva fatto sperimentare Shen Tu Nantian… era stato riversato in quella spada spezzata da Yi Yun.

Il Dao della spada, seguiva il cuore e il carattere!

Il colpo mortale proveniva dal suo cuore. Quel fendente non conteneva solo le sue ispirazioni nel campo delle arti marziali, ma anche sulla natura e sulla vita.

Quando Yi Yun attaccava, non presentava solo le ispirazioni sul Dao della Spada che aveva ottenuto dalla formazione, ma anche tutti i suoi pensieri.

L’energia di puro Yang che esplose com un’inondazione si fuse con la coscienza di Yi Yun, facendogli raggiungere il picco delle sue forze!

Questo splendore si estese fino all’orizzonte!

<em>Crackle!</em>

Sempre più fulmini color sangue furono fatti a pezzi. La spada rotta era inarrestabile. Alla fine l’intero dominio delle saette fu completamente diviso. Le leggi del fulmine di Shen Tu Nantian non potevano più resistere contro Yi Yun.

“Ah!”

Shen Tu Nantian gridò. Dietro di lui, apparì il suo totem!

Quell’immagine con l’uomo vestito d’azzurro sembrava uguale a Shen Tu Nantian. Evocava energia del fulmine circondato da una nuvola di sangue e attaccò Yi Yun!

Tuttavia Yi Yun rimase indifferente. Il suo raggio di spada continuò ad avanzare senza una sola pausa.

<em>Chi la!</em>

La spada spezzata aveva lacerato il totem di Shen Tu Nantian! Il corpo dello Shen Tu Nantian vestito d’azzurro si stava deformando mentre cominciava a crepitare!

Tuttavia lo slancio della lama non diminuì e infilzò direttamente il cuore di Shen Tu Nantian!

Il dominio del fulmine di Shen Tu Nantian era stato squarciato e anche il suo Totem era stato distrutto. Poteva solo guardare impotente la spada di Yi Yun che lo infilzava. Non poteva bloccarla.

Energia di puro Yang sigillava lo spazio mentre osservava con attenzione la direzione del qi di Shen Tu Nantian. Senza modo di schivare, fissò la spada spezzata che si ingigantiva sempre di più nei suoi occhi.

In quel momento il tempo sembrò rallentare. La spada estremamente veloce parve fermarsi agli occhi di Shen Tu Nantian. Poteva perfino sentire la ruggine lasciata dal sangue secco sulla spada spezzata….

<em>Anche il mio sangue diventerà parte della ruggine quando colerà sulla spada?

Verrò infilzato? Anche la mia vita terminerà a causa di questa spada?</em>

Shen Tu Nantian era incredulo. Questa scena sembrava surreale. Aveva la sensazione di essere intrappolato in un regno mistico con le sue ossessioni. Aveva sperimentato qualcosa di simile quando aveva affrontato il demone mentale che aveva assunto la forma di Yi Yun.

<em>Come può essere?!</em>

Gridò l’anima di Shen Tu Nantian.

Aveva appreso le arti marziali fin da piccolo. Il suo talento era sbalorditivo. Aveva ricevuto le migliori risorse dalla famiglia Shen Tu ed era stato definito un genio numero uno che capitava solo una volta in mille anni!

Da quando aveva perfezionato la sua tecnica di coltivazione e raggiunto il gran successo nelle leggi del fulmine, era stato quasi invincibile di fronte a persone del suo stesso stadio. Era famoso per tutto il mondo Tian Yuan.

Era stato lodato sotto molti aspetti ed era estremamente promettente. Come poteva una persona così brillante e potente come lui venire uccisa da un giovane sconosciuto come Yi Yun?

Anni fa, Yi Yun era stato solo una formica ai suoi occhi, qualcuno che avrebbe potuto schiacciare facilmente.

Anche una formica poteva ucciderlo? Com’era possibile?

<em>Sì! Doveva essere un demone mentale. Era stata un’illusione fin dall’inizio. Forse era un’altra prova del regno mistico della Grande Imperatrice.</em>

“Un demone mentale! Devono essere tutti demoni mentali. Non mi devo fare condizionare. Devo distruggere la fonte di ogni ossessione facendo a pezzi quel piccolo bastardo! Io…”

Proprio mentre l’anima di Shen Tu Nantian stava urlando, all’improvviso si irrigidì..

“Puah!”

Risuonò il rumore di un’arma che trapassava la carne. Shen Tu Nantian si immobilizzò. Sentì il petto bruciare, come se si fosse accesa una fiamma nel suo cuore. Era un dolore ardente.

Abbassò gli occhi e vide una spada arrugginita che infilzava il suo petto.

Energia terrificante mista a raggi di spadi taglienti squarciò il petto di Shen Tu Nantian e schizzò fuori dalla sua schiena. Energia vitale di puro Yang divampò senza incontrare ostacoli, diffondendo una foschia di sangue per decine di metri. Sembrava una cascata rossa lieve, ma trasparente.

Shen Tu Nantian afferrò la spada spezzata mentre la figura di Yi Yun veniva riflessa completamente nelle sue pupille. Il sangue iniziò a scorrere lentamente dagli angoli della sua bocca…

Rise con amarezza.

Il suo sguardo era pieno di disperazione, riluttanza, odio e incredulità…

La sua presa divenne sempre più forte. Shen Tu Nantian afferrò la spada di Yi Yun. Sangue schizzò fuori dal suo palmo, ma non sembrò notarlo. Stava usando tutte le sue forze per afferrare la lama, al punto da tagliarsi le ossa.

L’amarezza nel suo sorriso si intensificò, fino a diventare follia.

<em>La mia era, l’era che apparteneva a me… finirà così?

Il mio trono, il mio trono di sovrano del mondo Tian Yuan sarà… distrutto così?’</em>

Shen Tu Nantian guardò Yi Yun. I suoi occhi erano completamente pieni di sangue. Durante i suoi ultimi momenti, aveva perso completamente ogni razionalità ed era impazzito!

“No!”

Shen Tu Nantian gridò. Non era disposto ad accettarlo!

Aveva un’enorme ambizione, superiore a quella della gente ordinaria. Aveva la dedizione per riuscirci. Aveva raggiunto il picco della sua vita ricorrendo a mezzi spregevoli, ma ora ogni suo risultato era stato distrutto mentre schizzavano fiumi di sangue!

Il sangue scorse dagli angoli degli occhi di Shen Tu Nantian. Le sue dita, che avevano usato troppa forza, furono tagliate dalla spada spezzata!

Sentì l’ambiente attorno scomparire gradualmente. Sentiva chiaramente solo il rumore del suo cuore che batteva.

“Thump! Thump! Thump!”

Il suo cuore batteva con grande difficoltà, più volte. Ogni battito gli faceva provare il dolore di un cuore penetrato da una spada.

La lama di Yi Yun aveva infilzato completamente il suo cuore!

Yi Yun guardò Shen Tu Nantian con indifferenza. Disse freddamente: “Questa non è la tua era. Non lo è mai stata…”

Shen Tu Nantian guardò Yi Yun con ferocia. Sembrava che volesse divorare la sua carne e bere il suo sangue.

“Piccolo bastardo… allora avrei… dovuto smembrare il tuo cuore… poi tua sorella… avrei avuto…”

Shen Tu Nantian aveva già difficoltà a parlare. La sua voce era tremante e discontinua. Proprio mentre era a metà del suo discorso…

“Boom!”

Il qi vitale di puro Yang di Yi Yun esplose. Si mosse lungo la spada spezzata e si scatenò nel corpo di Shen Tu Nantian. Distrusse ogni suo meridiano e fece scoppiare perfino il suo dantian. Il seme del Dao seppellito nel profondo del suo dantian si era rotto a causa delle vibrazioni!

Questo significava che la coltivazione di Shen Tu Nantian era stata distrutta completamente!

Al livello di Yi Yun, distruggere le arti marziali di una persona morente non era affatto difficile.

Yi Yun ritirò la spada spezzata. Dopo aver schizzato un altro fiume di sangue, Shen Tu Nantian ormai era rimasto dissanguato.

Shen Tu Nantian tremò violentemente e cadde.

“Peng!”

Shen Tu Nantian crollò sulla piazza di pietra nera come un cane morto. Dietro di lui il sangue tracciò una lieve linea rossa che si estendeva sulla pietra nera calda e sulla superficie blu ghiaccio.

Lo sguardo di Shen Tu Nantian era pieno di furia. Non aveva smesso completamente di respirare. Stava ancora resistendo alla morte con intenso odio e riluttanza. Sembrava uno spirito senza pace.

Yi Yun mise via la spada spezzata e atterrò piano di fronte a Shen Tu Nantian. Gli occhi infuriati di Shen Tu Nantian potevano solo vedere i piedi di Yi Yun.

“Il conflitto tra di noi oggi è terminato.”

Disse Yi Yun con leggerezza senza più preoccuparsi di Shen Tu Nantian. Si girò e se ne andò…


