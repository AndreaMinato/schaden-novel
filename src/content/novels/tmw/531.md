---
title: Capitolo 531 - Shock e Venerazione
pubDate: 2024-06-01T11:46:59.552Z
tags:
    - tmw
---


Il suo cuore era stato trafitto e il suo corpo si stava dissanguando, e visto che Shen Tu Nantian aveva bruciato disperatamente la sua essenza di sangue, ora il suo fuoco vitale si stava estinguendo gradualmente. La sua vita stava volgendo al termine.

Shen Tu Nantian stava fissando la pietra nera a terra ad occhi spalancati. E quelle piastrelle di pietra nera furono l’ultima cosa al mondo che vide…

In quanto uomo senza scrupoli, determinato a diventare il sovrano formidabile del mondo Tian Yuan, era morto con la sua ambizione e un immenso odio, incapace di accettare la sua morte.

Nonostante quanto fossero stati brillanti in passato o quanto potere distruttivo potessero scatenare, finché i coltivatori fossero morti in un regno mistico, sarebbero morti in modo orribile come cani selvatici. Questo probabilmente era il dolore dell’essere un guerriero.

Attorno a Shen Tu Nantian, molti assistettero alla sua morte e si ammutolirono.

Shen Tu Nantian, una figura che aveva superato molti talenti nel mondo Tian Yuan, era morto nel regno mistico della Grande Imperatrice. Era morto per mano di Yi Yun.

Una persona nelle fasi iniziali del Seme del Dao che aveva ucciso un genio al picco del Seme del Dao. Yi Yun adesso era immensamente terrificante. Se gli fossero stati dati altri mille anni, chissà che risultati avrebbe ottenuto!

Molti che erano stati ostili a Yi Yun divennero nervosi. Molto probabilmente Yi Yun si sarebbe approfittato della situazione per ucciderli.

Dopotutto uccidere Shen Tu Nantian e aver ottenuto l’eredità della Grande Imperatrice non era qualcosa da sbandierare.

Solo eliminare Shen Tu Nantian non era così importante, la famiglia Lin non temeva il clan Shen Tu. Avrebbe causato al massimo una guerra. Tuttavia, la questione dell’eredità della Grande Imperatrice era estremamente sensibile!

Una volta che si fossero diffuse notizie di come Yi Yun e Lin Xintong avevano ricevuto l’eredità, vari clan nel mondo Tian Yuan avrebbero potuto attaccare Yi Yun e la famiglia Lin. Se fosse accaduto, Yi Yun sarebbe morto vergognosamente!

In questa situazione, Yi Yun avrebbe potuto scegliere di ucciderli per metterli a tacere?

In quel momento rimanevano solo circa cinque discepoli del clan Shen Tu. Le loro mani erano sudaticce per il nervosismo.

Uno dei discepoli del clan Shen Tu aveva superato le prove insieme a Yi Yun. Aveva paura sopratutto perché prima aveva deriso ripetutamente Yi Yun. Aveva dichiarato che una volta che Yi Yun fosse stato eliminato dalle prove, lo avrebbe ucciso in modo orribile. Aveva anche minacciato di usare il disco di una formazione per registrare come l’avrebbe annientato, così che Shen Tu Nantian potesse goderselo.

Solo pensare a cosa aveva fatto allora gli faceva tremare le gambe.

Yi Yun guardò il cadavere di Shen Tu Nantian. Sondò il suo dantian e la sua anima. Dopo aver confermato la sua morte, tirò fuori un seme di loto rosso dal suo anello interspaziale e lo mangiò.

Da quando aveva piantato il loto rosso nel quinto piano della torre dell’avvento Divino, non ci sarebbe stata mancanza di questa risorsa.

Tuttavia il loto rosso era comunque un tesoro. Ci sarebbe voluto molto tempo per produrre semi. Doveva condensare una grande quantità di qi vitale del mondo, così i semi erano comunque molto preziosi per Yi Yun.

La situazione però adesso era critica. Durante il suo scontro con Shen Tu Nantian, Yi Yun aveva speso molta energia. In questa situazione, c’erano ancora molti coltivatori presenti dalle intenzioni sconosciute. Forse si sarebbero perfino coalizzati contro di loro!

A parte questo, c’erano le due persone della Luna di Sangue. Non si sapeva dove fossero andati visto che non erano ancora apparsi.

Yi Yun temeva soprattutto quelle due persone misteriose.

Così Yi Yun decise di mangiare un seme di loto rosso. Dopo averlo consumato, un’ondata di energia di puro Yang si levò dal suo dantian. Recuperò velocemente l’energia che aveva consumato.

Ottenne risultati incredibili usando un tesoro di puro Yang insieme all’aiuto del Cristallo Viola.

Yi Yun esaminò i dintorni. Dopo essere avanzato allo stadio del Seme del Dao, poteva valutare la forza generale dei presenti. Questi coltivatori erano figure di massimo livello di varie fazioni. Un po’ di loro potevano essere inferiori a Shen Tu Nantian, ma non di così tanto.

Lo sguardo di Yi Yun si fermò brevemente su un po’ di persone. Se si fossero coalizzate, non sarebbe stato facile vincere nemmeno se lui e Lin Xintong avessero combattuto insieme.

Avrebbero dovuto faticare molto per ucciderli tutti. Allora, una volta che le due persone misteriose fossero riapparse, ci sarebbero state conseguenze disastrose.

L’atmosfera momentaneamente si gelò. Dopo che aveva ucciso le persone che avevano cercato di attaccare Yi Yun a tradimento, Lin Xintong era tornata accanto al giovane. I due stavano fronteggiando la folla.

Non erano solo loro ad essere sotto pressione, anche gli altri coltivatori erano intimoriti!

Molti stavano considerando la possibilità che Yi Yun e Lin Xintong li avrebbero messi a tacere in modo da proteggere il segreto dell’eredità.

Tuttavia, finché Yi Yun e Lin Xintong non fossero impazziti, non avrebbero dovuto farlo. Se avessero davvero ucciso tutti, come l’avrebbero spiegato una volta usciti?

Le organizzazioni da cui provenivano stavano tutte aspettando fuori dall’entrata del regno mistico. Se fossero morti tutti e fossero usciti solo i discepoli della famiglia Lin, chiunque avrebbe capito che qualcosa non tornava. Così la famiglia Lin sarebbe stata attaccata da tutti gli altri.

La situazione diventò sempre più complicata. E in quel momento, un po’ di discepoli del clan Shen Tu iniziarono a trasmettere di nascosto le loro voci: “Perché state esitando? A Yi Yun non rimangono molte energie. Rimane solo Lin Xintong. Se attaccassimo tutti, perché dovremmo temere una donna?!”

“Hanno così tanti tesori! Li hanno ricevuti tutti. Finché li uccideremo, potremo lasciare a voi ogni tesoro! E quella ragazza, Lin Xintong. Ha un fisico di puro Yin. Se otteneste il suo Yin Primordiale, sarebbe di grande beneficio per la vostra coltivazione. Ora che è diventata più potente, sarebbe la migliore schiava per la coltivazione. Ha un aspetto e un corpo splendido, non siete tentati da una fata del genere? Non c’è bisogno di menzionare quanto sarebbe bello spassarsela con lei, vero?”

Un po’ di discepoli del clan Shen Tu cercarono di sobillare la folla.

Tuttavia nessuno dei presenti prese iniziative imprudenti.

Le opportunità di Yi Yun e di Lin Xintong potevano essere allettanti, ma bisognava avere coraggio per ottenerle. I poteri rivelati da Yi Yun erano già estremamente terrificanti, mentre Lin Xintong era ancora più misteriosa.

Se si fossero davvero scontrati, non avrebbero avuto la sicurezza di uscirne vivi. Nel migliore dei casi, metà di loro sarebbero morti. Non c’era modo di sapere se avrebbero potuto vincere.

Inoltre, anche dopo una vittoria pirrica contro Yi Yun e Lin Xintong, ci sarebbe stata un’altra serie di assassini crudeli e il sangue sarebbe scorso a fiumi!

Chi sapeva se il vincitore finale sarebbe sopravvissuto poi dopo che ogni fazione lo avrebbe attaccato una volta uscito dal mistico regno della Grande Imperatrice…

Visto che così tante persone stavano esitando, i discepoli della famiglia Shen Tu stavano diventando sempre più preoccupati: “L’indecisione conduce inevitabilmente a problemi! Avete un’occasione così sbalorditiva di fronte a voi, se non la coglierete, lo rimpiangere sicuramente in futuro!
Yi Yun non è più una minaccia dopo che si è scontrato con il nostro signorino! Gli è rimasta una quantità di energia trascurabile, ma se gli darete abbastanza tempo per riprendersi, potrebbe tornare al picco delle sue capacità combattive in poche ore. Sarebbe troppo tardi decidere di attaccarlo allora!”

Un po’ di discepoli del clan Shen Tu cercarono di tentare le masse. Mentre trasmettevano le loro voci, prestarono anche attenzione a Yi Yun. Fecero del loro meglio per non mostrare anomalie, ma in quel momento risuonò un sibilo!

“Shoo! Shoo! Shoo!”

Raggi rossi dalle tinte dorate squarciarono l’aria e si mossero con una velocità inconcepibile.

La gente si ritirò terrorizzata e i primi ad essere colpiti furono i discepoli del clan Shen Tu. Videro solo la luce dorata precipitarsi su di loro e non ebbero tempo di reagire.

In un istante, le loro menti si svuotarono. Il potere e la velocità della luce dorata superava di gran lunga i loro livelli.

“Peng! Peng! Peng!”

Dopo un po’ di esplosioni consecutive, un po’ di persone furono colpite dai raggi dorati come dei bersagli! Non ebbero nemmeno il tempo di urlare. I loro corpi furono scaraventati indietro dall’immenso impatto.

I raggi di luce dorati dalle tinte rossastre penetrarono nei loro corpi. Nelle loro schiene, vicino ai loro cuori, schizzò del sangue!

La pioggia di sangue accompagnata dai raggi dorati volarono per decine di metri di distanza. Formò una foschia rossa che evaporò all’istante a causa delle fiamme di puro Yang!

“Ding ding ding!”

Quattro frecce li inchiodarono spietatamente al pilastro di pietra per poi esplodere!

E un po’ di persone volarono verso l’alto come sacchi rotti, per poi cadere pesantemente a terra.

Il sangue riempì la piazza di pietra nera. I loro corpi fremettero e i loro volti impallidirono. Fissarono ad occhi spalancati Yi Yun.

Yi Yun era a più di trenta metri di distanza. Indossava un abito azzurro. Brandiva un arco con la mano sinistra ed era impassibile come se non si fosse mai mosso.

Le vite dei discepoli del clan Shen Tu si stavano spegnendo rapidamente. Prima di morire, i loro sguardi erano confusi. I dardi erano stati tirati da Yi Yun?

Si era appena scontrato con Shen Tu Nantian. Non aveva esaurito le sue energie…?

Perché… Perché aveva un potere così terrificante…?

Fino al momento delle loro morti, questi discepoli non lo avevano visto tirare le frecce. Profonda paura riempì i loro cuori.

Il giovane vestito d’azzurro di fronte a loro sembrava il cupo mietitore.

I discepoli della famiglia Shen Tu esalarono il loro ultimo respiro uno dopo l’altro. Yi Yun brandì l’Arco dei Nove Soli. Le lame taglienti alle estremità dell’arco riflettevano una luce fredda.

Questi discepoli del clan Shen Tu erano tutti allo stadio delle fondamenta Yuan. La differenza tra loro e Yi Yun era vasta. Yi Yun dovette solo usare una piccolissima quantità di qi vitale per ucciderli all’istante usando l’Arco dei Nove Soli.

Erano stati attacchi veloci come fulmini, al punto da non lasciare tempo nemmeno di coprirsi le orecchie, molti coltivatori impallidirono per lo spavento. Non solo ogni discepolo del clan Shen Tu ucciso non aveva visto Yi Yun tirare le frecce, gli altri al di sotto dello stadio del Seme del Dao avevano visto solo raggi dorati. Poi avevano visto le persone colpite volare all’indietro seguite da una foschia di sangue e un’esplosione di energia vitale.

Questo metodo di assassinio scosse molte persone!

Significava che Yi Yun poteva ucciderli in un istante. Finché fossero stati al di sotto del Seme del Dao, non sarebbe importato quanti ce ne fossero di loro!

Solo quei coltivatori al picco del Seme del Dao poterono mantenere la calma in tali circostanze.

Si scambiarono delle occhiate mentre impallidivano. Yi Yun probabilmente aveva dedotto cosa volevano fare i discepoli del clan Shen Tu, o forse non aveva mai avuto intenzione di lasciarli vivi. Non erano sorpresi che i membri della famiglia Shen Tu fossero stati uccisi. Tuttavia il modo pulito con cui l’aveva fatto li aveva raggelati.

Si era trattenuto durante l’intensa battaglia contro Shen Tu Nantian o aveva recuperato le forze con una velocità spaventosa? Aveva impiegato meno di cinque minuti per recuperare una considerevole quantità d’energia dopo aver ucciso Shen Tu Nantian? Qualunque fosse l’alternativa, erano entrambe terrificanti.

Era stato deciso ad uccidere e la sua forza era stata sbalorditiva. Era un avversario temibile.

Facendo questo, Yi Yun non aveva solo ucciso i malvagi che complottavano di nascosto, aveva anche creato un deterrente assoluto. Molti guerrieri al picco del Seme del Dao rinunciarono ad attaccare. Nessuno di loro avrebbe osato più provocare Yi Yun.


