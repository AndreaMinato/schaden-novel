---
title: Capitolo 532 - Compromesso
pubDate: 2024-06-01T12:46:59.552Z
tags:
    - tmw
---


L’atmosfera nella piazza di pietra nera era tesa. Yi Yun e Lin Xintong erano di fronte alla folla di coltivatori. Un po’ di guerrieri al Seme del Dao erano di fronte al gruppo.

“Xiaodie, Lin Lang, venite qui.”

Disse Lin Xintong. I discepoli del clan Lin si misero dietro Lin Xiaodie e si misero in posizione. Erano in netto svantaggio numerico, ma solo Yi Yun e Lin Xintong erano sufficienti ad intimidire tutti quanti.

In quel momento, un coltivatore alto, magro e abbronzato sulla trentina si fece avanti.

“Abbassiamo le nostre armi prima. Negoziamo!”

Anche il livello di coltivazione della persona smilza era al picco del Seme del Dao. La sua forza non era di molto inferiore a quella di Shen Tu Nantian. Le sue parole furono un po’ convincenti per i coltivatori. Dopotutto una persona formidabile come lui sarebbe stata un amuleto protettivo contro Yi Yun.

Yi Yun esitò lievemente, ma non abbassò l’Arco dei Nove Soli che aveva in mano. “Dì quello che hai da dire.”

L’uomo smilzo mostrò un sorriso, come se stesse usando questo metodo per alleggerire l’atmosfera. “Signorino Yi, non mi sottometto quasi mai agli altri. Non mi sono sottomesso nemmeno a Shen Tu Nantian, ma posso solo dire che provo timore reverenziale per lei e la fata Lin.”

“Sono vissuto per trent’anni e rispetto soprattutto gli eroi e ammiro le persone sbalorditive, specialmente le figure impareggiabili descritte nelle antiche note. Ho sempre desiderato di essere come loro. È insufficiente paragonare lei e la fata Lin ad un drago e ad una fenice. In futuro probabilmente diventerete come quelle persone di cui si narra nelle antiche note!”

“Anche se devo ammettere che sono davvero invidioso dell’eredità che avete ottenuto e volevo ottenerla uccidendovi, dovrei sopravvivere per godermela, vero? So anche che non volete che notizie di questo si diffondano. Una volta che il mondo Tian Yuan saprà che avete ricevuto l’eredità della Grande Imperatrice, sarebbe un disastro sia per voi che per la famiglia Lin.”

“Tuttavia, non sarebbe facile nemmeno se ci metteste a tacere. Ignorando la nostra forza, anche se riusciste ad ucciderci tutti, quando uscirete dal regno mistico, non sarebbe facile confrontarsi con le fazioni a cui apparteniamo!”

Disse lentamente l’uomo smilzo. Questa persona era molto abile nell’arte della persuasione. Si era complimentato con Yi Yun e Lin Xintong, per mostrare la sua buona fede. Allo stesso tempo, le sue parole erano franche e non nascondevano nulla.

“Allora?” Chiese con fare impassibile Yi Yun.

L’uomo smilzo disse: “Ciò che voglio dire è che non ho intenzione di lottare per questa opportunità. L’eredità della Grande Imperatrice può essere buona, ma non è qualcosa che sono destinato ad ottenere. È una patata bollente. Una volta che la sete di sangue ci accecherà, inizierebbe una lotta sanguinosa. Rimarranno pochi sopravvissuti. E una volta che usciremo da qui, si scatenerà un altro massacro. Potrebbe fare scorrere fiumi di sangue. Se la mia famiglia Xue fosse sfortunata, potrebbe perfino venire distrutta a quel punto!”

“Questo è ciò che affronterete lei e la fata Lin. Posso solo augurarvi buona fortuna.”

“Nel mondo dei guerrieri, si incontrano numerosi nemici, ma a nessun piace combattere costantemente. Sotterrare l’ascia di guerra e diventare amici sarebbe il risultato migliore. Sfortunatamente, molte volte gli amici si pugnalano a vicenda.”

“Il signorino Yi ha speso una grande quantità di qi vitale, così credo che potremmo battervi se un po’ di noi al picco del Seme del Dao ci coalizzassimo contro di voi. Tuttavia, quando il signorino Yin si riprenderà completamente, se combattessi insieme alla fata Lin, molto probabilmente un po’ di persone tra di noi morirebbero.”

Le parole del giovane smilzo erano ragionevoli. Yi Yun annuì lievemente: “Allora cosa intendi dire?”

“Vorrei suggerire di firmare un contratto spirituale. Prima di lasciare il regno mistico della Grande Imperatrice, il signorino Yi e la fata Lin non potranno attaccarci. Allo stesso tempo, dopo che usciremo dal regno mistico, manterremo il segreto riguardo a come il signorino Yi ha ottenuto l’eredità. Che ne dice?”

Questo fece riflettere Yi Yun. Non poteva esserci una proposta migliore.

Nemmeno Yi Yun voleva iniziare un massacro. Per quanto riguardava mantenere segreta la notizia, Yi Yun sapeva molto bene che era impossibile.

Il contratto spirituale non era onnipotente. Gli Anziani avevano molti metodi a disposizione per annullare un contratto spirituale firmato da membri della giovane generazione come loro. Le notizie riguardo all’eredità della Grande Imperatrice prima o poi sarebbero trapelate.

Tuttavia la sopravvivenza di Yi Yun non dipendeva dal fatto che queste persone potessero mantenere il segreto. Dopo aver raffinato il gettone dello Yang Azzurro, poteva entrare liberamente nel regno mistico e conosceva già un’altra entrata. Lui e Lin Xintong sarebbero potuti uscire liberamente senza nessun problema.

Naturalmente l’uomo smilzo sapeva che non c’era modo di nascondere la verità. Il motivo per cui aveva suggerito questa proposta era anche per farseli amici.

Come aveva detto, smettere di essere nemici dopo aver sotterrato l’ascia di guerra era il risultato migliore.

Finché i due non fossero morti in futuro, sarebbero diventati Grandi Imperatori impareggiabili. Se fosse stato possibile assassinarli per ottenere i loro tesori, allora renderseli amici sarebbe stato il secondo risultato migliore. Era anche una consolazione.

“Va bene!” Yi Yun accettò.

Per quanto riguardava gli altri coltivatori, non avevano diritto di opporsi. Senza il supporto dell’uomo smilzo, molto probabilmente sarebbero stati uccisi se si fossero rifiutati.

“Firmiamo il contratto!”


Mentre Yi Yun parlava, un lieve raggio cadde dal cielo verso la piazza di pietra nera. Avvolse Shen Tu Nantian e anche i cadaveri degli altri discepoli del clan Shen Tu.

Dopo che i corpi furono illuminati dal raggio, lentamente divennero trasparenti e poi scomparirono velocemente.

Vedendo questa scena, tutti rimasero momentaneamente sbalorditi. Capirono velocemente che erano stati mandati fuori.

Nel regno mistico della Grande Imperatrice, finché qualcuno fosse morto, il suo cadavere sarebbe stato mandato fuori. Era una delle regole di questo spazio.

Molte delle formazioni avevano smesso di funzionare e diverse regole non avevano più effetto, ma inaspettatamente questa norma era rimasta.

Tuttavia Yi Yun non ne fu sorpreso.

Questa era la regola che assicurava l’uscita dal regno mistico, così naturalmente non poteva scomparire. Prima che lo spirito cadesse in un sonno profondo, probabilmente aveva lasciato abbastanza energia per sostenere le regole d’uscita. Senza questa norma, questi coltivatori sarebbero rimasti intrappolati nel regno mistico per tutta la vita.

Se Yi Yun e Lin Xintong non avessero scelto di finire di attraversare le pianure gelide, allora sarebbero rimasti intrappolati come gli altri. Naturalmente lo spirito della torre dell’Avvento Divino non avrebbe permesso che accadesse.

Molti di loro, non solo Yi Yun, se ne resero conto. Questo li fece sospirare di sollievo.

Sembrava che, finché avessero aspettato, sarebbero stati comunque in grado di lasciare il regno mistico della Grande Imperatrice. Era una buona notizia. Avevano sofferto dopo essere stati intrappolati per sei mesi nella torre dell’Avvento Divino.

<em>’Probabilmente potremo andarcene a breve.</em>’


Molti la pensavano così. In quel momento, Yi Yun fece un cenno a Lin Xiaodie e gli altri mentre trasmetteva la sua voce: “Seguimi. Xintong e io abbiamo qualcosa da dirvi…”

…..

In quel momento, fuori dal regno mistico della Grande Imperatrice, molti degli Anziani di varie grandi fazioni stavano ancora proteggendo l’entrata del regno mistico in mezzo alle correnti turbolente.

Dato che i membri della generazione più giovane erano entrati nel regno mistico, avevano aspettato qui per più di dieci mesi.

Per questi Anziani che avevano una durata della vita da migliaia a decine di migliaia di anni, dieci mesi erano come uno schiocco di dita, era il tempo che potevano fare passare durante una sola sessione di meditazione.

Tuttavia avevano superato diverse tribolazioni in questo breve periodo di tempo.

Circa sei mesi fa, l’Abisso del Cimitero degli Dei era cambiato in modo anormale e improvviso. A decine di miglia di distanza, nel profondo del turbine, era apparso un enorme occhio. L’occhio era spaventoso e aveva dato a tutti la sensazione che potesse risucchiare l’anima.

Dopo la comparsa dell’occhio, il potere risucchiante del mulinello era aumentato all’impazzata. Aveva causato una terrificante tempesta nera nel fondale.

Perfino gli Anziani delle varie grandi fazioni, che erano figure di alto livello nel mondo Tian Yuan, avevano lottato per resistere. Erano stati quasi risucchiati nel turbine.

Una volta che fossero stati trascinati nel mulinello eterno, sarebbero stati destinati a morire senza nemmeno lasciare un cadavere intatto. Fin dai tempi antichi, nemmeno Grandi Imperatori impareggiabili erano più emersi una volta entrati lì.

Quando gli Anziani delle grandi fazioni non erano più riusciti a resistere, l’immagine di una pagoda era volata fuori dal regno mistico. L’enorme pagoda aveva annullato il potere turbolento attorno e si era abbattuto sul mulinello eterno.

Aveva fermato l’occhio!

Nonostante questo scontro intenso fosse accaduto a decine di chilometri di distanza, aveva emanato una pressione immensa e causato onde d’urto che avevano raggiunto le figure di alto livello del mondo Tian Yuan. Molti di loro avevano perfino ricevuto ferite interne.

Fortunatamente, da allora, il turbine eterno si era calmato. L’occhio era scomparso e l’immagine della pagoda non era più apparsa.

Il potere della tempesta subacquea si era indebolito, così non era più difficile da sopportare come prima.

Tuttavia questi Anziani non si sarebbero mai aspettati che avrebbero finito con l’attendere sei mesi. Eppure nessun coltivatore era stato mandato fuori dal regno mistico della Grande Imperatrice.

Un periodo di tempo così lungo aveva superato di gran lunga le loro aspettative iniziali. Molti di loro si preoccuparono. Che fosse accaduto qualche incidente dopo che l’occhio misterioso era apparso e si era scontrato con l’immagine della pagoda evocata dal regno mistico della Grande Imperatrice? Che ci fossero state delle conseguenze inaspettate per i membri della giovane generazione?

Questi membri della giovane generazione erano geni per cui le varie grandi fazioni avevano speso grandi quantità di risorse. Erano le future speranze di queste fazioni. Se fossero morti, sarebbe stata una perdita incalcolabile.

Molti degli Anziani delle grandi fazioni non poterono che preoccuparsi. Ora non speravano più che i giovani ottenessero qualche tesoro sorprendente dal regno mistico, ma solo che tornassero sani e salvi.

Durante questi sei mesi, nessun Anziano osò andarsene. Senza la loro scorta, i giovani non sarebbero riusciti a resistere alla terribile tempesta subacquea.

Mentre continuavano ad aspettare, sempre più persone sospettavano che i giovani talenti fossero stati uccisi da quello scontro.

Tuttavia nessuno si aspettava che oggi, l’entrata del regno mistico della Grande Imperatrice all’improvviso tremò. Sembrava che qualcuno stesse uscendo.

L’improvviso cambiamento riempì di ottimismo il gruppo dopo un periodo di inattività così lungo.

“L’entrata del regno mistico si è attivata. Sembra che stia uscendo qualcuno!” Disse con gioia un Anziano accarezzandosi la barba.

Finalmente!

Avevano atteso così a lungo e finalmente stavano uscendo fuori.

Sembrava che questi giovani erano stati ancora in grado di sopravvivere nonostante la terribile collisione.


