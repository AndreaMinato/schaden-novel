---
title: Capitolo 534 - Completamente annientati
pubDate: 2024-06-01T14:46:59.552Z
tags:
    - tmw
---


Prima di entrare nel regno mistico della Grande Imperatrice, la famiglia Shen Tu aveva già formato un’alleanza con le altre fazioni firmando un contratto spirituale.

Ora tuttavia, visto che i loro giovani erano stati assassinati, gli Anziani delle altre fazioni gongolavano. Questo perché tutte le grandi fazioni del mondo Tian Yuan erano ostili le une con le altre, sia apertamente che di nascosto. Nessuno voleva che gli altri avessero successo. Inoltre, quando la famiglia Shen Tu aveva venduto le informazioni sul regno mistico, avevano chiesto un prezzo esorbitante, attirando l’ostilità di molti clan.

Fino ad ora, non sapevano ancora se fosse valsa la pena di pagare così tanto.

Così, le altre fazioni iniziarono a deriderli e a fare commenti sarcastici. Nessuno si fece avanti per mostrare compassione.

Questo fece infuriare ulteriormente molti Anziani della famiglia Shen Tu. Stavano quasi per esplodere di rabbia.

In quel momento, la Nonna Mille Mani urlò. Indicò la famiglia Lin e disse con ferocia: “Sono stati loro. Devono essere stati i piccoli bastardi della famiglia Lin ad aver ucciso i nostri talenti!”

Non c’era bisogno di menzionare l’ostilità tra di loro. Nel regno mistico della Grande Imperatrice, molto probabilmente sarebbe stata la famiglia Lin a prenderli di mira.

Anche se gli altri clan non erano in buoni rapporti con il clan Shen Tu, erano comunque legati dal contratto. Se l’avessero violato, sarebbero stati puniti. Così era improbabile che qualcuno di loro corresse questo rischio per massacrare i discepoli del clan Shen Tu.

Molto probabilmente erano stati i membri della famiglia Lin.

I quattro cadaveri consecutivi, specialmente quello di Shen Tu Ya, erano completamente inaccettabili per il clan Shen Tu.

Sentendo le parole della Nonna Mille Mani, l’Anziano vestito di verde che aveva afferrato il cadavere al volo guardò freddamente la famiglia Lin e disse con voce profonda: “Lin Fengxian, il mio pronipote è morto nel regno mistico oggi, voglio avere una risposta da lei!”

Immediatamente l’atmosfera divenne tesa. Le famiglie Shen Tu e Lin si erano guardate con diffidenza per dieci mesi mentre erano rimaste in attesa vicino al mulinello eterno. L’ostilità tra di loro era troppo forte. Adesso erano arrivati al limite e stavano per attaccarsi da un momento all’altro.

Le altre fazioni del mondo Tian Yuan sarebbero state ben contente che si scontrassero.

Nel gruppo della famiglia Lin, l’Anziano Tianzhu aveva già posato silenziosamente la mano sull’impugnatura della sua spada.

La matriarca Lin scorse lentamente con gli occhi le loro facce e sogghignò: “Una risposta? State parlando senza avere prove. Accusate i miei discepoli di uccidere i vostri, eppure volete che sia io a darvi una risposta?”

“Accusare? Umpf!” La voce acuta della Nonna Mille Mani era assordante. Il suo corpo magro e vecchio stava tremando per la rabbia: “Chi altri potrebbe essere a parte voi?!”

La Nonna Mille Mani indicò le ferite da freccia su uno dei cadaveri. Quella persona prima aveva una coltivazione al picco delle fondamenta Yuan e stava per avanzare allo stadio del Seme del Dao. La Nonna Mille Mani in passato aveva favorito questo talento e aveva avuto intenzione di crescerlo per aiutare Shen Tu Nantian, ma ora era stato ucciso da una freccia e le sue speranze erano andate in fumo.

La matriarca Lin scoppiò a ridere: “Perché? Ci sospettate solo per via di una ferita causata da una freccia? Chissà se quel discepolo non sia stato così debole da non poter sopportare le difficoltà del regno mistico della Grande Imperatrice, finendo così ucciso da dardi di marionette! Inoltre, anche se fosse stato ucciso da qualcuno con arco e frecce, come potete essere sicuri che sia stato il mio clan?”

La faccia rugosa della Nonna Mille Mani fremette, tutta accigliata. La matriarca Lin aveva usato le sue stesse parole contro di lei.

Più di sei mesi fa, quando un giovane della famiglia Lin di nome Lin Ping era stato ucciso, la Nonna Mille Mani aveva detto proprio quella frase per deriderli.

Ora la matriarca aveva cambiato solo un dettaglio e l’aveva ripetuta con loro. Come poteva la Nonna Mille Mani non infuriarsi?

La vecchia si incupì. Stese la mano destra. Sui suoi artigli secchi che assomigliavano a zampe di gallina si stava formando un lieve bagliore nero. Anche le sue unghie si tinsero di nero. Sembrava che stesse per attaccare da un momento all’altro.

“A parte la tua famiglia Lin, ogni altro clan ha firmato un contratto spirituale con il nostro clan. In questa freccia ci sono ancora segni di leggi di puro Yang. Sono tutte delle prove! So che quel piccolo bastardo di Yi Yun usa un arco. Coltiva anche leggi di puro Yang!”

“Oh? Sembra ragionevole da ciò che dici.” Disse la matriarca, poi aggiunse: “Farò un’indagine appropriata. Se è successo davvero, punirò i giovani aggressivi della famiglia Lin. Li farò riflettere per dieci giorno in modo da rispondere al clan Shen Tu. Ma…”

All’improvviso la matriarca cambiò tono e si accigliò: “Non capisco proprio. Come può Yi Yun, un sedicenne nelle fasi intermedie delle fondamenta Yuan uccidere tre giovani allo stadio del Seme del Dao con un arco e delle frecce?”

Le parole della matriarca Lin erano piene di sarcasmo, ma rimase accigliata, come se fosse estremamente seria. Per un momento molti degli Anziani delle famiglie attorno non poterono trattenersi dal ridere.

La faccia della Nonna Mille Mani divenne completamente rossa. Moriva dalla voglia di fare a pezzi Lin Fengxian!

Tuttavia sapeva anche che una volta che avessero fatto la loro mossa, la situazione sarebbe diventata inconciliabile. Loro e la famiglia Lin avrebbero subìto gravi perdite, permettendo agli altri di beneficiarne. Se fosse accaduto, nessuno sarebbe riuscito a riprendere i pochi giovani rimasti del clan Shen Tu, incluso Shen Tu Nantian, una volta che fossero usciti dal regno mistico.

Sia la tempesta dell’Abisso del Cimitero degli Dei che gli Anziani degli altri clan, che stavano addocchiando i loro tesori, avrebbero potuto fare morire sul posto Shen Tu Nantian.

“Lin Fengxian, non avere fretta! Potrebbero uscire fuori altri cadaveri. Credi che non avrete perdite anche voi? Credi che quel piccolo bastardo di Yi Yun potrà sopravvivere? Ridicolo! Sai che quel piccolo bastardo è solo nelle fasi intermedie delle fondamenta Yuan? Credi che sia capace di uccidere tre dei nostri discepoli? Smettila di sognare! Deve aver fatto loro un agguato mentre stavano combattendo tra di loro!”

“A parte quella put****la di Lin Xintong, chi altro c’è di rilevante nella famiglia Lin? Perfino quella put****la di Lin Xintong è lontana dal poter competere con Tian’er! Aspetta e vedrai. Aspetta finché Tian’er non manderà fuori i cadaveri dei tuoi discepoli uno dopo l’altro!”

La Nonna Mille Mani pronunciò queste parole emanando un diluvio di intento omicida. E, come se stesse rispondendo alle sue parole, l’entrata del regno mistico della Grande Imperatrice cominciò a brillare. Qualcuno stava per essere mandato fuori di nuovo!

La Nonna Mille Mani drizzò la testa e guardò l’ingresso. In quel momento moriva dalla voglia di vedere le fini miserabili dei discepoli della famiglia Lin. Voleva vedere Yi Yun fatto a pezzi. Desiderava anche vedere come Lin Xintong sarebbe stata derubata del suo Yin primordiale Yin prima di venire uccisa da Shen Tu Nantian.

In quel momento la matriarca Lin provò inquietudine. Poteva aver parlato con sicurezza prima, ma in realtà era preoccupata per i membri della giovane generazione della sua famiglia. Dopotutto erano immaturi ed effettivamente non potevano competere con Shen Tu Nantian.

I raggi di luce attorno all’entrata divennero più intensi. Alla fine, con un bagliore bianco, fu espulso un cadavere insanguinato dall’abito lacero e il petto trafitto!

In confronto ai quattro corpi precedenti, questo era chiaramente in condizioni peggiori.

I capelli del cadavere erano scompigliati, nascondendo il suo volto. Impedì agli altri di vedere chi era chiaramente. Tuttavia, quando apparì, una corrente d’acqua scostò i suoi capelli, rivelando una faccia pallida come carta cerata.

L’espressione del suo viso era feroce e indignata. I suoi lineamenti erano tutti accigliati, sembrava cupo e terribile. Si poteva intuire che fosse morto con grande dolore e risentimento.

Vedendo questo volto, gli Anziani di ogni fazione sussultarono. Erano completamente sbalorditi.

La Nonna Mille Mani era la più vicina al cadavere. Sembrava che fosse stata colpita da un fulmine. Il suo corpo curvo si irrigidì!

Fissò ad occhi spalancati il cadavere. Le pupille dei suoi occhi gialli e appannati si dilatarono, per poi iniettarsi di sangue. I suoi occhi diventarono completamente rossi!

Il tempo sembrò fermarsi mentre il cadavere ondeggiava lentamente nel mare. La Nonna Mille Mani era completamente rigida. Il suo cuore batteva all’impazzata. I vasi sanguigni sotto la sua pelle secca cominciarono a sporgersi. Sembrava che dei vermi stessero strisciando per tutta la sua pelle.

“No!!”

La Nonna Mille Mani emise un grido acuto tremando violentemente.

“Puah!”

Una boccata di sangue schizzò dalla sua bocca. La scia rossa sfrecciò per l’acqua marina spinta dal suo odio inimmaginabile!

Shen Tu Nantian, il suo discendente più sbalorditivo, un genio che capitava una volta ogni mille anni, un talento che aveva il potenziale per diventare il capo del clan, era morto nel regno mistico della Grande Imperatrice!

“Ahhhhhhhh!”

La Nonna Mille Mani urlò mentre iniziava a sorreggere il cadavere di Shen Tu Nantian tra le braccia.

Nel gruppo della famiglia Shen Tu; Shen Tu Jue strinse gli occhi. Raggi crudeli brillavano dal suo sguardo!

La morte di Shen Tu Ya era già inaccettabile. Quella di Shen Tu Nantian li fece impazzire ancora di più!

In un lampo, Shen Tu Jue apparì accanto al cadavere. Stese una mano e disse dopo averlo esaminato: “Ferite di spada!”

Alzò gli occhi e fissò gli Anziani attorno. Sembrava una bestia ferita che stava per attaccare da un momento all’altro.

Chi aveva ucciso Shen Tu Nantian?

Nessuno lo sapeva.

In quel momento, perfino gli Anziani della famiglia Lin si stavano guardando l’un l’altro, figuriamoci i membri del clan Shen Tu.

La matriarca Lin sembrava perplessa. Non poteva essere stato davvero Yi Yun ad ucciderlo, vero?

“È improbabile che sia stata la nostra famiglia Lin, ma la questione è davvero strana. Chiaramente sono stati uccisi da qualcuno e non a causa delle prove del regno mistico. Se non sono stati i nostri discepoli, chi può essere stato?”

Mormorò l’Anziano Tianzhu. Non ebbe tempo di pensare perché in quel momento altri cadaveri fluttuarono fuori dal regno mistico della Grande Imperatrice!

Appartenevano anche loro al clan Shen Tu!

Vedendo questa scena, Shen Tu Jue tremò.

Morti! Erano tutti morti!

A parte i discepoli più deboli che erano stati eliminati più di sei mesi fa, i più forti e talentuosi del loro clan adesso erano tutti periti.

Completamente eliminati!

Come poteva essere successo?


