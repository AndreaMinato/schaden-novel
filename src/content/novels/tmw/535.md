---
title: Capitolo 535 - Risoluzione
pubDate: 2024-06-01T15:46:59.552Z
tags:
    - tmw
---


La rabbia di Shen Tu Jue era comprensibile visto che tutti i suoi discepoli erano morti e non si sapeva chi fosse l’assassino.

Non c’erano nemmeno prove che fosse stata opera della famiglia Lin. Era impossibile per Shen Tu Jue credere che Yi Yun e Lin Xintong avessero la capacità di farlo. Tuttavia il suo intuito gli suggeriva che, anche se non fosse stata la famiglia Lin, doveva essere stata coinvolta.

O si poteva dire che la famiglia Shen Tu dovesse trovare qualcuno su cui sfogare la rabbia visto cos’era accaduto.

Gli Anziani del clan Shen Tu fissarono la famiglia Lin. L’atmosfera all’improvviso si tese come se stesse per scoppiare una battaglia.

A parte il clan Shen Tu, altre tre grandi fazioni avevano perso dei discepoli. I morti erano tutti geni allo stadio del Seme del Dao.

Queste fazioni potevano ancora accettare la perdita di uno o due discepoli. Per quanto riguardava addossare la colpa sulla famiglia Lin, si rifiutavano di credere che i membri della famiglia Lin potessero aver sconfitto così tanti geni allo stadio del Seme del Dao.

La situazione era impossibile da risolvere. In quel momento tutti rimasero in silenzio e in allerta. Stava per scoppiare un massacro.

L’Anziano Tianzhu si incupì. All’improvviso sentì qualcosa di simile ad una trasmissione della voce entrare nelle sue orecchie.

Era un tipo di trasmissione usata dalla famiglia Lin in caso di emergenze.

<em>Oh? Cosa stavano comunicando?’</em>

…

Mentre gli Anziani delle grandi fazioni stavano per combattere a causa della comparsa dei cadaveri, la scena nel regno mistico della Grande Imperatrice era completamente diversa.

Yi Yun, Lin Xintong e gli altri coltivatori potevano aver già negoziato, ma Yi Yun sapeva che se non avesse risolto la questione in modo appropriato, ci sarebbe stato un massacro in futuro.

Yi Yun esaminò tutti i coltivatori presenti e disse: “So che siete curiosi riguardo all’eredità della Grande Imperatrice. Sfortunatamente la questione è diversa dalle vostre aspettative. Non ho ottenuto l’eredità completa, ma solo una tecnica di coltivazione che si chiama Sutra del Cuore della Grande Imperatrice.”

“Il Sutra del Cuore della Grande Imperatrice è una tecnica di coltivazione creata dall’antica Grande Imperatrice. Ma non è qualcosa che può coltivare chiunque, viene usato sia lo Yin che lo Yang. Richiede che un uomo e una donna coltivino in coppia. L’uomo deve avere un fisico di puro Yang perfetto, mentre la donna deve avere un fisico di puro Yin perfetto, al punto da avere meridiani naturali Yin. In questo mondo probabilmente non è facile trovare due persone con questo fisico.”

I coltivatori presenti praticavano tutti leggi diverse. Non c’era nessuno che si concentrava solo sulle leggi di puro Yang o che avesse un fisico adatto, figuriamoci trovare una donna adatta ad una coltivazione in coppia del genere.

Molti di loro avevano già sentito parlare del Sutra del Cuore della Grande Imperatrice da Shen Tu Nantian. Dalle note frammentate degli antichi testi, intuirono che Yi Yun stesse dicendo la verità.

<em>’Lo sta dicendo per scoraggiare chi desidera l’eredità della Grande Imperatrice.’</em>

I presenti potevano capire i sottintesi dietro le parole di Yi Yun.

<em>’Anche se non possiamo coltivare il Sutra del Cuore della Grande Imperatrice, probabilmente ha altri tesori, come quell’arco.’</em>

I giovani discussero tra di loro usando trasmissioni di qi vitale. Non credevano che Yi Yun avesse ottenuto solo un Sutra del Cuore della Grande Imperatrice.

Anche se Yi Yun non poteva sentire queste discussioni, poteva immaginarsi cosa stavano dicendo. Parlò con solennità, ma lentezza: “Il Sutra del Cuore della Grande Imperatrice è estremamente misterioso e intricato, così io e Lin Xintong abbiamo già deciso di rimanere in isolamento nel regno mistico della Grande Imperatrice per cento anni per comprenderlo. Inoltre abbiamo deciso di troncare ogni rapporto con la famiglia Lin!”

Tutti i coltivatori presenti furono colti alla sprovvista.

Un isolamento di cento anni?

Troncare ogni rapporto con la famiglia Lin?

I giovani si scambiarono delle occhiate. Molte persone guardarono Lin Xintong, che però rimase in silenzio. Facendo così, stava acconsentendo tacitamente alle parole di Yi Yun.

Questa decisione era il risultato di una discussione tra lei e Yi Yun tramite qi vitale.

Sia l’isolamento di cento anni che il distacco dalla famiglia Lin erano una forma di protezione per la famiglia Lin.

Ora Lin Xintong e Yi Yun avevano ucciso più di dieci geni. Inoltre, ora che avevano ottenuto l’eredità della Grande Imperatrice, la loro situazione era molto delicata. Era inappropriato per loro tornare nella famiglia Lin.

La famiglia Lin era già una fazione di prima classe nel mondo Tian Yuan, ma c’erano fin troppi clan come il loro. Non era niente di che offendere solo la famiglia Shen Tu, ma una volta che diverse fazioni l’avessero presa di mira, il clan Lin molto probabilmente sarebbe stato distrutto.

Il loro distanziamento e isolamento di cento anni avrebbero reso inutile per questi clan attaccare la famiglia Lin.

Naturalmente Yi Yun e Lin Xintong non sarebbero davvero rimasti nel regno mistico della Grande Imperatrice per un secolo. La crescita di un guerriero non derivava solo da un isolamento. Richiedeva molta esperienza per rafforzarli, così come delle battaglie. Solo così le loro prospettive si sarebbero ampliate. Non era qualcosa che poteva essere ottenuto in un ambiente sicuro e isolato.

Lin Xintong e Yi Yun stavano solo usando questo metodo per dire al gruppo che non sarebbero tornati nella famiglia Lin per un po’ di secoli.

I giovani capirono cosa intendeva Yi Yun e divennero pensosi. Se Lin Xintong e Yi Yun si fossero nascosti per sempre, loro non avrebbero potuto fare nulla.

E sarebbe stato poco saggio attaccare la famiglia Lin per gli altri clan. Non solo non avrebbero ottenuto nulla, ma una volta che Yi Yun e Lin Xintong fossero maturati e fossero diventati Grandi Imperatori, sarebbero tornati a fargliela pagare. Una volta che fosse successo, anche le loro fazioni sarebbero collassate di conseguenza.

“Questo Yi Yun è riuscito a pensare ad un metodo del genere. Ha prevenuto senza battere ciglio ciò che sarebbe stato un massacro per lui. Tuttavia… dato che può farlo, significa che può controllare il regno mistico della Grande Imperatrice e che è libero di entrare e uscire come vuole?”

L’uomo di cognome Xue intuì questo dalle parole di Yi Yun. In tal caso, il regno mistico della Grande Imperatrice non sarebbe diventato il giardino di Yi Yun e di Lin Xintong. Con il sostegno del regno mistico, chi si sarebbe opposto a loro?

All’inizio pensavano che ci sarebbe stata una battaglia letale per ottenere l’eredità una volta che Lin Xintong e Yi Yun fossero usciti fuori, ma ora sembrava che sarebbe stato improbabile.

L’uomo di cognome Xue era geloso, ma impotente. Il potenziale di un sedicenne capace di uccidere Shen Tu Nantian e una giovane che probabilmente sarebbe diventata la seconda antica Grande Imperatrice, chissà a che livello sarebbero arrivati finché avessero avuto tempo di maturare.

A quanto pareva era meglio farseli amici ora!

Molti la pensavano in modo simile.

E in quel momento, Yi Yun fece un cenno a Lin Xiaodi e agli altri, e disse: “Seguitemi.”

Dopo aver detto questo, Yi Yun si diresse verso la torre dell’Avvento Divino. Lin Xiaodie e gli altri si scambiarono delle occhiate e naturalmente ubbidirono. Sotto gli sguardi attenti di tutti, attraversarono l’entrata della torre, che si chiuse lentamente.

Vedendo questo, la folla si convinse sempre di più che Yi Yun e Lin Xintong potessero controllare una porzione delle formazioni del regno mistico della Grande Imperatrice, permettendo loro libero accesso.

Questo fece diventare rossi di invidia molti tra di loro. Anche se Yi Yun e Lin Xintong non avevano ottenuto tutte le opportunità del regno mistico, con il passare del tempo probabilmente ogni tesoro sarebbe finito nelle loro mani!


