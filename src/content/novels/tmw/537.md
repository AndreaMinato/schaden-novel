---
title: Capitolo 537 - Il Duo della Luna di Sangue
pubDate: 2024-06-01T17:46:59.553Z
tags:
    - tmw
---


Il grande mulinello nell’Abisso del Cimitero degli Dei era senza tempo. Più di sei mesi fa, era tornato alla calma dopo la comparsa dell’enorme occhio. In esso si poteva vedere un’eternità e un’oscurità che facevano disperare. Dava la sensazione di poter divorare qualsiasi cosa.

Era passato un mese da quando la famiglia Lin aveva lasciato l’Abisso del Cimitero degli Dei.

Nell’ultimo mese, gli Anziani delle varie grandi fazioni aspettarono con ansia. Temevano di finire come il clan Shen Tu, con una pila di cadaveri.

Solo oggi l’entrata del regno mistico della Grande Imperatrice tornò a brillare, come se si stesse riaprendo.

“Finalmente è finita!”

Gli Anziani dei vari grandi clan alzarono gli occhi. Finalmente era arrivato il momento del loro raccolto dopo aver atteso per quasi un anno.

La luce stroboscopica aumentò di intensità e poi emanò un raggio rosso. Due figure furono espulse dal regno mistico della Grande Imperatrice.

Le figure leggendarie del mondo Tian Yuan che erano in attesa guardarono con attenzione i due, ma le loro espressioni cambiarono drasticamente. Le due persone appena uscite fuori sembravano davvero orribili!

Indossavano abiti grigi laceri e i loro capelli, che assomigliavano a rampicanti, si erano assottigliati al punto da sembrare una decina. La carne sui loro volti era già in uno stato di decomposizione. La loro pelle stava cadendo mentre emanavano lo stesso odore di cadaveri putrescenti.

Sembrava che fossero strisciati fuori da delle bare.

“Chi siete voi?!”

Di fronte ai due zombie viventi appena apparsi, tutte le figure leggendarie del mondo Tian Yuan erano in piena allerta. Dal loro aspetto, non sembravano coltivatori che erano entrati nel regno mistico della Grande Imperatrice. Tuttavia, dato che erano usciti fuori da qui, che fossero mostri del regno mistico?

“I loro corpi sembrano essere morti, ma i loro spiriti sono ancora vivi. È inimmaginabile pensare che possano ancora fare funzionare due corpi che hanno perso quasi ogni vitalità. Persone normali sarebbero già perite da tempo.”

Disse una figura leggendaria di una fazione. Aveva notato che negli abiti grigi laceri c’era una luna crescente rossa ricamata.

Anche se i loro vestiti erano stracciati, le due lune erano rimaste rosse come sangue fresco. Era una scena davvero sbalorditiva.

“Sono le leggi del tempo…”

Disse un Anziano già canuto. Questa persona aveva un livello di coltivazione elevato e anche una buona comprensione delle proprietà nomologiche del tempo.

Le leggi del tempo erano estremamente misteriose. Tra le eredità marziali nel mondo Tian Yuan, pochi concentravano la loro analisi sulle leggi del tempo. Chi poteva ottenere ispirazioni sui misteri del tempo era sempre un genio davvero talentuoso.

“Le leggi del tempo?”

Molti guardarono con perplessità l’Anziano dalle sopracciglia bianche.

"Ci sono tracce delle leggi del tempo su queste due persone. Se non sbaglio, sono rimasti intrappolati in un sigillo temporale. Nel sigillo il tempo scorre rapidamente. Potrebbero essere passati pochi mesi fuori, ma dentro potrebbero aver sperimentato decine di millenni. Questo ha fatto invecchiare rapidamente i loro corpi per poi farli marcire. Questo è un modo crudele di uccidere per chi ha padroneggiato le leggi del tempo. L’esperienza delle persone che soccombono alle leggi del tempo sperimenteranno decine di millenni di solitudine, per poi morire di vecchiaia, è un’esperienza che potrebbe fare collassare e impazzire.”

“È interessante che siano sopravvissuti senza subire un crollo mentale!”

Se fossero diventati così per via delle leggi del tempo, allora forse un tempo erano stati giovani sfidanti!

Era uno stato praticamente equivalente alla mutilazione, ma molti Anziani temevano che provenissero dai loro clan. Così iniziarono a concentrarsi sui loro abiti, per capire le loro origini.

Tuttavia l’abito grigio con le lune crescenti rosse chiaramente non apparteneva a nessuna delle loro fazioni.

Da dove venivano? Il clan Shen Tu aveva invitato altre organizzazioni alle prove del regno mistico della Grande Imperatrice?

Molti prestarono attenzione alle espressioni degli Anziani del clan Shen Tu, ma a giudicare dai loro sguardi smarriti, chiaramente non sapevano nulla di queste due persone sconosciute.

“Potete capire ciò che dico? Chi siete?”

Chiese Shen Tu Jue. La sua voce era infusa con qi vitale, rendendola potente. Qualsiasi normale membro della giovane generazione avrebbe sentito il sangue circolare più velocemente e non sarebbe riuscito a sopportare il potere della sua voce.

Shen Tu Jue stava usando un metodo del genere per esercitare pressione sui due zombie viventi. Tuttavia i due lo ignorarono. I loro occhi cupi, privi di vita, fecero palpitare i cuori della folla.

“Conoscete questa persona? Ditemi com’è morto!”

Shen Tu Jue indicò il cadavere di Shen Tu Nantian. Anche se era passato un mese, Shen Tu Nantian aveva un potente livello di coltivazione e, con la protezione di reliquie e droghe, il suo corpo non mostrava nessun segno di invecchiamento. In effetti sembrava pieno di vita.

Dal punto di vista di Shen Tu Jue, la famiglia Lin da sola non poteva aver ucciso Shen Tu Nantian. Per quanto riguardava le altre fazioni, visto che avevano firmato un contratto spirituale con loro, non avrebbero fatto del male a Shen Tu Nantian.

Così questi due zombie viventi appena apparsi erano sospetti!

Dopo che le due persone con l’abito grigio guardarono il corpo di Shen Tu Nantian, le palle dei loro occhi si mossero all’improvviso. Nelle loro orbite infossate e rinsecchite, i loro bulbi oculari si mossero in modo strano. Sembravano due zombie che stavano prendendo vita improvvisamente.

Anche se le persone presenti erano leggende del mondo Tian Yuan, rimasero inorriditi vedendoli così.

Senza dire una parola, le due persone vestite di grigio si avvicinarono a Shen Tu Jue. Ad essere precisi, galleggiarono verso di lui.

Le correnti del mulinello dell’Abisso del Cimitero degli Dei sembravano non poterli influenzare. Le due persone vestite di grigio non fecero movimenti inutili, ma si spostarono avanti con fare costante. Si muovevano proprio come dei fantasmi.

Shen Tu Jue dopotutto era un Grande Anziano del clan Shen Tu. Aveva visto ogni sorta di scena bizzarra, così rimase in silenzio con un’espressione incupita mentre esaminava le due persone vestite di grigio.

Solo quando i due accorciarono le distanze che Shen Tu Jue si rese conto che non puntavano verso di lui, ma verso Shen Tu Nantian!

I due erano già apparsi di fronte al suo cadavere.

“Corpo… voglio…”

Disse una delle due persone vestite di grigio. La sua voce era roca e irritante. Sembrava un uccello notturno morente.

“Cosa?!”


Sentendo queste parole, la Nonna Mille Mani si infrappose di riflesso tra i mostri e il cadavere di Shen Tu Nantian: “Volete entrambi morire!”

I due rimasero in silenzio. Uno di loro all’improvviso sparò un raggio di luce nera. Shen Tu Jue usò il suo qi vitale per avvolgerlo e fermarlo.

Quando si concentrò su di esso, trovò una tavoletta di giada nera. Su di essa c’era scritto “Alleanza” in modo elegante.

Shen Tu Jue capì subito cos’era.

“La tavoletta di giada dell’Alleanza Marziale?”

Nel mondo Tian Yuan, c’erano molte fazioni di massima classe. Queste fazioni avrebbero fatto dei massacri per ottenere terre di meraviglie e risorse. Per vincere queste guerre, alcune organizzazioni avrebbero formato alleanze.

E tra di esse, quella più grande e importante era l’Alleanza Marziale al centro del mondo Tian Yuan.

Osare dichiararsi membri dell’Alleanza Marziale senza usare eufemismi dimostrava la forza di questa organizzazione.

L’Alleanza Marziale di solito accettava solo delle sette, raramente dei clan familiari. Nell’Alleanza usavano una valuta standardizzata che consisteva in reliquie d’osso ed elisir. Per quanto riguardava la tavoletta di giada, registrava il numero di reliquie possedute.

Con la tavoletta, si poteva scambiare un numero corrispondente di reliquie nel quartier generale dell’Alleanza Marziale.

Si poteva scambiare questa tavoletta di giada per dieci reliquie di ottavo livello o una di nono.

Il valore di una reliquia di nono livello era estremamente elevato. Nella camera dei tesori dell’Alleanza Marziale, si poteva trovare perfino reliquie di nono livello che potevano estendere di un po’ la durate della vita di un guerriero!

Era una grande tentazione per Shen Tu Jue.

Estendere la durata della vita di un Grande Imperatore di qualche decade era un’impresa impressionante.

Shen Tu Jue ne fu tentato immediatamente. Aveva dato valore a Shen Tu Nantian per lo più per via dei suoi interessi e non perché fosse affezionato a lui. Il giovane era già morto, così il suo corpo era privo di valore per Shen Tu Jue. Sicuramente sarebbe stato un buon affare usare il suo cadavere per scambiarlo per una reliquia di nono livello dall’Alleanza Marziale.

Le due persone misteriose erano troppo generose per essere disposte a scambiare una reliquia di nono livello per il corpo di un giovane allo stadio del Seme del Dao. Questo li fece apparire ancora più misteriosi.

“Per quale motivo volete il cadavere? Avete intenzioni di possederlo?”

I corpi delle due persone vestite di grigio erano già morti. Solo le loro menti erano vive, così per riprendersi potevano solo impossessarsi di un corpo. Il corpo perfettamente preservato di un genio che aveva ancora un briciolo di vitalità era ben adatto ai loro scopi.

Vedendo che Shen Tu Jue era già tentato, l’espressione della Nonna MIlle Mani cambiò. La sua posizione era di gran lunga inferiore a quella di Shen Tu Jue, così non poteva impedirgli di completare lo scambio.

Una delle persone vestite di grigio annuì con fare rigido. Con un cenno del dito, la tavoletta di giada nera cadde nelle mani di Shen Tu Jue.

Dopo averla sondata con la sua percezione per assicurarsi della sua autenticità, Shen Tu Jue tornò di buon umore. Consegnò il corpo di Shen Tu Nantian ai due zombie viventi.

I due afferrarono Shen Tu Nantian con le loro mani quasi marcite. Uno di loro prese Shen Tu Nantian per il mento e gli aprì la bocca.

I due zombie viventi sembravano truci. Perfino una persona codarda morta sarebbe tornata in vita dallo spavento una volta che fosse stata afferrata da loro.

Lo zombie vivente che aveva aperto la bocca a Shen Tu Nantian iniziò ad emanare una piuma di gas nero dal suo corpo. Questo gas nero fu accompagnato dalla puzza di cadavere. L’acqua marina non fu sufficiente ad isolare la gente da quell’odore disgustoso.

Questo gas nero si insinuò lentamente nella pelle di Shen Tu Nantian, impossessandosi lentamente del suo corpo.

“È uno spettro Yin!”


La maggior parte della gente dei presenti era esperta. Avevano riconosciuto che le due anime degli zombie viventi erano state raffinate per diventare spettri Yin.

Gli spettri Yin non erano più umani. Continuavano a sopravvivere in una forma per metà umana e per metà spettrale. Questo permetteva loro di vivere più a lungo e potevano esistere anche senza impossessarsi di un corpo.

Anche il giovane bruno che aveva perso il suo corpo a causa dell’attacco dello spirito della torre dell’Avvento Divino era uno spettro Yin. Precedentemente aveva cercato di fare un agguato contro Yi Yun e Lin Xintong.

“Così sono spettri Yin. Non c’è da meravigliarsi che possano rimanere vivi anche quando i loro corpi stanno marcendo. Il cadavere di Shen Tu Nantian diventerà il nuovo recipiente di questi spettri Yin.”


