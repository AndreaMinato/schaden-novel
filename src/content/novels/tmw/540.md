---
title: Capitolo 540 - Rituale
pubDate: 2024-06-01T20:46:59.553Z
tags:
    - tmw
---


Mentre Jiang Xiaorou saliva su per l’altare d’ossa divino, una linea rossa apparì nell’orizzonte lontano. In seguito si radunarono decine di migliaia di chilometri di nuvole cremisi che tinsero il cielo di rosso.

Sembrava che stesse per cadere una pioggia di sangue appiccicoso da un momento all’altro.

Nelle vaste Lande Selvagge Divine, c’era una donna dalla bellezza impareggiabile. Stava guardando la scena da lontano.

Somigliava un po’ a Jiang Xiaorou. Le mancava l’aura immatura che aveva la giovane, ma era stata rimpiazzata da maturità e fascino.

Guardava ogni mossa ed espressione di Jiang Xiaorou. Trovava impossibile rilassarsi.

Per moltissimi anni, la razza della Desolazione si era sempre dovuta fare carico di una missione. Tuttavia la sua stirpe si era indebolita lentamente fin dai tempi antichi.

Ora il potere che possedevano non era così grande in confronto al passato.

Ogni generazione dei Re della Desolazione doveva ottenere il riconoscimento dell’altare d’ossa divine, che avrebbe permesso di risvegliare l’antica stirpe.

Tuttavia non ogni generazione dei Re della Desolazione avrebbe avuto successo. In passato era successo che alcuni Re della Desolazione non fossero stati all’altezza delle aspettative.

Inoltre, anche se la stirpe si fosse ridestata, esistevano diversi gradi di risveglio, iniziali, profondi e perfetti.

Con il passare del tempo, pochi Re della Desolazione nelle ultime decine di milioni di anni erano stati capaci di risvegliare la loro stirpe in modo profondo. Forse era dovuto al fatto che l’altare divino stava perdendo la sua energia.

La donna dalla bellezza impareggiabile in passato aveva risvegliato le fasi profonde della sua antica stirpe diversi millenni fa. Quando era stata al comando della sua razza, non solo era stata potente, ma anche recettiva e dalle vedute aperte. Era un buon capo.

Tuttavia, due decadi fa, un incidente l’aveva ferita gravemente. Il suo sangue si era indebolito di conseguenza.

Anche se era rimasta potente, la stirpe indebolita le aveva reso difficile attivare lo spirito sacro della razza della Desolazione. E questo era estremamente cruciale per la sua razza.

In questo mondo turbolento, la loro eredità poteva venire distrutta da un giorno all’altro se non avessero avuto il supporto dello spirito sacro.

Negli ultimi milioni di anni non era mai successo che una giovane scalasse l’altare divino d’ossa per tentare di risvegliare la sua stirpe prima dei vent’anni.

Visto che Jiang Xiaorou era troppo giovane, sarebbe stato quasi impossibile per lei completare questo rituale. Tuttavia, doveva farlo perché… non rimaneva più tempo.

“Regina, di cosa si sta preoccupando?"

Disse rispettosamente un giovane vestito d’azzurro accanto alla donna. Era la persona che aveva guidato il suo esercito alla Divina Città di Tai Ah e che aveva salvato Yi Yun, il Ragazzo Pastore.

La donna annuì lievemente e sospirò: “Sono preoccupata… e mi duole il cuore. Rou’er è stata separata da me ad una giovane età. È cresciuta da sola nelle Lande Selvagge della Nuvola, sopportando le difficoltà dei mortali. Non è stato facile per noi riunirsi, ma non ho potuto mostrarle molto amore. Invece la sto facendo scalare l’altare divino d’ossa, per farsi carico della missione della nostra razza…”

“Il fisico di Rou’er è speciale. Anche se è giovane, è possibile che ottenga il riconoscimento dello spirito sacro e che diventi una vera regina della desolazione… Tuttavia… il dolore nel suo cuore continua a rendermi inquieta.”

Sentendo queste parole, il Ragazzo Pastore esitò lievemente. Dopo aver soppesato le sue parole, disse: “Regina, permetta a Qing Kui di fare un’ipotesi azzardata. Il successore continua a pensare a quel giovane di nome Yi Yun… a causa della loro separazione, il successore ha sorriso raramente…”

“Yi Yun…” La donna sussultò, ma scosse lentamente la testa. “Negli ultimi anni, ho saputo di alcune delle sue azioni. Se fosse stata una persona ordinaria, non sarebbe stato un problema farlo riunire con Rou’er. Tuttavia non lo è. Non possiamo aspettarci che rimanga silenziosamente nella razza della Desolazione. È destinato a causare tumulti in futuro. Ho il presentimento che Rou’er rimarrebbe coinvolta se avesse troppo a che fare con lui.”

“Allora ho deciso con ostinazione di viaggiare da sola e ne ho pagato le conseguenze. Anche questo mi preoccupa. Alcune questioni sono difficili da evitare anche se cerchi di prevenire ogni problema…”

La donna sospirò lievemente. E in quel momento, Jiang Xiaorou aveva già raggiunto la cima del divino altare d’ossa.

Sollevò il bastone del totem con le mani. Le sue ampie maniche calarono già, rivelando le sue braccia bianche come la porcellana. Erano estremamente appariscenti in contrasto con le nuvole rosse che coprivano il cielo.

<em>Wu wu…</em>

Iniziò a soffiare un vento violento.

I lunghi capelli di Jiang Xiaorou e il suo abito rosso furono agitati dal vento. Un’aura vasta, cupa e gelida si diffuse quasi all’istante per queste terre.

Ogni bestia della desolazione iniziò a tremare. Sembrarono percepire qualcosa mentre iniziavano ad alzare le teste e a guardare l’altare divino d’ossa.

Il rumore del vento divenne più forte ed intenso, al punto da sembrare un tuono!

Le nuvole rosse venivano agitate dal vento e sembravano formare un’onda anomala.

In mezzo alle raffiche, il mantello dietro la ragazza svolazzò. Il suo bastone puntava verso il cielo, come se lei stesse ordinando al vento di farla volare tra le nuvole.

<em>Hum hum hum!</em>

Le nubi che si estendevano per decine di migliaia di chilometri iniziarono a radunarsi verso l’altare divino in seguito alle azioni di Jiang Xiaorou. Si formò un enorme turbine rosso tra le nuvole mentre uno sconfinato Potere della Desolazione si radunava al suo interno,. Creò un violento mare d’energia!

In quel momento l’espressione di Jiang Xiaorou era solenne. Il suo sangue sembrò scaldarsi a causa di un antico richiamo.

I tre punti vermigli sulla sua fronte cominciarono a brillare. In alto nel cielo, le nuvole conversero e cominciarono a vorticare verso di lei. Da lontano sembravano un enorme imbuto.

Jiang Xiaorou iniziò a cantare le antiche scritture della razza della Desolazione. Le sillabe delle scritture condensarono brillanti rune rosse che girarono attorno a lei. Anche il totem sul suo bastone sembrò prendere vita.

Alla fine le nuvole rosse nel cielo caddero su Jiang Xiaorou, il suo corpo bello, ma piccolo fu avvolto dal colore del sangue. L’aura cupa e gelida che inondava il mondo cambiò, rimpiazzata da un’atmosfera sgradevole.

Le bestie della desolazione attorno all’altare divino d’ossa non poterono che abbassare la testa mentre erano già prostrate. Sembravano terrorizzate da questo immenso potere.

Le nubi cremisi divennero sempre più turbolente. In confronto, la figura di Jiang Xiaorou era debole e snella come una piuma.

Nonostante fosse avvolto da una quantità sconfinata di Potere della Desolazione, lo sguardo di Jiang Xiaorou rimase calmo.

In quel momento non stava pensando alla razza della Desolazione, né alla sua stirpe che stava per destarsi. Stava ricordando il passato.

Precedentemente, aveva condotto una vita povera nelle Lande Selvagge della Nuvola. Aveva lavorato duramente ogni giorno e anche di notte. Nonostante questo, era comunque preoccupata di non poter ottenere abbastanza cibo.

Momenti così difficili erano completamente insopportabili. Tuttavia, quando ci ripensava, trovò quel briciolo di felicità…

Allora Yi Yun era il suo mondo. Era il suo sostegno spirituale che la spingeva a continuare a vivere.

Era stata felice per Yi Yun quando era cresciuto. Si era riempita di gioia quando Yi Yun era diventato un membro delle truppe del Drago Brillante.

In origine credeva che avrebbe vissuto una vita splendida, ma ordinaria assistendo a come suo fratello minore avrebbe ottenuto grandi successi. Anche se voleva sostenerlo silenziosamente, il fato era stato bizzarro. Era arrivato un giorno in cui era salita su un altare, circondata da innumerevoli orde di bestie della desolazione, per farsi carico di una missione che sembrava così distante e poco familiare…

Aveva ottenuto una posizione molto importante, ma non era ciò che voleva.

Adesso, mentre era sull’altare, poteva solo provare una sensazione indescrivibile di solitudine…


