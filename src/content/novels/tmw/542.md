---
title: Capitolo 542 - Fine delle Prove
pubDate: 2024-06-01T22:46:59.554Z
tags:
    - tmw
---


Il risultato di questa prova era bizzarro. Molte delle grandi fazioni del mondo Tian Yuan presenti trovarono incredibile che Yi Yun e Lin Xintong fossero stati capaci di uccidere Shen Tu Nantian e diversi guerrieri allo stadio del Seme del Dao.

Mentre molti dei giovani venivano messi sotto torchio dai loro Anziani, iniziarono a raccontare cos’era successo nel regno mistico della Grande Imperatrice.

Cominciarono dall’inizio della prova, fino al numero di marchi dell’Empireo che Yi Yun aveva ottenuto, fino alla prova dei demoni mentali, seguita dalla torre dell’Avvento Divino…

Le notizie riguardo ai criteri di valutazione stabiliti dall’antica Grande Imperatrice nella piazza di pietra nera, che andavano dal “Cavaliere” al “Dio Canonizzato”, scioccarono tutti.

Molte fazioni trovavano difficile accettare che i geni impareggiabili che avevano cresciuto con così tanto impegno fossero solo di basso livello agli occhi dell’antica Grande Imperatrice. Alcuni avevano perfino un talento insufficiente…

Questo fece capire alle figure leggendarie quanto fossero difficili le prove del regno mistico.

Tuttavia, nonostante un tale livello di difficoltà, erano stati informati che Yi Yun e Lin Xintong erano riusciti ad ottenere il riconoscimento dell’antica Grande Imperatrice nella torre dell’Avvento Divino. Avevano ottenuto una porzione della sua eredità!

Era semplicemente incredibile.

E a quanto pare, Yi Yun e Lin Xintong avevano già padroneggiato parte dell’eredità, altrimenti il loro livello di coltivazione e potere non sarebbero aumentati così drasticamente.

Logicamente parlando, più era elevato il grado di un’eredità, più sarebbe stato difficile padroneggiarla. Yi Yun e Lin Xintong avevano ricevuto l’eredità solo circa sei mesi fa, così com’erano riusciti a studiarla così velocemente?

“Torneremo nel nostro clan!”

Disse un Anziano con un’espressione truce. Molti Anziani erano invidiosi e gelosi di Yi Yun e di Lin Xintong. Si erano impegnati così tanto, mandando i loro talenti più sbalorditivi delle loro fazioni per partecipare alle prove, ma avevano finito con l’essere eliminati, senza ottenere nulla.

La loro frustrazione era comprensibile.

Era inutile rimanere qui. Molte persone di varie fazioni se n’erano andati, ma alcune famiglie decisero di restare mentre adocchiavano il regno mistico.

Avevano mandato delle persone di nascosto a sorvegliare i dintorni del regno mistico. Volevano vedere se potevano localizzare Yi Yun.

Anche se avevano sentito dai loro talenti che Yi Yun e Lin Xintong avevano intenzione di rimanere in isolamento nel regno mistico della Grande Imperatrice per cento anni, i clan erano ancora sospettosi. Speravano anche di avere un colpo di fortuna.

Mettere persone di guardia dopotutto non sarebbe costato molto…

Allo stesso modo, nemmeno il clan Shen Tu aveva intenzione di andarsene.

Shen Tu Jue e gli altri avevano già accettato la situazione, ma ribollivano comunque di rabbia e non avevano modo di sfogarla.

Non solo Yi Yun aveva sventato il loro complotto contro la famiglia Lin, erano anche stati costretti a rivelare la posizione del regno mistico a causa sua. Aveva anche annientato tutti i loro talenti nel regno mistico della Grande Imperatrice. Perfino il successore del loro clan, Shen Tu Nantian, era morto tragicamente. Era difficile perfino provare a descrivere le loro terribili perdite.

Erano stati loro ad organizzare la spedizione e anche a scoprire il regno mistico, eppure erano stati loro a perderci di più!

“Yi Yun! Lin Xintong!” L’espressione di Shen Tu Jue era cupa. L’aura che emanava fece ristagnare le tempeste vorticanti attorno.

Accanto a Shen Tu Jue c’era la Nonna Mille Mani, che adesso era avvilita. All’improvviso tremò e alzò la testa, rivelando i suoi occhi iniettati di sangue. Sbraitò: “La famiglia Lin deve averlo saputo prima. Per questo se ne sono andati in anticipo! Dobbiamo fargliela pagare! Lin Xintong e Yi Yun non hanno ucciso anche diversi talenti di altri clan? Possiamo formare un’alleanza e attaccare il loro clan, annientandoli tutti!”

“Annientarli tutti?” Shen Tu Jue grugnì freddamente e disse con tono grave: “Non hai sentito? Yi Yun e Lin Xintong hanno già dichiarato di aver troncato ogni legame con la famiglia Lin. Se non sbaglio, dopo che la famiglia Lin tornerà nel suo territorio, inizierà subito a preparare le sue difese, annunciando anche di aver troncato ogni rapporto con Lin Xintong e Yi Yun!”

“È probabile che i due non torneranno nella famiglia Lin per diversi secoli. Visto che il clan Lin non ha l’eredità della Grande Imperatrice, come potresti convincere le altre fazioni a decimare la famiglia Lin? Contro un grande clan dall’eredità profonda, ben preparato, anche se riuscissimo a vincere, subiremmo gravi perdite. Allora, in futuro, una volta che Yi Yun e Lin Xintong matureranno e diventeranno Grandi Imperatori, potrebbero tornare a sistemare i conti. Quando accadrà, tutte le azioni coinvolte nell’attacco soffriranno!”

“Chi vorrebbe fare qualcosa di così stupido?”

“Per quanto riguarda come Yi Yun e Lin Xintong hanno ucciso discepoli di altri clan, potrebbero provare rimpianto per la loro morte, ma è successo in un regno mistico. È prevedibile che ci siano perdite in un regno mistico. Chi ha avuto la peggio può solo biasimare sé stesso per essere stato più debole degli altri. Inoltre sono stati loro a fare un agguato per primi. La ragione non era dalla loro parte. Finché la famiglia Lin pagherà un compenso sufficiente, queste fazioni non perderanno la faccia e forse non penseranno nemmeno più alla questione!”

“In tali circostanze, che utilità ci sarebbe nell’attaccare la famiglia Lin?!” Shen Tu Jue sbuffò freddamente e fece un cenno impaziente che agitò le maniche del suo abito.

La famiglia Shen Tu aveva perso molti talenti. Se fossero andati in guerra contro la famiglia Lin, causando la morte di molti membri della loro generazione più grande, insieme alle perdite dei loro giovani, le fondamenta del clan sarebbero state scosse. Forse sarebbero collassati completamente!

Anche se Shen Tu Jue era infuriato, non si lasciò condizionare dalla sua rabbia. Considerò comunque gli interessi della famiglia.

Per quanto riguardava il bisogno di vendicarsi per la morte di Shen Tu Nantian e degli altri…

“Mille Mani, prendi un po’ di persone e rimani di guardia nell’area. Yi Yun deve avere altre uscite. Se li troverai, falli morire miserabilmente!” Shen Tu Jue fece un cenno con la mano. Sembrava che non fosse disposto a pensare alla questione.

La Nonna Mille Mani annuì con fare triste. I suoi occhi emisero un lampo feroce che assomigliava a quello di un avvoltoio.

Cento anni non erano molto per una guerriera come lei!

Doveva fare a pezzi Yi Yun per sfogare il suo odio!

…

Quindici giorni dopo, sopra una terra vasta e vuota nel mondo Tian Yuan.

C’era un picco solitario torreggiante qui. Svettava tra le nuvole e assomigliava ad un’enorme spada caduta dal cielo che aveva infilzato il terreno. Da lontano, sembrava emanare una lieve aura tagliente che mozzava il fiato.

I venti della montagna soffiavano. Non si poteva vedere un briciolo di verde sul picco. Era pieno di macigni bianchi grigiastri.

Questa vetta era estremamente famosa, visto che era la sede del quartier generale dell’organizzazione numero uno del mondo Tian Yuan, l’Alleanza Marziale.

C’era solo un percorso estremamente ripido che portava alla montagna. Sembrava che fosse stato scolpito da spade e sciabole. Arrivava in alto nel cielo. Solo il minimo errore avrebbe fatto perdere l’equilibrio e la caduta avrebbe ridotto a pezzi una persona.

Un normale guerriero poteva sentire la pressione del picco solo guardando il percorso della montagna. Questo li avrebbe intimoriti inavvertitamente.

In quel momento, sulla lunga strada, due piccole figure stavano scalando velocemente la montagna.

Uno era un giovane con la faccia ricoperta di sangue. L’altro aveva un enorme buco nel petto, insieme ad un'espressione spietata e sinistra, era Shen Tu Nantian!

Erano i due spettri Yin che portavano la divisa della Luna di Sangue…


