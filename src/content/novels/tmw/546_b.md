---
title: Capitolo 546 - Vita precedente e presente (seconda parte)
pubDate: 2024-06-02T02:46:59.554Z
tags:
    - tmw
---


Dopo diversi anni di corteggiamento, alla fine il dodicesimo principe e Bai Yueyin divennero una coppia.

Presto si celebrò un grande matrimonio.

Fu un evento spettacolare. La capitale del Grande Qian tenne un banchetto per dodici giorni. Antichi paesi e sette divine da ogni parte del mondo mandarono emissari per congratularsi.

C’erano numerosi membri d’élite e questa grandezza continuò per diverso tempo.

Dopo il matrimonio, il dodicesimo principe e Bai Yueyin si dedicarono alle arti marziali. Bai Yueyin era limitata dalle sue origini, così anche se era un talento sbalorditivo, era stata limitata dalle risorse e dalla sua eredità. Tuttavia, dopo che si era sposata con il dodicesimo principe non fu più un problema.

Bai Yueyin poteva apprendere la migliore eredità e godersi le migliori risorse. Perfino la piccola setta da cui proveniva si sviluppò in modo sorprendente. Alla fine divenne la numero uno nella grande dinastia Qian.

Bai Yueyin era estremamente talentuosa nelle arti marziali. Dopo aver compensato la sua mancanza d’eredità e di risorse, la sua forza aumentò di netto. Presto diventò un talento senza pari tra i suoi coetanei. Alla fine il suo livello di coltivazione non era così inferiore al dodicesimo principe.

Lei e il dodicesimo principe occasionalmente avrebbero fatto incontri di allenamento, così progredirono insieme e i loro livelli aumentarono rapidamente.

Poco dopo, i due ricevettero i titoli di Sacro Imperatore e Sacra Imperatrice. Uno era anticonformista e sfrenato, a capo dell’antico paese, mentre l’altra era modesta e dalle vedute aperte, era come una madre per il paese.

Entrambi non erano solo incredibilmente potenti, erano anche saggi e astuti. Venivano lodati dalla gente.

In seguito i due parteciparono ad una cerimonia del tè marziale organizzata da diversi antichi paesi. La loro forza impareggiabile impressionò tutti, mostrando l’assoluto dominio del paese del Grande Qian!

In quel momento, la gente pensò che il dodicesimo principe avesse raggiunto il picco della sua vita. E in effetti, molti degli eventi dopo colsero alla sprovvista molte persone.

Diversi anni dopo, mentre il dodicesimo principe e Bai Yueyin stavano viaggiando insieme, entrarono in un regno mistico simile ad una voragine. Lo spazio lì era caotico. Molti membri d’élite erano morti lì. Era un posto in cui molte figure potenti non osavano entrare.

Il dodicesimo principe era sempre stato orgoglioso e disinibito. Entrò nella voragine come voleva, preoccupando la sua scorta.

In queste circostanze, accadde un imprevisto e ci fu un tumulto nello spazio tempo nella voragine. Il dodicesimo principe così fu separato dal resto del gruppo!

Questo terrorizzò i suoi sottoposti. Lo cercarono invano. Lo fecero per due anni, ma non riuscirono a trovarlo.

Non ebbero altra scelta se non lasciare alcune persone di guardia, tornando nel paese del Grande Qian.

Questo inaspettato ribaltamento degli eventi separò Bai Yueyin e il dodicesimo principe.

Dopo che Bai Yueyin tornò nel palazzo, si prese cura del paese del Grande Qian usando la sua posizione da Sacra Imperatrice. La situazione rimase stabile. Tutti lodarono Bai Yueyin per la sua capacità nel farsi carico di questa responsabilità nonostante fosse una donna. Era una benedizione che il paese del Grande Qian avesse una Sacra Imperatrice come lei.

Anche così, la scomparsa del Sacro Imperatore preoccupò i cittadini.

Così passarono vent’anni.

Tutti credevano che il Sacro Imperatore fosse morto nel regno mistico della voragine.

Tuttavia, mentre la gente iniziava ad abituarsi alla sua scomparsa, tornò.

Non solo tornò vivo, ma la sua coltivazione era aumentata drasticamente!

Era riuscito a trovare un tesoro sbalorditivo e i resti di un murale del Grande Dao supremo nelle antiche rovine della voragine!

Aveva padroneggiato una piccola porzione di questi due manuali del Grande Dao parziali. Questo aveva aumentato nettamente la sua forza!

Si poteva dire che fosse il suo destino sfidare le leggi della natura!

L’intero paese festeggiò il suo ritorno.

Tuttavia, prima che la gente potesse preparare banchetti per celebrarlo, ricevettero una notizia sconvolgente che scioccò tutti.

Nel Divino Territorio dello Stato Centrale, un Lord Divino della vecchia generazione stava per morire. Prima di perire, secondo i regolamenti del Divino Territorio, sarebbe stato deciso il prossimo Lord Divino del Grande Mondo.

Ogni cittadino del Divino Territorio dello Stato Centrale aveva i requisiti per diventare un Lord Divino, indipendentemente dall’età o dal genere! Dovevano solo essere abbastanza forti e non aver commesso grandi malvagità.

Quando il Sacro Imperatore sentì questa notizia, si diresse subito verso lo Stato Centrale per lottare per la posizione di Lord Divino del Grande Mondo!

Un Divino Lord di un Grande Mondo aveva un marchio particolare. Erano figure leggendarie.

Anche se l’impero del Grande Qian era stato fondato da molto tempo e controllava vasti territori con una popolazione di miliardi, non aveva mai prodotto un Divino Lord di un Grande Mondo!

Era necessario un impero decine o centinaia di volte più grande. Inoltre la fortuna di un paese avrebbe dovuto raggiungere il suo picco prima di avere la minima possibilità che accadesse!

Anche se tutti nel paese del Grande Qian provavano ammirazione e adoravano il loro Sacro Imperatore, pochissimi erano ottimisti riguardo alla sua lotta per la posizione di Lord Divino.

Era troppo difficile. I suoi competitori erano membri d’élite impareggiabili. Erano figure che superavano di gran lunga la loro comprensione!

Mentre erano preoccupati per il loro Sacro Imperatore, molti cittadini viaggiarono verso il Divino Territorio dello Stato Centrale. Volevano assistere alla piena gloria dell’evento.

Tuttavia la competizione per ottenere il titolo di Lord Divino era misteriosa e incredibile. Le persone ordinarie non avevano possibilità di vederla.

La gente rimasta attorno al Divino Territorio dello Stato Centrale vide solo il cielo illuminarsi. Un’innumerevole quantità di energia vitale del mondo scorreva nel cielo, formando enormi onde. Avvolsero lo Stato Centrale, come se stesse avvenendo una battaglia terribile nel cielo sopra l’antico paese.

Questo scontro durò per più di dieci giorni e dieci notti. Era una battaglia caotica e misteriosa!

La gente non sapeva a che punto fossero. Seppero solo che, al tredicesimo giorno, il loro Sacro Imperatore era tornato.

Indossava un lungo abito lacero. Era da solo a mezz’aria mentre brandiva la sua spada!

Aveva vinto. Aveva sconfitto numerosi rivali e aveva ottenuto la posizione come successore del Lord Divino del Grande Mondo!

La gente del paese del Grande Qian lo acclamò mentre si riempiva di entusiasmo!

Da allora, non era più il Sacro Imperatore del paese del Grande Qian. Era anche il Lord Divino di un Grande Mondo, il Lord dello Yang Azzurro del Divino Territorio dello Stato Centrale!

Il suo cognome era Jian (spada) e, dopo essere diventato Lord dello Yang Azzurro, la gente iniziò a chiamarlo Jian Qingyang (Spada dello Yang Azzurro)!

Il Sacro Imperatore di un paese e anche Lord Divino. Possedeva il sigillo reale. A quel punto, la vita di Jian Qingying era arrivata al suo picco!

Tuttavia la posizione di Lord Divino implicava una grande sfida.

Nei tempi antichi, dopo che le Divinità Antenate che controllavano il Dao Celeste erano state annientate, le leggi del Dao Celeste che erano svanite avevano permeato i dodici Cieli Empirei.

Queste leggi del Grande Dao avevano formato spontaneamente un supremo Marchio del Dao. Ogni Cielo Empireo aveva 72 Marchi del Dao. Erano controllati dai 72 Lord Divini dei Grandi Mondi ed erano anche conosciuti come Sigilli Reali.

Raffinando il sigillo nel proprio corpo si sarebbe ottenuta una forza impareggiabile.

La differenza era davvero netta!

E più alto era il livello di coltivazione, più era difficile migliorarlo. Il divario tra due stadi di solito era un abisso che era impossibile attraversare.

Il Sigillo Reale destava invidia!

Allo stesso tempo, la gente scoprì anche che Jian Qingyang era riuscito a trovare un tesoro e due copie supreme di un’eredità nella voragine.

Le due eredità erano il Manuale dello Yang Divino e il Sacro Manuale dei Nove Inferni!

Erano davvero notevoli.

Nei dodici Cieli Empirei, ogni Cielo aveva il suo Grande Dao supremo. Era qualcosa di predestinato o si poteva dire che fosse una legge del Dao Celeste.

Ogni legge aveva un Canone Divino che si avvicinava ad un Dao Celeste.

Si diceva anche che i dodici Canoni Divini erano stati condensati dopo innumerevoli anni dopo che la Divinità Primordiale Ancestrale era morta…

La gente era più incline a credere in questa ipotesi, che i dodici Canoni Divini fossero il risultato della condensazione del Grande Dao del mondo.

Non importava quale fosse la sua origine comunque, era indubbio che un Canone Divino fosse inestimabile!


