---
title: Capitolo 547 - Punta della Spada
pubDate: 2024-06-02T03:46:59.555Z
tags:
    - tmw
---


Jian Qingyang possedeva un grande tesoro, insieme a due resti di copie di antichi manuali. Controllava anche il Sigillo Reale del Lord Divino. Così molti lo tenevano d’occhio.

Jian Qingyang era sempre stato di vedute aperte. Non si faceva limitare dalle convenzioni e si dedicava alle arti marziali. Aveva anche fatto amicizia con eroi da ogni parte del mondo.

Con gli amici era generoso e li avrebbe aiutati senza chiedere nulla in cambio.

Con i nemici, era fermo e risoluto nell’ucciderli. Non aveva mai mostrato pietà e li avrebbe massacrati tutti senza esitazione!

Jian Qingyang dimostrò la sua forza con il tempo. Dimostrò anche di avere la capacità per mantenere la posizione di Lord dello Yang Azzurro, il numero di persone che lo sfidavano diminuì.

Corrispondentemente, la gente che osava sfidarlo diventò anche più potente!

Alla fine, un giorno, arrivò una figura impareggiabile nel Divino Territorio dello Stato Centrale.

Lo stato centrale era un territorio della razza umana, ma la persona che aveva sfidato Jian Qingyang apparteneva alla razza degli elfi.

Proveniva dai Mari Occidentali ed era famoso perché la gente pensava che un giorno sarebbe diventato un Elfo Divino.

Nei dodici Cieli Empirei, non c’era un rapporto armonioso tra la razza umana e quella degli elfi. Nel corso della storia, avevano fatto due guerre su larga scala. Anche se le due razze in quel momento erano in pace, c’erano sempre piccoli conflitti tra di loro.

Per quanto riguardava la posizione di Lord Divino di un Grande Mondo, non c’erano requisiti di razza.

Se una persona fosse stata abbastanza potente, avrebbe ottenuto il riconoscimento del mondo, permettendole di comandare il Sigillo Reale.

Il Sigillo Reale del Lord Divino era un simbolo d’orgoglio per una razza.

Ora una figura impareggiabile della razza elfica era entrata nella terra degli umani per cercare di portare via il Sigillo Reale, come potevano tollerarlo gli esseri umani?

Quando Jian Qingyang aveva ricevuto la notizia, il suo sguardo si riempì di spirito combattivo e di un senso di entusiasmo indescrivibile.

Aveva sentito parlare di quella persona. Si chiamava Sha Hongxue, gli era stato dato questo nome per via dei suoi capelli rossi. Era una splendida chioma inframezzata da diversi fili argentati.

<em>Nota traduzione: Sha Hongxue (刹红雪), Hongxue significa letteralmente Neve Cremisi, che riflette il colore dei suoi capelli..</em>

Sha Hongxue era estremamente famoso tra gli elfi nei Mari Occidentali. Se poteva essere descritto con una frase, sarebbe stato: “Sono la persona più eccentrica del millennio!”

Era un assoluto eccentrico!

In effetti anche Jian Qingyang lo era, ma, nonostante questo, era una persona diretta a cui piaceva fare amicizia. Era anche cordiale con i suoi cittadini.

Invece Sha Hongxue era diverso. Era eccentrico al punto da volersi distanziare dagli altri. Perfino i geni della sua razza non erano nulla ai suoi occhi.

Molto presto, l’eccentrico Sha Hongxue fece qualcosa di estremamente coerente con il suo carattere. Questa figura impareggiabile della razza elfica era arrivata sulla montagna più alta del Divino Territorio dello Stato Centrale e aveva fatto la sua sfida che conteneva leggi di puro Yang.

Quando finì di scrivere la sua proposta, raggi dorati brillarono, mentre le scritte volavano verso il basso formando parole che si estendevano per centinaia di migliaia di chilometri. Avevano ricoperto tutto il cielo del divino Territorio dello Stato Centrale!

I contenuti della sfida specificavano che la razza degli elfi stava sfidando quella degli umani. Il luogo e l’ora della battaglia erano stati inclusi chiaramente!

Numerosi cittadini dell’intero Divino Territorio dello Stato Centrale videro la sfida diffondersi per il cielo.

Immediatamente le notizie proliferarono rapidamente. Questa figura impareggiabile della razza degli elfi era troppo arrogante!

Innumerevoli membri d’élite umani in molti antichi paesi dello Stato Centrale si infuriarono. Trovavano Sha Hongxue estremamente arrogante perché apparteneva alla razza degli elfi che li aveva sfidati alla loro porta spargendo le sue scritte per tutto il cielo.

Voleva perfino riportare il Sigillo Reale del Lord Divino alla razza degli elfi, ed era completamente inaccettabile!

Jian Qiangyang vide tutto dal Palazzo Divino dello Stato Centrale. Lo spirito combattivo nel suo sguardo aumentò d’intensità.

Era una persona estremamente sicura di sé. Più era eccentrico e potente un avversario, pià si sarebbe entusiasmato!

Inoltre stava per avanzare ad uno stadio completamente nuovo grazie al Manuale dello Yang Divino. Il suo potere sarebbe aumentato drasticamente, così era un momento opportuno per affrontare la sfida di Sha Hongxue. Jian Qianying voleva usare il sangue di Sha Hongxue per scrivere la sua leggenda!

Questa imminente battaglia attirò numero esseri umani impareggiabili. Anche molte figure importanti erano venute ad assistere all’evento, erano tutti arrivati nello Stato Centrale.

Circa un mese prima della data prestabilita, si era radunato già un gran numero di persone nello Stato Centrale. Solo il numero di figure famose arrivava a decine di migliaia di persone. I guerrieri ordinari invece erano innumerevoli.

Allo stesso tempo, Jian Qiangyang entrò in isolamento. Anche se era arrogante, lo era per via della sua forza assoluta. Ma non era ciecamente compiaciuto.

Il suo avversario era molto potente e questa era una battaglia che non poteva permettersi di perdere.

Era la terra della razza umana e ci sarebbero stati miliardi di spettatori. Come poteva venire sconfitto da un elfo?

Inoltre, una volta che fosse stato battuto, avrebbe perso il Sigillo Reale del Lord Divino. Da allora, il Divino Territorio dello Stato Centrale avrebbe perso il suo posto da Lord Divino. Sarebbe stato occupato dalla razza degli elfi dei Mari Occidentali!

Sarebbe stata un’umiliazione assoluta per il Divino Territorio dello Stato Centrale e anche per la razza umana!

Jian Qiangyang era determinato a non perdere.

Si poteva dire che sarebbe stata la battaglia più importante di tutta la sua vita!

Tuttavia Jian Qiangyang era sicuro di vincere. Stava quasi per avanzare al prossimo stadio del Manuale dello Yang Divino, perché… nel regno mistico della voragine, a parte i due manuali dello Yang Divino e dei Nove Inferni, aveva ottenuto un ottimo tesoro.

Erano i resti di una spada. Ad essere precisi, la punta.

La punta era lunga circa trenta centimetri. Era arrugginita e sembrava un rifiuto. Tuttavia, grazie alla sua ispirazione nel Dao della Spada e nelle leggi di puro Yang, Jian Qingyang l’aveva riconosciuta come qualcosa di straordinario!

Il motivo per cui era rimasto nel regno mistico della voragine per due decadi non era solo per ottenere ispirazioni riguardo nel manuale dello Yang Divino, ma anche per usare la punta della spada per comprendere il Dao della Spada.

Ora, sia il suo Dao della Spada che le leggi di puro Yang avevano raggiunto un livello eccezionale.

Se fosse avanzato stavolta, la sua forza avrebbe raggiunto livelli inimmaginabili!

Una volta che fosse accaduto, non importava quanto sarebbe stato forte o eccentrico Sha Hongxue, non avrebbe potuto competere con lui!

Il Sigillo Reale del Lord Divino sarebbe stato destinato a rimanere nello Stato Centrale e nella dinastia del Grande Qian. Sarebbe rimasto nelle mani di Jian Qingyang!

Così, dopo che Jian Qingyang aveva accettato la sfida, aveva scelto di entrare in isolamento.

Cercò di usare l’immensa pressione della battaglia come opportunità per avanzare di livello!

Per assicurarsi di riuscirci, la Sacra Imperatrice Bai Yueyin entrò in isolamento insieme a lui, per aiutarlo ad avanzare di stadio.

La coltivazione di Jian Qingyang all’inizio non procedeva molto bene, ma grazie all’aiuto di Bai Yueyin, che aveva radunato un’enorme quantità di energia di puro Yang, era riuscita ad aiutarlo a controllare il qi vitale del mondo.

Lui e Bai Yueyin si conoscevano da molto tempo e avevano sempre coltivato insieme. La comprensione di Bai Yueyin era buona quanto la sua.

Circa tre giorni prima della battaglia, la coltivazione di Jian Qingyang raggiunse un momento critico.

In quel momento, la sua ispirazione nelle leggi di puro Yang raggiunse il picco. Entrò in uno stato etereo in cui non poteva assolutamente essere disturbato. Tuttavia, nella camera di coltivazione sigillata e con Bai Yueyin a proteggerlo, Jian Qingyang non si sarebbe preoccupato di tali interferenze.

Jian Qingyang era seduto nella sua stanza del Divino Palazzo, completamente concentrato. L’energia di puro Yang fuoriusciva dai suoi pori e dopo ogni circolazione sarebbe stata riassorbita dal suo corpo. L’intera stanza brillava di luce divina.

Jian Qingyang aveva un’espressione serena mentre chiudeva gli occhi. Poteva sentire che stava per avanzare da un momento all’altro. Doveva solo fare un ultimo sforzo…

Tuttavia… non si sarebbe mai aspettato che proprio in quel momento…

“Cha.”

Un debole riverbero dovuto al fendente di una spada. Jian Qingyang, che era in uno stato etereo, quasi non lo sentì. Quando percepì il qi di spada in arrivo, la sensazione di dolore al petto lo aveva già travolto come un’onda anomala!

Durante il momento più critico della sua vita, una spada fredda l’aveva trafitto…

Non se lo era aspettato minimamente. Non se n’era nemmeno accorto…

E così… una spada aveva trapassato il suo petto!

Jian Qingyang aprì gli occhi con incredulità. Energia di puro Yang esplose fuori dal suo corpo, lacerando i suoi vestiti e la pelle, e causando caos nella stanza. La sua energia si agitò, come se stesse per esplodere dai suoi meridiani, facendogli sputare sangue dalla bocca.

E in mezzo a questo flusso caotico, di fronte a lui c’era quella figura familiare. I suoi capelli erano scossi dal vento mentre rivelava il suo viso freddo come il ghiaccio, ma anche splendido come una luna. Era una persona estremamente familiare, ma che adesso non sembrava diversa da un’estranea.

La donna che aveva tenuto stretto innumerevoli volte stava brandendo una spada. E l’altra parte della lama era già apparsa dietro la sua schiena, trapassandogli il cuore!

Bai Yueyin, sua moglie… l’aveva ucciso durante il suo momento più critico?

Il flusso d’aria nella stanza rimase turbolento. Rimase seduto completamente macchiato di sangue. Tuttavia Jian Qingyang sembrò non sentire i tuoni, né il dolore che lui stava sperimentando. Ai suoi occhi, vide solo lo sguardo freddo di Bai Yueyin. Vide solo come tirava fuori lentamente la spada dal suo cuore.

Jian Qingyang ebbe la sensazione che la spada stesse estraendo anche la sua anima.

All’improvviso sporse una mano e afferrò la lama macchiata di sangue. Le sue labbra tremavano mentre il sangue scorreva costantemente.

“Perché…?”

La voce di Jian Qingyang era tremante. Aveva la sensazione di stare avendo un  incubo proprio in quel momento, ma era un sogno da cui non poteva svegliarsi.

Voleva disperatamente sapere il motivo. Anche se fosse morto, voleva sapere il motivo.

Perché l’aveva infilzato?

Ma… la splendida donna vestita di bianco non disse una parola…


