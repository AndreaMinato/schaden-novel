---
title: Capitolo 55 - Su Jie
pubDate: 2023-07-01T14:09:48.027Z
tags:
    - tmw
---


Proprio mentre Yi Yun ci stava pensando, vide l’anziano tirare fuori un pezzo di carta giallo lacero. Assomigliava alla carta igienica che usavano gli abitanti del villaggio. Ma sembrava ancora più cencioso.

La qualità dell’incantesimo era di gran lunga inferiore al manuale del pugno costola di drago osso di tigre che gli aveva dato Lin Xintong.

Sotto lo sguardo dubbioso di Yi Yun, il vecchio grasso si leccò un dito e lo usò come penna per iniziare a disegnare l’incanto con la sua saliva.

“È fatta!”

L’anziano gli diede il pezzo di carta dicendo: “Conservalo bene. Il mio incantesimo vale un patrimonio. Sei fortunato. Perché stai facendo quell’espressione? Non devi versare lacrime di gratitudine.”

Yi Yun accettò senza parole l’incantesimo. La saliva era un pasticcio e si sarebbe seccata presto.

Yi Yun mostrò uno sguardo scettico. Anche se non dubitava della forza del vecchio, temeva che il vecchio lo stesse prendendo in giro. Dopotutto lo scopo di questo incantesimo era proteggere la sua vita!

Se durante un momento critico, messo all’angolo da una bestia della desolazione, avesse tirato fuori quel pezzo di carta ma non avesse fatto nulla…

Era una scena troppo perfetta. Yi Yun non voleva più pensarci. Le bestie della desolazione abbastanza intelligenti avrebbero pensato che Yi Yun fosse stato davvero premuroso a lasciare un pezzo di carta igienica. Avrebbero potuto usarlo per pulirsi il culo dopo averlo digerito.

“Va bene, è fatto tutto. Presto, prepara i piatti per me!” L’anziano grasso tirò fuori un gran numero di pentole e padelle dal suo anello, e le posò di fronte a sé rumorosamente.

Questo fece sospirare con emozione Yi Yun. Una persona dalla posizione importante poteva fare di tutto e avere anche un inventario del genere. Anche mentre viaggiava, avrebbe portato con sé sette od otto pentole.

Non aveva fretta di preparare il pollo cotto nel sale, così porse i suoi rispetti e chiese: “Potrei sapere il nome di questo onorabile anziano?”

Anche se si erano conosciuti e aveva ricevuto molti favori da lui, Yi Yun non sapeva ancora il suo nome.

“Eheh, il mio nome…” Il vecchio si fermò e sembrò abbandonarsi ai ricordi: “È passato molto tempo da quando qualcuno mi ha chiamato. Dato che lo vuoi sapere, ti darò una timbrata.”

Mentre lo diceva, il vecchio tirò fuori un oggetto simile ad un sigillo dal suo anello e lo impresse sul pezzo di carta igienica.

Dopo un po’ di tempo emise una debole luce, lasciando un marchio rosso sul pezzetto di carta.

Nel timbro c’erano due parole: Su Jie.

“Su Jie?” Yi Yun ne fu sorpreso. Questo nome di sicuro era speciale. “Jie” indica calamità o disastro. Di solito i genitori avrebbero scelto un nome fortunato per il loro figlio e raramente avrebbero usato “Jie” per un nome.

“Ricorderò la gentilezza che mi avete mostrato oggi.” Disse con sincerità Yi Yun perché si era reso conto che, nonostante il vecchio Su avesse una gran faccia tosta e fosse avido e taccagno, lo aveva comunque aiutato. E sicuramente non erano bastati un po’ di polli cotti nel sale.

Yi Yun si separò dal vecchio Su. Prima di partire, Yi Yun scrisse la ricetta per il pollo cotto nel sale e alcuni metodi per cucinare usando l’alcol per il vecchio Su. Dei buoni cuochi avrebbero potuto seguire la ricetta e creare piatti deliziosi per lui. Questo era il solo modo in cui Yi Yun avrebbe potuto ricambiare il favore.

E prima che il vecchio se ne andasse, lasciò un po’ di ingredienti a Yi Yun. Dopotutto la vita nelle lande selvagge era troppo dura.

Così, mentre il sole tramontava lentamente, il vecchio Su e Lin Xintong continuarono il loro viaggio. Quando si girarono, Yi Yun era già scomparso tra le montagne. Tutto ciò che rimaneva erano le nuvole che sembravano bruciare nel cielo.

“Maestro, ha una buona opinione di lui?” Chiese Lin Xintong. Dopo che Yi Yun aveva finito di cucinare il pollo cotto nel sale, aveva fatto un breve incontro con Yi Yun, ma non aveva provato di nuovo quella strana sensazione nei suoi meridiani rinsecchiti, deludendola.

Probabilmente era stata solo un’illusione.

Il vecchio Su scosse la testa: “Non ho una buona opinione, solo un po’ di apprezzamento.”

“La sua percettività mi ha scioccato ed è abbastanza fortunato, ma… non saprei come sistemare la sua scarsa costituzione. Se vuole raggiungere uno stadio superiore, avrebbe bisogno di un’enorme quantità di risorse. Sarà troppo difficile!”

In questo mondo molti aspiravano ad essere guerrieri. Ce n’erano tanti quanto i granelli di sabbia dei cinque fiumi Gange, ma quanti ci riuscivano?

“Forse farà un miracolo…” Mormorò tra sé e sé Lin Xintong. Sembrava che si stesse riferendo a Yi Yun, ma anche a sé stessa.

Il vecchio Su rimase sbalordito quando la sentì, ma non disse altro.

Sì, un miracolo…

Era un Divino Maestro della Desolazione ed era estremamente esigente quando si trattava di accettare discepoli. Voleva che avessero costituzioni eccellenti e un talento incredibile nell’arte delle ossa della desolazione. Era troppo difficile. Aveva cercato per centinaia di anni e aveva esaminato innumerevoli giovani di grandi famiglie prima di accettare Lin Xintong.

Ma anche se era estremamente soddisfatto della sua discepola, la ragazza era maledetta dai suoi meridiani Yin, sprecando una potenziale costituzione eccellente.

Era così ridicolo.

“Andiamo… Potremmo non rincontrarlo mai più. Non rimarremo a lungo nel Regno Divino Tai Ah. Quando partiremo, questo ragazzino probabilmente non sarà nemmeno uscito dalla Landa Selvaggia delle Nuvole. Anche se ne uscisse, sarebbe difficile per lui mettere piede fuori dal Regno Divino Tai Ah in tutta la sua vita. Il Regno Divino Tai Ah è troppo grande.”

Il vecchio Su provò un po’ di rimpianto. Il ragazzino aveva così grandi aspirazioni, ma era nato nel posto sbagliato e non aveva una costituzione adatta ad allenare le arti marziali. Era avvilente.

“Non rincontrarlo mai più?” Lin Xintong divenne assorta mentre ricordava la strana sensazione che aveva provato quando aveva affrontato Yi Yun per la prima volta. Sembrava che i suoi meridiani Yin rinsecchiti si fossero attivati brevemente.

Tuttavia gli eventi dopo avevano dimostrato che c’era il 99% di possibilità che fosse solo una sua illusione, ma Lin Xintong non era disposta a rinunciare nemmeno a quel briciolo di speranza. Forse il suo maestro sarebbe riuscito a darle qualche spiegazione?

“Maestro, avrei qualcosa da dirti…” Disse all’improvviso Lin Xintong.

“Oh? Cosa succede?” Rispose il vecchio Su con un’espressione solenne mentre rallentava il passo.

Lin Xintong descrisse nel dettaglio cosa aveva sentito. Sentendo questo, il vecchio Su ne fu sorpreso, i meridiani secchi si erano attivati? Che motivo poteva esserci?

Non poté che accarezzarsi la barba assorto.

Il vecchio Su aveva trascorso gli ultimi anni a fare ricerche sui Meridiani Yin nel tentativo di curarli, ma aveva fallito più volte. Grazie a queste ricerche però pochi potevano saperne più di lui sui meridiani Yin.

I meridiani Yin erano troncati e incapaci di trattenere energia, come un pozzo che non poteva più produrre acqua. Ma da ciò che Lin Xintong aveva detto, aveva sentito un lieve flusso di energia quando aveva lottato contro Yi Yun!

Anche se fosse stata un’illusione, il vecchio Su lo prese sul serio.

“Andiamo nel clan tribale Tao prima. Mi sono già accordato con il capo delle truppe del Drago Brillante e gli ho chiesto di radunare informazioni riguardo all’aura delle Nuvole Viola. Dopo che riceverò il rapporto, potremo discuterlo nel dettaglio!”

Il motivo principale per cui il vecchio Su era venuto qui era per la nascita delle Nuvole Viola. Voleva sapere se erano nati dei tesori in questo posto e se avesse potuto usarli per sfidare il fato, riconnettendo i meridiani bloccati di Lin Xintong!

Per quanto riguardava Yi Yun, poteva essere stata un’illusione di Lin Xintong e quindi il vecchio Su non aveva molte speranze, ma non avrebbe trascurato alcun dettaglio, così aveva intenzione di indagare sulla questione.



