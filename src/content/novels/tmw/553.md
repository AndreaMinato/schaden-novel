---
title: Capitolo 553 - Il Sesto Piano
pubDate: 2024-06-02T09:46:59.556Z
tags:
    - tmw
---


Yi Yun e Lin Xintong rimasero di fronte ai due ritratti a riflettere.

Avevano appena sperimentato le vite del Lord dello Yang Azzurro e dell’antica Grande Imperatrice rispettivamente. Avevano visto il mondo e capito le leggi Yin-Yang con i loro occhi.

Questa era una rara opportunità per loro.

Si guardarono negli occhi a vicenda. Sentivano di aver approfondito il Sutra del Cuore della Grande Imperatrice e, se avessero iniziato a coltivare adesso, non ci sarebbe voluto molto tempo per loro per coltivare con successo l’energia spirituale del Midollo di Giada e quella dei Nove Yang.

“Chi si sarebbe immaginato che il mondo Tian Yuan nascondesse un segreto del genere. Il mondo in cui siamo è solo un contenitore sigillato e il mulinello eterno nell’Abisso del Cimitero degli Dei è il nucleo del sigillo. È solo un enorme oggetto magico per bloccare…”

Yi Yun si ricordava ancora della prima volta in cui era arrivato nel mondo Tian Yuan. Era fluttuato sopra il Mare Inattraversabile e aveva visto montagne ripide dall’aspetto liscio. Da lontano parevano mura divine che ricoprivano l’orizzonte.

Allora, Yi Yun era rimasto colpito dall’aspetto magnifico del mondo Tian Yuan, solo adesso si era reso conto che era un oggetto magico!

“L’antico demone malvagio nell’Abisso del Cimitero degli Dei è troppo terrificante. Solo per sigillarlo di nuovo, perfino il Lord dello Yang Azzurro e l’antica Grande Imperatrice non sono mai più tornati… Alla fine non sono riusciti a completare il sigillo e adesso la responsabilità di questa missione è ricaduta sulle nostre spalle…” Lin Xintong sospirò. C’era un po’ di esitazione nel suo sguardo, ma era anche molto più determinata.

Nel regno mistico della Grande Imperatrice, aveva trovato un modo per curare i suoi meridiani naturalmente scollegati. L’antica Grande Imperatrice era come una maestra per lei. Naturalmente non avrebbe trascurato la missione che le era stata affidata. Inoltre, la famiglia Lin era nel mondo Tian Yuan, sia Su Jie che la matriarca Lin erano le persone più care per lei, oltre a Yi Yun. Non sarebbe rimasta a guardare mentre il mondo Tian Yuan veniva distrutto.

Lin Xintong si girò verso Yi Yun. Notò che era silenzioso e teneva gli occhi chiusi, come se stesse riflettendo su tutto ciò che aveva visto. Dopo molto tempo, sussurrò: “Xintong, andiamo alla porta. Credo che ora potremo entrare.”

Mentre parlava, Yi Yun uscì dalla sala al terzo piano della torre dell’Avvento Divino. Lin Xintong lo seguì silenziosamente. Stava ripercorrendo le orme dell’antica Grande Imperatrice che aveva seguito il Lord dello Yang Azzurro così tanti anni fa.

I due salirono per le scale. Camminarono lentamente, passo dopo passo.

Superarono una porta di luce dopo l’altra. Ci misero un’ora intera prima di arrivare al sesto piano.

Era la cima della torre dell’Avvento Divino.

Quando erano venuti qui per la prima volta, la porta era serrata e immobile.

Dopo aver coltivato per cinque anni e aver sperimentato le vite dell’antica Grande Imperatrice e del Lord dello Yang Azzurro, Yi Yun e Lin Xintong tornarono di nuovo di fronte alla porta, ma la loro mentalità era completamente diversa rispetto a prima.

Si guardarono negli occhi l’un l’altra mentre appoggiavano i palmi sulla porta.

“Bam!”

Il loro qi vitale esplose!

Gli antichi motivi complessi sulla porta pesante iniziarono ad accendersi uno dopo l’altro. Le leggi di puro Yin e Yang si agitarono tra i loro corpi.

Il bagliore emanato dall’antica porta iniziò ad aumentare d’intensità mentre illuminava l’intera torre.

Yi Yun e Lin Xintong fecero circolare la loro energia più che potevano, mentre lo Yin e lo Yang si intrecciavano nel vuoto, formando un’immagine del Grande Dao.

L’antica porta sembrò sciogliersi mentre crepitava. Alla fine i due lati della porta si aprirono lentamente dal centro.

Ormai Yi Yun e Lin Xintong avevano trascorso sei anni nel regno mistico della Grande Imperatrice. Finalmente erano riusciti ad entrare nell’ultimo piano!

<em>Boom!</em>

La porta si aprì completamente, come se un pezzo di storia polveroso fosse stato spinto via, e un’aura primordiale si manifestò ancora prima che potessero entrare.

Sembrava che dietro la porta ci fosse un paio di occhi che stavano attraversando il mare del tempo e li stava guardando da lontano.

Pareva che fosse riecheggiato un sussurro dalla sala. Non si sapeva a chi appartenesse questa voce. Era un suono vago che sembrava stesse chiamando qualcuno o raccontando una storia che nessuno sapeva.

Questa sensazione speciale fece trattenere il respiro a Yi Yun e a Lin Xintong. Qualcosa lì stava entrando in risonanza con Yi Yun.

Fece un respiro profondo e, tenendo Lin Xintong per mano, entrò lentamente nella porta.

Dentro era sorprendentemente silenzioso.

Erano stati i primi ad entrare in uno spazio sigillato da così tanti anni. Era solo una camera silenziosa.

Di fronte a loro c’era un tavolo di legno, sopra dei tappetini di bambù.

Il tavolo era liscio e pulito. I motivi del legno erano evidenti ed erano illuminati da una lampada dalla luce tremolante di colore turchese. Il briciolo di illuminazione assomigliava al bagliore delle stelle di notte.

Non si sapeva per quanti anni fosse rimasta accesa la lampada. Sembrava che il proprietario di questa stanza non se ne fosse mai andato.

Dopo aver guardato il tavolo di legno, Yi Yun non poté che avvicinarsi ad esso.

Allora, molto probabilmente il Lord dello Yang Azzurro si era seduto qui…

Yi Yun si sedette e, in trance, la voce che aveva sentito prima riecheggiò di nuovo nelle sue orecchie. Sembrava che una figura invisibile fosse seduta lì come lui, a recitare un poema.

Non era un’allucinazione di Yi Yun, ma una voce vera.

Il Lord dello Yang Azzurro era sparito, ma la sua aura e la sua voce erano rimaste. Anche se era passato così tanto tempo, potevano ancora manifestarsi in questa stanza.

Questo dimostrava quanto era profonda e misteriosa la comprensione delle leggi del Lord dello Yang Azzurro.

E una persona del genere era impotente contro la figura terrificante nel mulinello eterno…

Yi Yun guardò il tavolo di legno con fare assorto. C’era un disco nero non molto appariscente sopra. A parte questo, trovò anche un sacchetto di broccato accanto.

Yi Yun raccolse il disco nero e all’istane apparì un’intensa risonanza. Il qi vitale di Yi Yun ne fu trascinato mentre eruttava. Il disco circolare si accese e proiettò un’immagine.

Era l’immagine di una piccola torre.

“È la torre dell’Avvento Divino.” Esclamò Lin Xintong.

Anche Yi Yun ne fu sorpreso. Il disco circolare aveva proiettato la torre e, quando lo sondò con attenzione, rimase ancora più sbalordito.

Il disco circolare era nucleo principale della torre dell’Avvento Divino!

Con il gettone dello Yang Azzurro in mano, Yi Yun esaminò il disco con la sua percezione. All’improvviso sentì di poter percorrere ogni angolo della torre dell’Avvento Divino. Tutto lì adesso era alla sua portata.

Era una sensazione davvero meravigliosa.

“È questo il nucleo della torre dell’Avvento Divino?”

Indovinò Lin Xintong.

Yi Yun annuì e un po’ di entusiasmo trapelò dal suo sguardo.

Precedentemente, l’eredità che aveva ottenuto poteva gestire solo una piccola porzione della torre, ma con questo disco sarebbe riuscito a controllare l’intera torre dell’Avvento Divino!

Finché avesse raffinato il disco della formazione, ne sarebbe diventato il vero proprietario!

La torre dell’Avvento Divino non era solo un posto dove si tenevano delle prove, era anche una caverna immortale e un oggetto magico.

Una volta che Yi Yun fosse stato abbastanza forte, avrebbe potuto alimentarlo con la sua energia insieme a Lin Xintong, sfoderando un potere devastante e capace di sigillare montagne e fiumi!

Allora, non importava che nemici avessero incontrato, avrebbero potuto bloccarli!


