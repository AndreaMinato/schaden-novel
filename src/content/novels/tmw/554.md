---
title: Capitolo 554 - Vero Oro Taiyi
pubDate: 2024-06-02T10:46:59.556Z
tags:
    - tmw
---


<em>Nota traduzione: “Taiyi” (太乙) letteralmente, secondo tronco celeste, può significare “suprema unità”, essere il nome di una divinità o di una stella nella costellazione del Dragone.</em>

Sul tavolo di legno, accanto al disco della formazione, c’era un sacchetto di broccato e vicino una scatola di legno laccata.

Yi Yun sentiva lievemente che dovevano esserci oggetti straordinari in entrambi.

Precedentemente, la gente aveva immaginato che ci fosse una camera dei tesori della Grande Imperatrice nel regno mistico. E se non si sbagliava, probabilmente era questo il posto giusto.

Tuttavia era molto diversa dalle aspettative della gente.

I tesori erano pochi, ma ognuno di essi era estremamente prezioso.

Yi Yun aprì la scatola di legno. Dopo milioni di anni, il contenitore emise una luce blu ghiaccio dalle incisioni e sollevò una foschia gelida.

Yi Yun concentrò lo sguardo e vide una forcina nella scatola di legno.

La forcina sembrava essere fatta di cristallo. Ad un’estremità c’era incisa una vivida ghiandaia blu, dall’altra era ricoperta di motivi runici dall’aspetto misterioso.

Sembrava un tesoro.

Yi Yun guardò la forcina e sentì che lo sguardo che aveva percepito fuori dalla porta proveniva da questo oggetto.

Quando la tenne in mano, ebbe la sensazione che qualcuno lo stesse osservando…

Yi Yun la sondò e si rese conto che conteneva l’aura dell’antica Grande Imperatrice. Dopotutto non coltivava le leggi di puro Yin, così ebbe difficoltà a comprenderle.

“Questa forcina è un tesoro lasciato dall’antica Grande Imperatrice. Xintong, puoi raffinarla.” Yi Yun la passò a Lin Xintong, che annuì e prese la forcina.

Nemmeno Lin Xintong poteva comprendere l’aura della forcina. Poteva sentire vagamente che l’antica Grande Imperatrice aveva lasciato molta aura del Dao e ispirazioni al suo interno.

Questo conferiva un po’ di qualità spirituale alla forcina, dando la sensazione di essere osservati.

Tralasciando il fatto che la forcina poteva essere usata come un oggetto del Dao, solo indossarla avrebbe permesso di ottenere ispirazioni. Era un’ottima opportunità per Lin Xintong.

Poi Yi Yun rivolse la sua attenzione al sacchetto di broccato.

Era delle dimensioni di un palmo e leggero. Quando Yi Yun lo esaminò, si rese conto che conteneva un vasto spazio indipendente.

Era un Sacchetto Cosmo.

I Sacchetti Cosmo erano simili agli anelli interspaziali e venivano usati per immagazzinare tesori.

Tuttavia, diversi anelli interspaziali avevano una durata limitata. A seconda della qualità dell’anello, dopo decine di millenni, lo spazio all’interno si sarebbe destabilizzato e prima o poi sarebbe crollato completamente.

Il Sacchetto Cosmo nelle mani di Yi Yun però non l’avrebbe fatto. Non sarebbe collassato nemmeno dopo miliardi di anni.

Dato che ora il Sacchetto Cosmo non aveva un proprietario, Yi Yun lo poté aprire facilmente.

Lo spazio nel Sacchetto Cosmo era molto ampio. Era migliaia di volte più grande degli anelli interspaziali che Yi Yun possedeva, ma questa vastità fece risaltare un oggetto in particolare.

Era alto due metri e sembrava una statua di pietra.

La sua superficie era coperta da splendidi motivi runici che assomigliavano a fiamme.

In quel momento, la comprensione delle leggi di puro Yang era estremamente profonda. Dovette darci solo un’occhiata per rendersi conto che questi motivi runici erano apparsi perché questo pezzo di pietra era stato posto in una terra di puro Yang. Dopo milioni di anni, il Grande Dao del puro Yang aveva formato questi segni.

Yi Yun divenne pensoso mentre toccava gentilmente la pietra.

La pietra era pesante e dura, ma nell’istante in cui Yi Yun la toccò, apparirono diverse fessure sulla sua superficie!

“Pa! Pa! Pa!”

Risuonò una raffica di lievi crepitii mentre le fenditure aumentavano e diventavano più nette. Sembravano ragnatele.

“Oh?”

Lin Xintong ne fu allarmata. La strana pietra naturalmente era un tesoro che era stato posto qui, ma perché si era spaccata nel momento in cui Yi Yun l’aveva toccata?


“Non c’è da preoccuparsi!”

Yi Yun fece un cenno mentre fissava intentamente la strana pietra. La sua comprensione delle leggi di puro Yang naturalmente era più profonda di quella di Lin Xintong. Dato che era un oggetto divino nato in una terra dallo Yang supremo, sapeva cosa stava succedendo.

Il numero di fessure aumentò e diventarono sempre più profonde. Dopo un po’ di secondi, luce dorata fuoriuscì dalle crepe.

Questi raggi formarono un arcobaleno splendido.

“Pa! Pa! Pa!”

Accompagnati da luce dorata, gli strati esterni della pietra iniziarono a cadere.

Nel momento in cui atterrarono, divennero polvere bianca e si dispersero per il terreno.

Lin Xintong non poté che strizzare gli occhi perché la luce era troppo intensa.

Alla fine, gli strati esterni crollarono tutti e uno strano oggetto lungo un metro cadde a terra.

Era completamente liscio e sembrava un feto raggomitolato nel ventre di sua madre…

Di colore oro scuro, sembrava estremamente pesante e metallico, così come mai assomigliava ad un feto?

“Cos’è?” Non poté che chiedere Lin Xintong.

“Un oggetto divino cresciuto in una terra dallo Yang estremo…” Yi Yun toccò piano l’oggetto color oro scuro mentre esaminava i motivi del Dao sulla sua superficie.

In questo mondo, le terre di estremo Yang potevano essere pozzi profondi di lava o nuclei di stelle speciali.

L’energia di puro Yang in queste aree superava ogni immaginazione. Perfino un potente esperto che coltivava le leggi di puro Yang forse sarebbe stato ridotto in cenere se fosse entrato in posti del genere.

Tuttavia, esistevano oggetti divini che potevano assorbire l’essenza dell’ambiente attorno e manifestarsi gradualmente.

Dopo milioni di anni di raffinamento, questi oggetti raggiungevano una qualità e un valore indescrivibili.

“Se non sbaglio, questo è Vero Oro Taiyi!” Spiegò Yi Yun, perché conosceva di più il dao del puro Yang rispetto a Lin Xintong.

“Vero Oro Taiyi!” Lin Xintong ne fu sbalordita. Mentre guardava di nuovo l’oggetto prezioso, le brillarono gli occhi. Un oggetto divino di questo livello era praticamente una leggenda.

Una strana pietra che aveva assorbito l’essenza del mondo, raffinandosi in una terra di estremo Yang, avrebbe formato una runa del Dao naturale che sarebbe assomigliava alla forma nomologica più primordiale. La strana pietra che poteva raffinarsi da sola al punto da diventare una Vera Divinità.

Era praticamente perfetto.

“È proprio un materiale prezioso. Se viene usato per forgiare un’arma, creerebbe un artefatto divino. Sfortunatamente è troppo difficile raffinarlo!”

Lin Xintong scosse piano la testa. Sia lei che Yi Yun non erano capaci di trattare Vero Oro Taiyi.

Come potevano essere in grado di raffinare un oggetto naturale divino formatosi negli inferni del puro Yang?

“È molto prezioso, ma per il momento non possiamo usarlo…”

Mentre Lin Xintong diceva queste parole, Yi Yun rimase assorto di fronte al Vero Oro Taiyi. Toccò piano le rune del Dao sulla sua superficie e poi uno strano bagliore apparì nei suoi occhi.

Disse contento: “Non c’è bisogno di raffinarlo. So come usarlo. È già un tesoro divino che è stato temprato dagli inferni dello Yang estremo. Ha un valore inimmaginabile!”


