---
title: Capitolo 556 - Energia Converge nel Corpo
pubDate: 2024-06-02T12:46:59.556Z
tags:
    - tmw
---


Yi Yun aveva preso il controllo della personificazione del Vero Oro Taiyi e, stringendo i pugni, le sue nocche emisero subito dei crepitii.

Il fisico nato dal Vero Oro Taiyi poteva essere fatto di carne e sangue, ma in termini difensivi, era di molto superiore al Vero Oro Taiyi stesso.

Non solo, anche se era un materiale eccellente per immagazzinare energia di puro Yang, era comunque un metallo privo di vita. Non poteva ottenere ispirazioni sulle leggi del Grande Dao o percepire il mondo.

Tuttavia un corpo in carne ed ossa era diverso. Yi Yun ebbe la sensazione che la sua coscienza fosse connessa al mondo tramite la personificazione!

Era una sensazione davvero meravigliosa. Anche se il Cristallo Viola poteva connettersi all’energia vitale del mondo ed era ancora più notevole del Vero Oro Taiyi, Yi Yun aveva la sensazione che l’artefatto divino stesse solo vivendo temporaneamente nel suo cuore.

Il Cristallo Viola era un oggetto divino e, sfortunatamente, Yi Yun non era ancora riuscito a raffinarlo completamente. Di conseguenza, non era in grado di controllarlo appieno. Fino ad ora, poteva usare solo una frazione dei suoi poteri.

La personificazione di Vero Oro Taiyi però era diversa. Dopo averci impiantato una porzione della sua coscienza, ne aveva preso il controllo completamente.

In questo modo, questo corpo poteva connettersi al cielo e alla terra. Dava una sensazione completamente diversa a Yi Yun”

“Che incredibile fisico del feto del Dao! È perfettamente compatibile con l’energia di puro Yang. Sento però che è vuoto, che fame!”

Yi Yun stava cercando di adattarsi a questo nuovo corpo. Dato che la personificazione era appena nata, l’essenza del cielo e della terra che il Vero Oro Taiyi aveva assorbito per miliardi di anni era stata tutta usata per produrre questo fisico..

E ora il corpo poteva connettersi perfettamente al qi vitale del mondo, ma i suoi meridiani e il suo dantian erano completamente vuoti. Non assorbivano affatto qi vitale del mondo.

Un fisico del feto del Dao divino poteva avere una connessione perfetta con l’energia del mondo, ma adesso era privo di energia. Questo fece sentire molta fame a Yi Yun.

Era come un uomo forte che non aveva mangiato per quattro o cinque giorni, sentiva di potersi finire un intero agnello arrostito da solo.

Yi Yun sentì che avrebbe potuto inghiottirsi un piccolo sole in un unico boccone se ne avesse avuto uno a portata di mano!

“Andiamo!”

Con una semplice frase, Yi Yun prese il Sacchetto Cosmo e uscì dalla porta del sesto piano.

Scese a grandi passi dalla scala fino alla camera di coltivazione del quinto piano.

Non poteva più aspettare. Saltò nella pozza di lava con il suo corpo di Vero Oro Taiyi.

La pozza era molto profonda. Precedentemente, Yi Yun si era potuto immergere nella pozza di lava, ma a causa dei limiti portati dal suo livello di coltivazione, doveva spendere costantemente qi vitale per resistere al calore. Ogni tanto sarebbe dovuto uscire per fare una pausa.

Tuttavia la personificazione di Vero Oro Taiyi non avrebbe avuto problemi del genere.

Il Vero Oro Taiyi era nato in un posto di estremo Yang!

La qualità dell’energia contenuta in quelle terre di estremo Yang poteva non essere pura quanto la pozza di lava qui, ma la loro intensità probabilmente era di gran lunga superiore rispetto a questa piscina di lava. Perfino una figura impareggiabile come l’antica Grande Imperatrice avrebbe avuto difficoltà a resistere in un posto simile!

E il Vero Oro Taiyi era riuscito a temprarsi in un posto del genere per miliardi di anni, così chissà quanto era potente!

Si poteva dire che fosse molto difficile trovare qualcosa che potesse distruggere il Vero Oro Taiyi nel mondo Tian Yuan.

Nel momento in cui entrò nella pozza di lava, Yi Yun sembrò una bestia della desolazione estremamente assetata e affamata che era appena saltata in una pozza di nettare. Iniziò a bere e a mangiare a volontà.

“Buzz!!”

Grandi quantità di energia di puro Yang si precipitarono nella personificazione di Yi Yun, facendo apparire un enorme vortice nella pozza. Il potere terrificante formò un mulinello mentre il corpo del giovane sembrò diventare un pozzo senza fondo. Perfino il loto rosso iniziò a venire trascinato dalla corrente, facendolo scappare impaurito.

All’inizio il loto rosso era grato a Yi Yun e spesso lo aiutava a coltivare. Quando il giovane aveva bisogno di energia di puro Yang, il loto rosso avrebbe preso l'iniziativa di procurargliene un po’. Tuttavia stavolta radunò le forze e si nascose.

Non poteva essere biasimato, il ritmo con cui la personificazione assorbiva energia di puro Yang era troppo intenso. Inoltre, visto che il Vero Oro Taiyi era un tesoro di grado celeste, aveva inorridito il loto rosso.

Il Vero Oro Taiyi nato in una terra di estremo Yang sconosciuta era di gran lunga superiore al loto rosso in quanto a qualità. Così c’era anche un’intimidazione dovuta alla differenza tra le loro energie.

Il vortice continuò per trenta minuti mentre enormi quantità di qi del cielo e della terra si precipitavano nella personificazione di Yi Yun.

Perfino nella stanza era rimasta poca energia di puro Yang. L’avrebbe recuperata in pochi giorni, ma un ritmo del genere allarmò Lin Xintong. Dopotutto, precedentemente, quando aveva coltivato con Yi Yun, non erano mai riusciti a ridurre l’energia nella stanza.

Alla fine, Yi Yun sentì che l’energia nella personificazione di Vero Oro Taiyi aveva raggiunto il limite.

“Crackle!”

Le giunture della personificazione di Vero Oro Taiyi emisero rumori esplosivi simili a rocce che si scontravano l’una con l’altra.

“Boom!”

La lava scoppiò mentre Yi Yun balzava fuori dalla pozza!

“Ahahah!”

Mentre l’energia scorreva nel suo corpo, la sensazione di sazietà fece ridere Yi Yun. Si sentiva troppo bene!

Un’energia di puro Yang così potente gli diede la sensazione di essere un vulcano che stava eruttando. Gli venne l’impulso di combattere per sfogare la sua energia.

“Che potere. È una difesa invincibile. Questa personificazione è troppo potente!”

Yi Yun guardò la personificazione di Vero Oro Taiyi con un bagliore entusiasta negli occhi.

La personificazione di Vero Oro Taiyi era assolutamente straordinaria anche solo in quanto a difese. Chi poteva distruggere un corpo fatto da Vero Oro Taiyi?

Per quanto riguardava la resistenza, era inutile dirlo. Era un fisico del feto del Dao. Poteva connettersi all’energia del mondo e immagazzinare un’immensa quantità di energia di puro Yang nel corpo. Era una macchina da combattimento instancabile.

Tuttavia, il suo potere difensivo sarebbe dipeso dal livello di coltivazione di Yi Yun. Dopotutto, un attacco dipendeva dalle ispirazioni nelle leggi e dalla comprensione delle mosse, insieme ai progressi nelle proprie tecniche di coltivazione.

Era qualcosa che non poteva che dipendere dal vero corpo di Yi Yun.

“Yi Yun, questa personificazione è proprio un tesoro!”

Lin Xintong era contenta per lui.

Yi Yun rise: “Sì, il Lord dello Yang Azzurro ci ha lasciato un oggetto così divino. Avrò solo questa personificazione. Xintong, puoi avere il resto!”

I tesori nel sesto piano erano principalmente la personificazione di Vero Oro Taiyi, la forcina di giada piena d’essenza della Grande Imperatrice e il disco della formazione che controllava la torre dell’Avvento Divino.

Avevano dovuto dividersi i tesori a causa delle limitazioni delle leggi Yin Yang.

Tuttavia il disco della formazione poteva essere raffinato sia da Yi Yun che da Lin Xintong.

Lin Xintong scosse la testa e tirò fuori il disco dal suo anello interspaziale. “Yi Yun, credo che sia meglio che lo raffini tu. Hai già raffinato il gettone dello Yang Azzurro, complementerà il disco. Dovrai raffinarli completamente entrambi per controllare appieno la torre.”

Lin Xintong passò il disco a Yi Yun. Notando che stava per rifiutare, aggiunse: “Yi Yun, non discutere con me su questo. Se non fosse stato per te, sarei morta sia alla prova delle reliquie che nelle pianure gelate. Forse sarei caduta nelle mani di Shen Tu Nantian e sarei andata incontro ad un fato ancora più miserabile. E adesso non solo sto curando i miei meridiani naturalmente sconnessi, ho anche ottenuto l’eredità della Grande Imperatrice. Sto spianando il mio percorso delle arti marziali. Questo tutto grazie a te. È stata una fortuna per me incontrarti.”

“Se, in futuro, potrai diventare un potente coltivatore come il Lord dello Yang Azzurro, o anche superarlo, allora sarò anche io come l’antica Grande Imperatrice. Non importa cosa deciderai, ti seguirò silenziosamente e ti sosterrò.”

Le parole di Lin Xintong erano sincere. Era sempre stata orgogliosa e fredda, rivelando raramente le sue emozioni. Ora però Yi Yun sentì calore al cuore.

MIse da parte silenziosamente il disco della formazione e prese le mani di Lin Xintong dicendo: “Xintong, è stata una fortuna incontrarti anche per me.”


