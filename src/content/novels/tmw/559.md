---
title: Capitolo 559 -Uscire dal Regno Mistico della Grande Imperatrice
pubDate: 2024-06-02T15:46:59.557Z
tags:
    - tmw
---


Mentre lo schermo di luce scintillava, il qi celeste del mondo attorno si addensò, come se si stesse condensando.

In quel momento, un’enorme ombra si stava avvicinando lentamente dal profondo del mare. Sembrava sulla superficie fosse schizzato uno strato di inchiostro.

“Cos’è quello?!” Un discepolo della setta Bai Ling lo notò, ma lo disse usando una trasmissione di qi vitale, perché temeva di fare rumore.

Questa bestia terrificante non doveva essere uno squalo assetato di sangue, era un gigante.

“Splash!”

Grandi quantità d’acqua si separarono e scrosciarono come cascate. Un’enorme testa nera emerse dalla superficie del mare.

La testa nera era coperta da alghe, cirripedi e conchiglie. Nessuno sapeva da che profondità fosse arrivata.

Nel momento in cui aprì gli occhi, sembrava un’enorme roccia nera con due punti scintillanti che facevano tremare la gente.

Attorno alla sua testa c’erano diversi squali neri grigiastri che assomigliavano a draghi dei fiumi. Stavano nuotando scompostamente, sollevando onde ancora più forti.

Vedendo questa scena, le pupille di Zhou si rimpicciolirono mentre cominciava a sudare freddo!

“Drago dei Mari dagli otto tentacoli, è davvero il Drago dei Mari dagli otto tentacoli?”

Le labbra della ragazza dal volto ovale sbiancarono mentre mormorava tra sé e sé. Aveva sentito di questo mostro terrificante perché molti libri della setta ne parlavano.

Il nome di questo mare era dovuto a questa creatura.

Il Drago dei Mari dagli otto tentacoli non era un drago, ma un enorme polpo. I suoi otto tentacoli assomigliavano ai draghi dei fiumi. Non solo era estremamente distruttivo, ma all’estremità di ogni tentacolo c’erano un paio di fauci.

Solo il Drago dei Mari dagli otto tentacoli poteva attaccare le navi spirituali delle piccole sette vicine, causando tragedie!

Il Drago dei Mari dagli otto tentacoli era sicuramente uno dei signori di questa regione. Per quanto riguardava gli squali assetati di sangue che la setta Bai Ling stava cacciando, era come plankton per il Drago dei Mari dagli otto tentacoli.

La pillola esca dei mostri di basso livello non avrebbe attirato una creatura così terrificante, doveva essere venuto qui per via del qi vitale del mondo che di solito era il segno della comparsa di un tesoro!

A Zhou si gelò il sangue.

Sentiva che la sua sfortuna avesse raggiunto il picco. Aveva visto apparire un tesoro la prima volta che aveva portato una squadra di discepoli nel mare profondo e, adesso, avevano incontrato questo mostro!

Sotto la pressione del Drago dei Mari dagli otto tentacoli, non osò scappare. Era un mostro davvero aggressivo. Avrebbe ucciso ogni essere umano nelle vicinanze ed era estremamente veloce, così scappare sarebbe stato praticamente un suicidio!

Tuttavia, se fossero rimasti qui, il Drago dei Mari dagli otto tentacoli forse li avrebbe scoperti per via della sua ottima percezione, di questo passo erano destinati a morire!

Rendendosi conto di questo, Zhou iniziò a sudare freddo.

In quel momento, il Drago dei Mari dagli otto tentacoli spalancò le fauci. Il suo enorme corpo sembrò sfuggire dalla superficie dell’acqua, facendola schizzare fino al cielo e oscurando la visuale. Pareva che stesse cercando di divorare il vortice.

Le potenti fluttuazioni d’energia troncarono completamente la percezione di Zhou e degli altri. Non potevano più sentire cosa stava succedendo.

“Boom!”

Ci fu un’esplosione e il Drago dei Mari dagli otto tentacoli tornò sulla superficie dell’acqua. Stava ancora ondeggiando i tentacoli e sembrava che non fosse riuscito a divorare il vortice d’energia!

Tuttavia, la scena dopo allarmò Zhou.

All’improvviso erano apparsi un giovane e una donna tra gli strati di foschia marina!

L’uomo sembrava essere sulla ventina. Indossava una bandana turchese e sembrava davvero ordinario. Pareva uno scolaro mortale.

La donna indossava un lungo abito turchese. Un velo sottile nascondeva il suo volto. Tuttavia, dal suo fisico e dai contorni distinguibili del suo viso, era facile immaginare che fosse una donna impareggiabile.

Che questa coppia apparsa all’improvviso sopra il mare fosse qui per il tesoro?

Stavano per venire uccisi dalle grandi fauci del Drago dei Mari dagli otto tentacoli?

Zhou trattenne il respiro. Era già in pericolo, così non poteva preoccuparsi di questa coppia.

Per lui, perfino i membri della giovane generazione di una grande fazione del mondo Tian Yuan, figuriamoci la loro piccola setta, non avrebbero potuto competere con il Drago dei Mari dagli otto tentacoli.

La coppia apparsa all’improvviso fu colta un po’ alla sprovvista quando videro questa scena.

Tuttavia sembravano solo sorpresi, non furono colti dal panico.

“Cosa succede, Yi Yun? Sembra che questo polpo voglia attaccarci…” Lin Xintong era stata sorpresa nel constatare che erano stati attaccati subito dopo che erano apparsi nel regno mistico.

Yi Yun disse: “Forse è stato attirato dall’energia emanata dal regno mistico della Grande Imperatrice. Per sicurezza, ho scelto l’uscita più ad est dall’entrata principale. È a decine di milioni di chilometri di distanza e, dato che ci è voluto molto tempo per aprire il passaggio, dev’essere fuoriuscita l’energia pura del regno mistico. Così non è sorprendente che abbia attirato questa bestia della desolazione!”

Yi Yun e Lin Xintong erano rimasti in isolamento nella torre dell’Avvento Divino per diversi anni. Erano certi che la grandi fazioni nel mondo Tian Yuan non avrebbero abbandonato l’eredità della Grande Imperatrice. Anche la misteriosa organizzazione della Luna di Sangue avrebbe potuto attaccarli.

Queste persone si sarebbero appostate sicuramente vicino al regno mistico per avvistarli nel caso fossero usciti. Forse avevano perfino creato una grande formazione che ricopriva decina di migliaia di chilometri. Finché ci fosse stata una fluttuazione di qi vitale spaziale, sarebbero subito accorsi!

Così, finchè avessero usato un portale per entrare nel Mare Inattraversabile, sarebbero stati scoperti.

Allora, usare la tecnica del Cambiamento delle Stelle sarebbe stato inutile visto che avrebbero sospettato subito delle loro identità.

Così Yi Yun aveva scelto l’uscita più lontana.

La Luna di Sangue non avrebbe potuto trovarli a decine di milioni di chilometri di distanza, fino ai mari meridionali del mondo Tian Yuan. Non potevano sorvegliare uno spazio così ampio usando una grande formazione. E anche se l’avessero fatto, sarebbe stato inutile sopra un mare così enorme, dove si spostavano innumerevoli guerrieri. Non potevano sorvegliarli tutti.

Per usare questa uscita, Yi Yun aveva consumato una grande quantità di energia e ci aveva messo molto tempo ad aprire questo passaggio. Così naturalmente era fuoriuscita più energia.

L’energia del regno mistico della Grande Imperatrice era estremamente pura e raffinata. Il qi del mondo sparso e il potere della desolazione del Mare Inattraversabile non erano nulla al confronto.

Le bestie marine, abituate alla mancanza di energia da molto tempo, non avevano mai visto un’energia del mondo così densa naturalmente.

Così era comprensibile che il Drago dei Mari dagli otto tentacoli l’avesse scambiato per il segno della comparsa di un tesoro.


