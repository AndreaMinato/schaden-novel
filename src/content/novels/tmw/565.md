---
title: Capitolo 565 - Insulto
pubDate: 2024-06-02T21:46:59.558Z
tags:
    - tmw
---


Le fiamme continuarono a bruciare. Mentre teneva la spada di Lin Qing, Gongsun Yang mostrò un sorriso rilassato. Era dieci anni più grande di Lin Qing, così a meno che non si fosse geni impareggiabili era impossibile compensare questo divario.

“Tsk, il temperamento della signorina Qing di sicuro è irritabile!”

Gongsun Yang rise smodatamente mentre aumentava la sua forza e una fiamma impetuosa percorse la spada di Lin Qing. La lama iniziò a tremare così vigorosamente che Lin Qing quasi lasciò la presa sull’impugnatura.

Si morse le labbra e usò tutte le sue forze per mantenere la presa. La sua spada non era di buona qualità, ma l’aveva accompagnata fin dall’infanzia, così era legata emotivamente ad essa. Tuttavia ora sentiva un calore insopportabile provenire dalla sua spada e i suoi occhi si velarono di lacrime.

Che ingiustizia!

Non aveva mai subìto un’ingiustizia così grave in tutta la sua vita!

Sapeva che c’erano diversi Anziani attorno all’entrata principale della montagna della famiglia Lin. Potevano vedere questa scena, ma non apparirono.

Non potevano essere biasimati. Questo perché anche la setta del fuoco Li e altre grandi organizzazioni avevano mandato i loro Anziani nelle vicinanze. Se un Anziano della famiglia Lin fosse intervenuto, sarebbero accorsi anche loro. Se fosse scoppiata una battaglia, prima o poi la famiglia Lin avrebbe sofferto.

Questa situazione la stava facendo sentire impotente!

Diversi discepoli della famiglia Lin dietro Lin Qing non poterono più resistere e furono sul punto di intervenire.

I lacchè di Gongsun Yang naturalmente non sarebbero stati da meno. In termini di forza, la setta del Fuoco Li era molto più forte del clan Shen Tu e superava la famiglia Lin.

“Perché? State per fare la vostra mossa?” Gongsun Yang mostrò un ghigno. Era sicuro del forte supporto di cui godeva. Sapeva anche che la famiglia Lin non avrebbe osato fare una mossa.

In quel momento, nella foresta di bambù lontana, Yi Yun aveva visto tutto. Il suo sguardo divenne freddo. Premette una mano sul suo anello interspaziale…

“Yi Yun, cosa stai facendo?” Lin Xintong trasmise la sua voce quando notò la sua reazione.

Yi Yun scosse la testa: “Dato che siamo determinati ad affrontare la Luna di Sangue, dobbiamo comunque apparire. Non importa se lo faremo un po’ di giorni prima.”

Lin Xintong fece un respiro profondo. Come poteva rimanere tranquilla vedendo com’erano stati umiliati i discepoli della famiglia Lin? Tuttavia non aveva alternative.

Esortò Yi Yun: “Non causare troppi guai, altrimenti darebbe troppi problemi alla famiglia Lin.”

“Non preoccuparti. Mi so controllare.” Mentre parlava, Yi Yun era già uscito dalla foresta.

L’aspetto modificato dalla tecnica di Yi Yun era alto e magro. Aveva un aspetto ordinario ed era un viso così comune che nessuno lo avrebbe riconosciuto in una folla di persone. Indossava una maglia nera e un cappello di bambù, la sua postura gli dava una forte aura di mistero.

In quel momento, stava per scoppiare una battaglia di fronte all’entrata della famiglia Lin. Quando Yi Yun apparì, tutti rimasero sbalorditi.

“Chi va là?!” Gridò Gongsun Yang. Yi Yun lo guardò di sottecchi, ma si limitò ad ignorarlo.

<em>Oh?</em>

Gongsun Yang si accigliò. Aveva goduto di una posizione importante per diverso tempo. Adesso aveva l’occasione di entrare nell’Unione del Dao Celeste per allenarsi e naturalmente era diventato arrogante. Venire disprezzato in questo modo gli faceva bruciare il cuore di rabbia.

Momentaneamente si dimenticò di mettere in difficoltà Lin Qing. La sua ispezione in realtà non era parte dei suoi incarichi per l’Alleanza Marziale, voleva umiliare la famiglia Lin e prendersi delle libertà con una giovane talentuosa della famiglia Lin.

Yi Yun gettò un’occhiata verso tutti i presenti e disse con noncuranza: “Provengo dal Mare Orientale. Ho allenato tecniche della sciabola in un’isola solitaria nel Mare Meridionale. Dopo averla padroneggiata, sono diventato impareggiabile nella via della sciabola. Così, sono venuto nelle zone centrali, sperando di sconfiggere ogni membro d’élite delle aree centrali, così da poter ottenere il titolo di grande esperto della sciabola! Ho sentito che le tecniche di spada della famiglia Lin sono leggendarie, così sono venuto a sfidarvi!”

Non solo la gente della setta del fuoco Li rimase sbalordita, ma anche i membri della famiglia Lin.

Chi era questo tipo? Non era troppo stravagante? Aveva detto di essere impareggiabile nella via della sciabola? Voleva sfidare ogni membro d’élite del mondo Tian Yuan da solo?

“Ahahahah!”

I guerrieri della setta del Fuoco Li scoppiarono a ridere. Normalmente, chi osava dire parole del genere doveva essere un completo idiota, specialmente considerato il fatto che aveva detto di provenire dal Mare Meridionale.

Che sorta di posto era il Mare Meridionale? Il Mare Meridionale era la regione più a sud del Mare Inattraversabile e c’erano solo poche piccole isole nel Mare Meridionale, popolate solo da selvaggi. Più ci si inoltrava nel Mare Meridionale, più rado sarebbe stato il qi vitale del mondo, che sarebbe risultato in una mancanza di tesori.

Come poteva un ambiente così terribile fare nascere un talento?

Un idiota che proveniva da un posto del genere probabilmente aveva sconfitto un po’ di piccole tribù, così aveva pensato di essere invincibile. Come poteva immaginarsi quanto fossero terrificanti i clan delle aree centrali?

"Perché state ridendo?” Yi Yun guardò Gongsun Yang e disse con disprezzo: “Sono venuto qui a spaventare la famiglia Lin e a sfidare i loro geni. Non sembri provenire dalla famiglia Lin, vai a nasconderti in un angolo! Non disturbarmi!”

Mentre parlava, gli occhi di Yi Yun brillarono con orgoglio mentre mostrava un atteggiamento sdegnoso.

In lontananza, Lin Xintong quasi si mise a ridere.

Yi Yun era troppo immerso nel suo ruolo. Lei sapeva perché aveva parlato così. Il motivo per cui era intervenuto in quel modo era per impedire che la gente sospettasse che avesse rapporti con la famiglia Lin. Sennò avrebbe causato problemi per loro.

Sentendo la derisione e vedendo lo sguardo sprezzante di Yi Yun, Gongsun Yang non poté più sorridere. Come poteva tollerare insulti del genere?

“Chi sei?! Come osi parlarmi così?! Sai chi sono io?! Mi fa pena un indigeno del Mare Meridionale. Anche se ti dicessi la mia identità, non capiresti! Uccidere una persona come te sarebbe un insulto per una persona come me che può entrare nell’Unione del Dao Celeste! Tuttavia, dato che insisti a morire, esaudirò il tuo desiderio! Se voglio ucciderti, nessuno al mondo potrebbe salvarti!”

Mentre parlava, Gongsun Yang lasciò la presa sulla spada di Lin Qing e cercò di dare un pugno in faccia a Yi Yun!

Le sue mani erano ancora percorse da una fiamma rossastra e un calore esplosivo avanzò con fare esplosivo!

Se una persona fosse stata colpita in faccia da questo attacco sarebbe rimasta sfigurata!

Tuttavia Yi Yun si limitò a sogghignare di fronte alla “Mano della Fusione Metallica Infernale”. “Tu? Non sei nemmeno degno di farmi usare la mia sciabola!”

Anche lui sporse la mano per colpire Gongsun Yang. Le sue azioni potevano essere descritte solo come estremamente arroganti.

Gongsun Yang rise per la furia. Trovava incredibile pensare che ci fosse una persona così sciocca da suicidarsi stupidamente. La sua Mano della Fusione Metallica Infernale poteva distruggere armi di metallo, così avrebbe potuto ridurre in cenere il nemico anche se era disarmato!

“Sta attento alla fiamma!”

Vedendo che Yi Yun non aveva intenzione di evitarlo, Lin Qing mandò frettolosamente una trasmissione della voce. Anche se l’uomo strano apparso all’improvviso sembrava pazzo, l’aveva salvata dopotutto, così Lin Qing non desiderava che morisse.

Tuttavia, prima che la sua trasmissione della voce finisse, la mano di Yi Yun si era già scontrata con quella di Gongsun Yang!

“Crack!”

Le loro dita si scontrarono e fiamme rosse esplosero. Il terreno sotto di loro sprofondo mentre grandi quantità di sabbia si trasformarono in lava!

Nella torre dell’Avvento Divino, Yi Yun si era immerso giornalmente nella lava di puro Yang, così come poteva essere minacciato da quel briciolo di leggi elementali del fuoco di Gongsun Yang.

Yi Yun afferrò la mano di Gongsun Yang e sogghignò: “Ti fai avanti con questa misera tecnica? Mi stavo chiedendo quanto eri potente.”

Gongsun Yang fu colto alla sprovvista. Si era aspettato che la mano di Yi Yun sarebbe stata ridotta in cenere dalle fiamme che stava emanando. Ma ora sembrava che Yi Yun non sentisse nulla, invece un’energia terrificante e incontrollata iniziò a precipitarsi nella sua mano.

“Tu… tu…”

Questa energia era troppo potente ed ebbe la sensazione che la sua mano si stesse per rompere!

Prima che Gongsun Yang finisse di parlare, Yi Yun scosse la mano destra, come se stesse scuotendo un serpente che aveva appena catturato!

“Crackle!”

Riecheggiò il crepitio di ossa che si rompevano mentre Gongsun Yang gridava. Alla mano che Yi Yun aveva afferrato erano scoppiate tutte le giunture e il braccio si era dislocato. Adesso si era afflosciato, privo di forze!

E in quel momento, Yi Yun non ci andò piano con lui. Afferrò il suo braccio penzolante e lo trascinò via come un bambino. Poi usò l’altra mano per schiaffeggiargli la faccia.

“Pa!”

Con uno schiocco, Gongsun Yang gridò e crollò a terra.

Metà della sua faccia era stata spaccata da Yi Yun. La scioccante impronta sanguinante di un palmo era stata impressa sulla sua faccia.

Tuttavia Yi Yun non si fermò. Lo tirò di nuovo e gli diede un rovescio.

Così colpì l’altra metà della faccia di Gongsun Yang. Lo schiocco risuonò nelle orecchie di tutti quanti!

Gongsun Yang vomitò una boccata di sangue e gli caddero un po’ di denti!

“Tu… tu…” Gongsun Yang era rimasto completamente stordito. Gli tremò la voce mentre cercava di parlare.

Ma in quel momento Yi Yun alzò di nuovo la mano…

“Aspetta… aspetta…”

Gongsun Yang aprì di nuovo la bocca, ma il palmo di Yi Yun si abbatté su di lui, dandogli una raffica di schiaffi.

“Pa! Pa! Pa! Pa!”

Riecheggiò una serie di schiaffi mentre Yi Yun colpiva entrambi i lati della faccia di Gongsun Yang. La testa del giovane tremò come un sonaglio mentre gli schiaffi atterravano su un lato e poi l’altro della sua faccia.

Il sangue continuò a scorrere dagli orifizi del suo viso mentre i denti volavano fuori dalla sua bocca insieme a poltiglia di carne.

Dopo un po’ di secondi, Gongsun Yang era stato sfigurato in modo orribile. Gli schiaffi gli avevano tirato via perfino la pelle!

In disparte, Lin Qing e gli altri discepoli della famiglia Lin guardarono la scena ad occhi spalancati.

“Cosa diavolo… è successo?”

Che sorta di persona era questo coltivatore del Mare Meridionale? Come poteva essere così potente?

A Gongsun Yang piaceva vantarsi e aveva detto di essere abbastanza potente da poter competere con Yi Yun e Lin Xintong senza il minimo imbarazzo. In effetti era uno dei migliori talenti della setta del Fuoco Li in termini di forza. Pochi dei suoi coetanei nella famiglia Lin avrebbero potuto sconfiggerlo.

Come poteva venire picchiato così malamente da una persona dalle origini sconosciute?!

Quella persona non aveva usato la sciabola proprio come aveva detto! Aveva distrutto la Mano della Fusione Metallica Infernale e teneva bloccato Gongsun Yang come se fosse un bambino, picchiandolo quanto voleva. La differenza di forza tra di loro non era insignificante!

Era evidente che questo coltivatore che poteva distruggere così facilmente Gongsun Yang senza brandire la sua spada fosse davvero impareggiabile. Non sembrava più un’esagerazione sfidare tutti i geni d’élite del mondo Tian Yuan.

Era come se si fossero imbattuti per strada in un uomo vestito in modo ordinario che aveva dichiarato di essere l’imperatore. E quando avevano controllato, si erano resi conto che aveva detto la verità!

Esisteva davvero una persona del genere nelle isole del Mare Meridionale?

I discepoli della famiglia Lin ne furono davvero sorpresi. I lacchè di Gongsun Yang invece erano spaventati per via della malvagità di Yi Yun. Nessuno di loro osò cercare di salvare il loro capo e poterono solo rimanere a guardare mentre veniva malmenato brutalmente.

Proprio mentre Yi Yun stava picchiando Gongsun Yang quasi al punto da ucciderlo, una voce feroce risuonò da lontano: “Fermati, spregevole mostriciattolo!”


