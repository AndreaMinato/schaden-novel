---
title: Capitolo 566 - Stadio dell’Apertura Yuan
pubDate: 2024-06-02T22:46:59.558Z
tags:
    - tmw
---


Il ruggito riecheggiò da lontano come un tuono.

Yi Yun però lo ignorò e non si fermò. Continuò a schiaffeggiare Gongsun Yang finché il suo corpo non si afflosciò, come se fosse stato privato delle sue ossa. Poi lo gettò via come un cane morto.

Dopodiché Yi Yun si girò per affrontare la persona che stava accorrendo.

C’erano tre persone in totale. Due provenivano dalla setta del Fuoco Li, mentre l’altra indossava un abito giallo su cui era ricamato l’emblema del clan Shen Tu, rendendo evidente la sua identità.

Da quando il clan Shen Tu era diventato nemico totale della famiglia Lin, la famiglia Shen Tu sarebbe intervenuta in qualsiasi questione che riguardava la famiglia Lin, anche senza che andasse a loro beneficio.

Le tre persone sembravano sulla cinquantina. Quando arrivarono volando, la loro posizione era aggressiva e pareva che volessero spellare vivo Yi Yun.

Yi Yun si era allenato in isolamento nella torre dell’Avvento Divino per sette anni e la sua forza era aumentata nettamente. Visto che aveva il Cristallo Viola e l’Occhio Celeste, poteva capire facilmente il loro livello di coltivazione.

Il loro livello andava oltre il Seme del Dao, erano allo stadio dell’Apertura Yuan.

La coltivazione metteva enfasi sui primi cinque stadi dall’allenamento del corpo per porre delle fondamenta, per poi iniziare a radunare energia nel corpo.

Quando il sangue di un guerriero conteneva qi viola e il suo midollo fosse diventato completamente rosso, allora avrebbe raggiunto lo stadio del Sangue Viola.

Le fondamenta Yuan erano i passi iniziali. Il seme nomologico piantato nelle fondamenta Yuan era lo stadio del Seme del Dao.

Una volta che il seme fosse germogliato, avrebbe formato le fondamenta Yuan e sarebbe maturato lentamente fino a diventare un torreggiante albero del Dao Celeste.

E gli stadi iniziali della germinazione dell’albero del Dao Celeste, come il seme sarebbe uscito fuori dalle fondamenta Yuan era conosciuto come “Apertura Yuan”.

Fare germinare il seme del Dao non era semplice. Anche se i guerrieri potevano condensare un seme nomologico, potevano non essere in grado di farlo germogliare per tutta la vita perché le loro fondamenta Yuan non erano abbastanza solide o per via della qualità troppo bassa del loro seme nomologico.

Un Seme del Dao simile era anche conosciuto come seme morto.

Essere in grado di fare germinare il Seme del Dao per avanzare allo stadio dell’Apertura Yuan, dimostrava di essere tra i migliori coltivatori dello stadio del Seme del Dao.

Nel Regno Divino di Tai Ah, un esperto all’Apertura dello Yuan sarebbe stato considerato un Saggio.

I miliardi di persone nell’intero Regno Divino di Tai Ah non sarebbero state in grado di produrre un solo Saggio in un periodo di qualche millennio.

E anche se ne fosse apparso uno, sarebbe riuscito ad avanzare a stento, rimanendo per sempre negli stadi iniziali dell’Apertura Yuan.

Tuttavia, anche così, sarebbero state considerate figure potenti pari al Divino Imperatore. Potevano fondare un antico clan e la sua famiglia si sarebbe goduta una perpetua prosperità.

Per quanto riguardava il mondo Tian Yuan, c’erano numerosi esperti lì e non era qualcosa con cui il Regno Divino di Tai Ah poteva competere. Anche così, i guerrieri all’Apertura Yuan non erano comunque comuni nel mondo Tian Yuan ed erano considerate figure importanti che potevano dominare in certi aspetti.

Ad esempio, Yi Yun prima aveva ucciso un Drago dei Mari dagli otto tentacoli nel Mare Nebbioso dei Mostri, salvando diversi discepoli della setta Bai Ling. La setta Bai Ling era una delle fazioni più famose in quella regione, ma il loro Grande Anziano era solo negli stadi intermedi dell’Apertura Yuan.

Un Grande Anziano del genere era sufficiente a creare una deterrenza e gli avrebbe permesso di diventare il guardiano di una setta.

Per quanto riguardava chi superava davvero lo stadio dell’Apertura Yuan, erano conosciuti dalla gente comune come Re Empirei!

Le fazioni che avevano Re Empirei erano sicuramente le più potenti nel mondo Tian Yuan. Includevano la famiglia Lin, la setta del Fuoco Li e il clan Shen Tu.

Questi clan comprendevano pochi Re Empirei. Quando Shen Tu Nantian aveva preparato una trappola nella prefettura Chu usando Yi Yun per attirare allo scoperto il Ragazzo Pastore, aveva invitato un Re Empireo, il Re Empireo dei Diecimila Fantasmi.

Il Re Empireo dei Diecimila Fantasmi aveva unito le forze con molti esperti dell’Apertura Yuan per affrontare il Ragazzo Pastore, ma alla fine era stato annientato. Perfino il Re Empireo dei Diecimila Fantasmi era stato ucciso dal Ragazzo Pastore e, per questo, Shen Tu Nantian aveva perso molto prestigio nel suo clan.

In seguito, Shen Tu Nantian avrebbe potuto riconsolidare la sua posizione sposando Lin Xintong, ma i suoi piani erano stati sventati da Yi Yun. Era stato gettato nelle prigioni della famiglia Lin per subìre una tortura brutale ed era stato anche derubato. Alla fine, il clan Shen Tu aveva dovuto pagare un caro prezzo per recuperarlo.

A quel punto, Shen Tu Nantian aveva perso ogni credibilità. Aveva fatto la sua ultima scommessa nel regno mistico della Grande Imperatrice, ma stavolta… aveva anche perso la vita.

I guerrieri dell’Apertura Yuan avevano una certa posizione nel clan Shen Tu e potevano diventare Anziani. Anche la Nonna Mille Mani era solo al picco dell’Apertura Yuan.

In questi anni, la Nonna Mille Mani stava conducendo membri del suo clan per pattugliare le aree attorno al mulinello eterno nel Mare Inattraversabile. Aveva usato tutte le sue ricchezze per creare diverse grandi formazioni, così da poter monitorare un raggio di cinquantamila chilometri attorno al regno mistico. Non le sarebbe sfuggito il minimo cambiamento.

Aveva giurato di scovare Yi Yun e non era diversa da un demone impazzito.

Per quanto riguardava questo Anziano che era stato mandato dal clan Shen Tu, la sua responsabilità era di monitorare le attività della famiglia Lin. Era agli inizi della fase intermedia dell’Apertura Yuan.

“Spregevole mostriciattolo! Ti ho ordinato di fermarti, sei sordo?!”

L’Anziano della setta del Fuoco Li era pieno di intento omicida. Era stato lui ad urlare, ma Yi Yun l’aveva ignorato completamente. Come poteva tollerare che un membro della giovane generazione lo ignorasse?

Fissò Yi Yun. In quanto guerriero all’Apertura Yuan, aveva attivato da tempo il suo Occhio Celeste e aveva anche una tecnica che gli permetteva di esaminare le persone.

Anche se Yi Yun era misterioso e sembrava che stesse usando una tecnica mistica per nascondere il suo livello, facendolo sembrare falso e reale allo stesso tempo, questo Anziano della setta del Fuoco Li poteva comunque percepire che il suo livello non superava lo stadio dell’Apertura Yuan. Aveva solo un talento sorprendente.

In tal caso, allora Yi Yun era solo un membro della giovane generazione.

“Fratello Gongsun, perché stai sprecando fiato con lui. Catturalo e mandalo alla setta del Fuoco Li affinché lo sistemino!”

Disse l’Anziano del clan Shen Tu, che stava per attaccare Yi Yun. In quel momento risuonò la voce di un vecchio dall’entrata della famiglia Lin. “Aspettate per favore!”

Tutti si volsero verso la fonte del suono e videro un uomo di mezz’età paffuto dagli occhi rotondi e piccoli volare fuori dall’entrata della montagna.

Poteva essere grasso, ma era sorprendentemente veloce. Era già arrivato velocemente.

Era un Anziano della corte esterna che si occupava della sicurezza della famiglia Lin. non era appropriato che apparisse in un conflitto tra giovani, ma adesso non aveva altra scelta che intervenire.

“Non siate avventati per favore. Cos’è successo?”

L’uomo di mezz’età paffuto prese il ruolo di mediatore. Il suo aspetto innocuo lo faceva sembrare una brava persona.

Tuttavia Yi Yun notò un po’ di divertimento nel suo sguardo mentre guardava le condizioni terribili di Gongsun Yang.

Senza dubbio i membri della famiglia Lin erano infuriati visto quanto erano stati messi sotto pressione da diverse fazioni, insieme all’Alleanza Marziale, per così tanti anni.

“Qiao, smettila di fare il finto tonto. Qualcuno della mia setta del Fuoco Li è stato picchiato così malamente all’entrata della montagna della tua famiglia Lin. La tua famiglia Lin deve rispondere della questione!” Disse con rabbia l’Anziano.

L’uomo di mezz’età paffuto si chiamava Lin Qiao. Aveva il compito di mantenere la sicurezza della famiglia Lin, così era naturale che conoscesse l’Anziano della setta del Fuoco Li che li stava monitorando.


