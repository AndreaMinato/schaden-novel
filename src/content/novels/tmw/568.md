---
title: Capitolo 568 - Mancanza di rispetto
pubDate: 2024-06-03T00:46:59.559Z
tags:
    - tmw
---


Mentre Yi Yun guardava l’Anziano della setta del Fuoco Li, mostrò un lieve sorriso. Ora che era tornato nel mondo Tian Yuan con Lin Xintong per affrontare la Luna di Sangue, stava fingendo di essere un talento impareggiabile oltremare.

E in quanto talento dei territori d’oltremare, Yi Yun aveva già deciso che personalità mostrare; disinibita ed estremamente orgogliosa. Dal suo atteggiamento sembrava che fosse l’unico degno d’attenzione al mondo.

Così, era nettamente diverso dall’impressione silenziosa e contemplativa che dava di solito.

Yi Yun asciugò lentamente il sangue dalla lama della sciabola mentre lanciava un’occhiata di sottecchi verso l’Anziano della setta del Fuoco Li dicendo: “Tutto qui lo stadio dell’Apertura Yuan!”

Questa frase era piena di disprezzo. Fece arrossire l’Anziano della setta del Fuoco Li!

“Vuoi proprio morire!” Il suo cuore bruciava di rabbia. Il bastone nelle sue mani iniziò a piegarsi per via del potere terrificante.

Il bastone aveva un’ottima flessibilità e poteva immagazzinare energia. Una volta che lo usava, solo la forza che emetteva era davvero terrificante.

Mentre il bastone si piegava, il corpo dell’Anziano della setta del Fuoco Li emanò sempre più qi vitale. Sembrava essere diventato un buco nero mentre assorbiva il l’energia vitale del mondo.

Chiunque avrebbe capito che stava usando tutta la sua potenza!

Inizialmente, aveva sottovalutato Yi Yun, perché aveva pensato che fosse solo un membro della giovane generazione.

Ora, si sarebbe impegnato per annientarlo.

In quel momento, Yi Yun si pulì le maniche dalle macchie di sangue. Non guardò nemmeno l’Anziano della setta del Fuoco Li e non lo prese sul serio.

Questo tipo di insolenza profonda fino all’osso ammutolì i giovani attorno.

Era davvero sicuro di sé. Bisognava sapere che, durante il primo scambio, Yi Yun non si era ritirato illeso. Era rimasto lievemente ferito. Ora che l’Anziano della setta del Fuoco Li avrebbe scatenato tutta la sua forza, sarebbe stato davvero terrificante. Molto probabilmente una persona arrogante come Yi Yun sarebbe stata sconfitta brutalmente.

Yi Yun brandì con noncuranza la sciabola mentre il suo sguardo ardeva di spirito combattivo.

Essendo rimasto in isolamento nel regno mistico della Grande Imperatrice, Yi Yun aveva passato la maggior parte del tempo a ponderare sul Sutra del Cuore della Grande Imperatrice. Ma il suo livello di coltivazione aveva già raggiunto le fasi avanzate dello stadio del Seme del Dao.

In quanto guerriero di ventitré anni nelle fasi avanzate del Seme del Dao, aveva già seminato i suoi coetanei nel mondo Tian Yuan. Inoltre aveva capacità combattive che superavano di gran lunga i guerrieri al suo stesso livello.

C’era uno stadio di differenza tra un coltivatore del Seme del Dao e uno all’Apertura Yuan, ma Yi Yun aveva reso possibile l’impossibile.

“Distruggilo. Questo tipo è troppo terrificante! Ora che siamo nemici, una volta che cercherà vendetta in futuro, non potremo competere con lui!” L’Anziano del clan Shen Tu trasmise la sua voce. I tre Anziani erano giunti ad un accordo unanime. Avevano già espresso la loro intenzione di ferire Yi Yun e di riportarlo indietro nella setta del Fuoco Li per interrogarlo sotto tortura.

Questa sorta di ostilità avrebbe sempre causato una vendetta nel mondo dei guerrieri. Era inevitabile.

Naturalmente non sarebbero rimasti ad attendere la morte, così dovevano uccidere Yi Yun!

Tre Anziani allo stadio dell’Apertura Yuan trasmisero la loro voce usando qi vitale e attaccarono allo stesso momento senza preavviso!

Una volta che un esperto allo stadio dell’Apertura Yuan faceva la sua mossa, sembrava che muovessero la terra e fossero devastanti quanto un mare impetuoso.

Erano a metà della durata delle loro vite e avevano già consumato tutto il loro potenziale. Era impossibile per loro fare ulteriori progressi, ma il qi e il sangue nei loro corpi non si era indebolito. La loro energia eruttò come un vulcano mentre si intrecciava, facendo tremare la terra!

“Oh no!”

“Ritiriamoci! Presto!”

Sia i membri della giovane generazione della famiglia Lin che quelli della setta del Fuoco Li cambiarono espressione vedendo questa scena. Una battaglia di questo livello li avrebbe fatti a pezzi!

Come poteva un membro della giovane generazione resistere ad un attacco così terrificante?!

“Queste persone… non badano nemmeno più alla loro reputazione!”

Nella tempesta, Lin Qiao poteva vedere chiaramente i tre vecchi allo stadio dell’Apertura Yuan che si stavano coalizzando contro il giovane. Si stavano approfittando della loro superiorità numerica e d’età. Inoltre avevano fatto un attacco improvviso. Avevano sferrato colpi a tutta forza all’inizio. Questo per assicurarsi di uccidere Yi Yun, anche a costo di perdere la faccia!

Dato che la situazione era arrivata a questo punto, Lin Qiao non poteva più ignorarli. Spinse i palmi e il suo qi vitale si agitò, formando un grosso lago nel vuoto.

Erano le leggi elementali dell’acqua che coltivava Lin Qiao. Usò l’acqua per ostacolare i movimenti dei nemici, tuttavia non riuscì a raggiungerli in tempo e non poteva competere contro tre di loro.

Gli attacchi dei tre Anziani avevano già raggiunto Yi Yun.

L’Anziano Shen Tu mostrò un’espressione feroce e rivelò intento omicida. “Che importa della reputazione? È il vincitore a scrivere la storia. Muori moccioso!”

“Se devi biasimare qualcuno, biasima te stesso per essere stato così tirannico e arrogante!”

Un bastone e una sciabola dai due Anziani della setta del Fuoco Li calarono dall’alto. Dato che avevano già perso la faccia, la loro priorità era di uccidere Yi Yun ad ogni costo.

Questa tempesta di colpi non era qualcosa che un giovane allo stadio del Seme del Dao potesse sopportare, sarebbe stato assurdo!

Vedendo il loro assalto, Yi Yun sorrise nell’occhio della tempesta: “Siete proprio i migliori, siete così spudorati.”

Riusciva a sorridere durante un momento così pericoloso.

Tutti notarono il suo sorriso e rimasero sbalorditi. Che questo pazzo potesse bloccare l’attacco combinato di tre guerrieri allo stadio dell’Apertura Yuan?

In un batter d’occhio, nessuno ebbe il tempo di rifletterci troppo. Videro solo Yi Yun sorridere nella tempesta per poi trasformarsi in un turbinio e poi sparire.

Un’immagine residua!

Nel momento in cui Yi Yun aveva sorriso, aveva già usato la sua tecnica di movimento: lo Spostamento del Sole del Corvo Dorato!

Yi Yun dimostrò una tecnica impareggiabile che proveniva dal Lord dello Yang Azzurro. Veloce come il vento e il fulmine, era impossibile trovarlo.

“Oh?! Li ha schivati?”

La gente ne fu scioccata. Era impossibile per dei guerrieri allo stadio del Seme del Dao resistere agli attacchi di tre Anziani all’Apertura Yuan.

Tuttavia, anche riuscire ad evitare l’assalto era già incredibile.

L’attacco di un esperto all’Apertura Yuan conteneva energia del mondo che avrebbe bloccato ogni via di fuga nel vuoto, così come poteva essere facile da schivare?

E i tre avevano cooperato in modo perfetto. Avevano già bloccato ogni direzione possibile in cui Yi Yun sarebbe potuto scappare!

Le leggi cominciarono a brillare mentre il qi vitale si agitava. Yi Yun si limitò a sfrecciare e scattare via. La sua figura era erratica e sembrò attraversare ogni buco!

Una tecnica di movimento così terrificante sbalordì la gente. Superava di gran lunga i limiti di un guerriero del Seme del Dao ed era una scena coinvolgente.

Solo un guerriero allo stadio dell’Apertura Yuan poteva seguire i movimenti di Yi Yun. Per quanto riguardava i guerrieri del Seme del Dao, tutto ciò che videro furono immagini residue. Non trovarono nessuno.

Era davvero una tecnica di movimento terrificante, ma splendida!

Anche se i movimenti di Yi Yun erano raffinati, i tre Anziani avevano molta esperienza. Come un verme nascosto nel profondo di un osso, inseguirono Yi Yun, senza permettergli di distanziarsi!

“Ingenuo!”

“Credi che un moccioso come te potrebbe schivare le nostre mosse?”

I tre Anziani si coalizzarono mentre resistevano all’interferenza di Lin Qiao. Lentamente chiusero le distanze.

Ma erano comunque scioccati dalla tecnica di movimento di Yi Yun.

Non potevano lasciarlo vivere!

Questa idea si era impressa fermamente nelle loro menti!


