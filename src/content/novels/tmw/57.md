---
title: Capitolo 57 - I motivi malvagi di Lian Chengyu
pubDate: 2023-07-03T14:09:48.027Z
tags:
    - tmw
---


In quel momento, nel cortile del patriarca.

Zhao Tiezhu entrò di corsa e fece rapporto con entusiasmo a Lian Chengyu riguardo alla situazione della casa di Yi Yun.

“Il giovane maestro Lian di sicuro ha escogitato il piano migliore in assoluto. La casa di Yi Yun adesso è completamente coperta di sterco, ahahah!”

Zhao Tiezhu rise e Lian Chengyu si limitò a rispondere con un silenzioso “ehm”, mentre faceva un cenno dicendo: “Vai, e presta attenzione occasionalmente alla casa di Jiang Xiaorou e continua a fare rapporto.”


“Sì, sì. Vado subito.” Zhao Tiezhu accettò i suoi ordini e si inchinò mentre si stava ritirando fuori dalla casa.

Zhao Tiezhu era di buon umore. Pensava che Lian Chengyu stesse iniziando ad apprezzarlo visto che gli stava dando ordini.

Dopo che Zhao Tiezhu se ne andò, Lian Chengyu si versò con calma una tazza di tè, poi ne riempì un’altra fino all’orlo.

Dal retro uscì fuori un anziano con un abito giallo.

Rise e bevve un sorso dalla tazza riempita da Lian Chengyu.

Il vecchio era il patriarca della tribù.

“Chengyu, sei stato bravo a gestire la questione. Sto proprio invecchiando.” L’anziano scosse la testa. Negli ultimi mesi era stato Lian Chengyu ad occuparsi di ogni faccenda del clan.

Lian Chengyu aveva usato gli uomini forzuti per raffinare le ossa della desolazione e questo aveva preoccupato l’anziano vestito di giallo perché ci sarebbero stati dei morti causati dal raffinamento. E questo, unito alla fame avrebbe causato rivolte tra la gente.

Anche se Lian Chengyu aveva usato la pillola della Trasformazione del Sangue per stimolare il potenziale degli uomini forzuti, stabilizzando le loro condizioni, era un metodo che avrebbe esaurito la loro forza vitale. In pochi giorni si sarebbero ammalati di nuovo e sarebbero morti.

Una volta che la gente lo avesse scoperto, il clan tribale Lian sarebbe andato incontro ad una pressione senza precedenti!

Se non avessero gestito appropriatamente la questione, ci sarebbe stata una rivolta. Sarebbero morti in molti e questo avrebbe influenzato il raffinamento delle ossa della desolazione. Le conseguenze sarebbero state disastrose.

Ma l’anziano con l’abito giallo non poteva credere che Lian Chengyu avrebbe addossato ogni colpa a Yi Yun prima che si ammalassero.

Così, anche se gli uomini forzuti che stavano raffinando le ossa fossero morti, nessuno si sarebbe insospettito, avrebbero tutti creduto che fosse stato Yi Yun ad aver contagiato gli altri.

Inoltre la possessione di Yi Yun avrebbe fatto pensare ad un terribile presagio e la gente si sarebbe convinta ulteriormente che avesse causato quelle morti.

Così la gente avrebbe solo odiato Yi Yun e non Lian Chengyu. E ci sarebbero stati altri uomini forzuti disposti a continuare a raffinare le ossa della desolazione e tutto sarebbe stato perfetto.

Questo era il motivo principale della reazione di Lian Chengyu, avrebbe colto due piccioni con una fava. Non solo sarebbe riuscito ad affermarsi come genio numero uno della tribù, ma si sarebbe anche assicurato di raffinare le ossa della desolazione senza intoppi.

“Sono solo un po’ di trucchetti. Il nonno mi stima troppo.” Disse con noncuranza Lian Chengyu. “A causa delle tossine del Pitone Gelido e della pillola della trasformazione del sangue, tra circa tre-cinque giorni chi sta raffinando le ossa della desolazione morirebbe. Allora la gente si arrabbierà, non getterà solo dello sterco sulla casa di Yi Yun, probabilmente brucerà direttamente la casa.”

Mentre lo diceva, Lian Chengyu bevve un sorso di tè e si asciugò piano la bocca con un fazzoletto. I suoi movimenti erano estremamente eleganti. Era l’unico nel clan tribale che manteneva costantemente lo stile di un aristocratico.

Era nato nella landa selvaggia delle Nuvole; nonostante altri giovani maestri avessero una posizione superiore alla sua, chi di loro adottava maniere da aristocratici? Ma Lian Chengyu era diverso, aveva imparato le buone maniere da Yao Yuan e si assicurava di seguirle in ogni momento.

Questo perché pensava di essere destinato ad essere il membro di una classe superiore e che avrebbe partecipato a banchetti del regno.

Non voleva essere ridicolizzato da gente di alta classe come un moccioso della Landa Selvaggia delle Nuvole.

Voleva che le persone sapessero che, nonostante fosse nato in questi territori desolati, poteva competere con loro!

“È un peccato che non ho visto con i miei occhi il cadavere di Yi Yun…” Disse assorto Lian Chengyu.

“Ahah, ti preoccupi troppo Chengyu. Credi che un ragazzino possa sopravvivere a condizioni del genere? A parte il fatto che non esiste cura per le tossine del Pitone Gelido, semplicemente cadere da diverse decine di metri da una rupe distruggerebbe il corpo di una persona. Inoltre le correnti del Fiume Orientale sono estremamente veloci. C’è persino una cascata giù, così anche i migliori nuotatori morirebbero per la caduta o annegati.”

Il patriarca non era affatto preoccupato.

Lian Chengyu annuì: “Sì… il nonno ha ragione. Yi Yun ha appena iniziato ad allenare le arti marziali e non ha nemmeno raggiunto lo stadio del Valore. Non può essere sopravvissuto.”

Lian Chengyu posò la tazza da tè. Yi Yun poteva essere morto, ma c’era ancora sua sorella. Dopo questo disastro, la sua casa era piena di sterco di vacca e sarebbe stata bruciata, non avrebbe avuto nessun posto dove andare. Era perfino odiata da tutto il clan tribale, a parte lui, chi sarebbe stato disposto ad accoglierla?

Pensandoci, Lian Chengyu sorrise.

Questa ragazza prima o poi sarebbe caduta nelle sue mani. Lasciarla soffrire avrebbe moderato il suo atteggiamento, rendendola più docile. Avrebbe seguito ciò che diceva.

“Yi Yun, ah, Yi Yun. Mi hai fatto perdere la faccia di fronte a Lord Zhang, ucciderti e poi godermi tua sorella può essere considerato solo giusto.”

“Con te morto, in realtà sto salvando tua sorella. In futuro mi ascolterà ubbidientemente. Puoi riposare in pace nel mondo dei morti. E quando farò la mia ascesa, lascerò che sia una delle mie concubine e non la abbandonerò.”

…..

Alla fine divenne buio, ma i pochi bambini “coraggiosi” erano estremamente dedicati. Non se ne andarono nemmeno quando calò la completa oscurità finché non lanciarono tutto lo sterco di vacca. Non solo la porta e le mura della casa erano state sporcate, ne avevano perfino seppellito le fondamenta.

“Ben fatto!” Lian Chuihua batté le mani. All’inizio voleva accarezzare le teste dei bambini per incoraggiarli, ma si rese conto che erano sporchi e ritrasse le mani. “Tornate da zia Cuihua domani, vi darà dei dolci da mangiare.”

Questi dolci naturalmente provenivano da Lian Chengyu. Nel clan Lian erano rari.

Quando i bambini sentirono la notizia, i loro sguardi si accesero.

“Va bene, va bene, continueremo a lanciare la cacca domani, riceveremo dolci anche per quello?”

“Sì, naturalmente.” Lian Cuihua rise. “Non solo, lanciando lo sterco avrete scacciato via il male, salvando tutti quanti!”

“Sì, abbiamo salvato tutti quanti!” Disse con orgoglio uno dei bambini più grandi.

“Siamo eroi!” Fece da eco un altro bambino. I ragazzini a questa età sognavano tutti di essere eroi. Volevano essere guerrieri che volavano nel cielo visto che era davvero impressionante.

In quel momento un paio di occhi scuri tra l’erba guardarono la scena.

Erano gli occhi di Yi Yun!

Aveva scoperto cos’era successo ascoltando le conversazioni tra i bambini e gli abitanti del villaggio. Così aveva già capito che doveva essere stato un piano di Lian Chengyu.

Strinse i pugni e intento omicida brillò nel suo sguardo!



