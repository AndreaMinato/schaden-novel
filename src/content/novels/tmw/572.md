---
title: Capitolo 572 - Il Video di Li Qiao
pubDate: 2024-06-03T04:46:59.559Z
tags:
    - tmw
---


I due Anziani della setta del Fuoco Li temevano soprattutto che si diffondesse notizia dell’accaduto. I colpevoli non sarebbero stati risparmiati.

E Lin Qiao aveva detto di aver registrato un video e di aver informato un grande numero di discepoli.

Quante persone del suo clan doveva informare per “ripulire il campo di battaglia”?


Contando tutti i guerrieri della sua famiglia, escludendo i mortali nel perimetro esterno, ce n’erano circa diecimila. Come potevano informare così tante persone?!

I due Anziani della setta del Fuoco Li non erano sciocchi. Capirono che Lin Qiao li stava mettendo in imbarazzo intenzionalmente, ma non potevano farci nulla.

Precedentemente, si erano approfittati del supporto dell’Alleanza Marziale per darsi delle arie, ma adesso potevano solo mostrare umiltà in questa situazione.

“Fratello Qiao, hai davvero registrato un video?” Un Anziano della setta del Fuoco Li sondò il terreno.

Pensava che Lin Qiao li stesse ricattando e, in circostanze normali, chi si sarebbe disturbato a fare un video mentre guardava una battaglia entusiasmante? Non era troppo libero?

Inoltre, sarebbe stato impossibile per Lin Qiao immaginarsi fin dall’inizio che l’audace ragazzino del Mare Meridionale potesse competere con dei guerrieri all’Apertura Yuan e metterli in difficoltà! In queste circostanze, aveva davvero usato il disco della formazione per registrare un video?

Tuttavia, Lin Qiao tirò fuori lentamente un disco nero dal suo anello interspaziale.

Sembrava aver intuito come la pensavano e sventolò il disco della formazione di fronte agli Anziani della setta del Fuoco Li dicendo con tono estremamente indifferente: “Di solito devo sorvegliare la porta della famiglia Lin. Non ho molto futuro per quanto riguarda le arti marziali. Non posso migliorare nemmeno se mi allenassi, così è noioso rimanere seduti all’entrata. Così ho alcuni passatempi che altri non hanno, come collezionare dischi di formazioni e registrare la mia vita quotidiana…”

“Ho visto un giovane allo stadio del Seme del Dao affrontare un guerriero all’Apertura Yuan, e mi è venuto l’impulso di registrarli. È in alta definizione, la qualità del disco è impeccabile. Volete vederlo?”

Lin Qiao aveva una faccia rotonda e mentre parlava, batteva costantemente gli occhi. Faceva venire l’impulso di picchiarlo.

La setta del Fuoco Li perse la voglia di arrabbiarsi. La versione di Lin Qiao era verosimile. Dopotutto, alla loro età, allenarsi era inutile, così era comune per loro trovare passatempi.

Per quanto riguardava il video vergognoso, non avrebbero potuto sopportare di rivivere quel combattimento di fronte agli altri.

Dissero frettolosamente: “Non c’è bisogno, non c’è bisogno. Fratello Lin, ci scusi…”

I due Anziani della setta del Fuoco Li poterono solo mostrarsi umili e invitare con enorme rispetto Lin Qiao in un angolo in disparte.

Dopodiché, nessuno dei giovani presenti seppero di cosa avevano discusso. Capirono solo che le trattative erano durate molto tempo e che i due Anziani della setta del Fuoco Li avevano pagato un caro prezzo per ottenere il disco.

Questo perché, quando i due se ne andarono, sembravano pieni di rimpianto. Tutti i membri della giovane generazione lo videro chiaramente.

Solo il sorriso di Lin Qiao invece mostrava quanto li avesse spennati spietatamente.

E quando i due Anziani della setta del Fuoco Li tornarono nella loro setta e guardarono il disco, si infuriarono immediatamente!

Non c’era nessun video del loro scontro con il ragazzino del Mare Meridionale. Era solo un video di varie attività, come giocare con animaletti pelosi.

Questi animaletti erano apprezzati dalle famiglie ricche di mortali. Pochi guerrieri li tenevano, ma a giudicare dal sorriso del maledetto grassone, ovviamente si stava divertendo.

“Quel maledetto vecchio sciocco!” Era stato un completo ricatto.

“Non lo risparmierò mai!” Uno degli Anziani della setta del Fuoco Li spaccò il disco per la rabbia. Solo pensare all’enorme prezzo che avevano pagato per ottenere questo oggetto e a ciò che era successo oggi quasi lo fece quasi vomitare sangue dalla rabbia.

L’altro Anziano della setta del Fuoco Li stava per scoppiare dalla furia. Tuttavia, quando sentì che l’altro voleva vendicarsi di Lin Qiao, poté solo reprimere la rabbia per fermarlo: “Non ti sei umiliato abbastanza? Se causassimo del trambusto nella famiglia Lin, non confermerebbe ciò che è accaduto?!”

“Ora è meglio che pensiamo a come affrontare la punizione della setta!”

La battaglia di oggi non poteva essere insabbiata. Dovevano dare un resoconto onesto dei fatti alla setta.

E solo pensando alla punizione che avrebbero dovuto ricevere fece provare amarezza ai due. Forse non sarebbero riusciti nemmeno a vendicarsi di Lin Qiao, perché potevano essere puniti gravemente e venire imprigionati per mille anni, arrivando alla vecchiaia senza poter rivedere la luce del sole!

Una volta che fosse accaduto, sistemare i conti con Lin Qiao sarebbe stato inutile. Per quanto riguardava l’imbroglio di Lin Qiao, sicuramente non avrebbero osato riferirlo, perché gli altri avrebbero pensato che fossero incorregibilmente stupidi. La loro punizione si sarebbe solo aggravata.

Potevano solo soffrire in silenzio.

Solo pensare a quella canaglia di Lin Qiao li faceva tremare di rabbia.

Non c’erano altre vie d’uscita. Sembrava che non solo qualcuno avesse buttato giù i loro denti, ma che dovessero anche inghiottirli, così dovevano farsi forza e andare ad incontrare i superiori della setta!

I due Anziani della setta del Fuoco Li cercarono di nascondere la vicenda più che potevano per ridurre le loro punizioni, ma alla fine le notizie si diffusero comunque in giro. Dopotutto troppe persone lo sapevano.

Presto, molte delle grandi fazioni vicine alla famiglia Lin seppero del giovane talento del Mare Meridionale allo stadio del Seme del Dao che era riuscito a resistere all’attacco combinato di tre Anziani all’Apertura Yuan della setta del Fuoco Li e del clan Shen Tu. Sentirono anche di come la setta del Fuoco Li aveva perso otto geni e di come l’Anziano del clan Shen Tu era rimasto gravemente ferito.

Un giovane imprudente allo stadio del Seme del Dao aveva affrontato da solo tre guerrieri all’Apertura Yuan!

Shen Tu Nantian sarebbe sembrato estremamente ordinario paragonato ad un talento del genere. Sembrava come confrontare una lucciola con la luna radiosa.

Tuttavia, molti dubitarono della diceria. Quando mai era apparso un genio del genere nel mondo Tian Yuan? Che le terre selvagge del Mare Meridionale potessero produrre una persona del genere?

Molti si recarono apposta nella setta del Fuoco Li e nel clan Shen Tu per verificarlo. Il clan Shen Tu non rispose e la setta del Fuoco Li lo negò categoricamente!

Che battaglia? Chi è morto? Non è successo niente!

Per via di quella risposta, molti pensarono che fosse una voce falsa.

Dopotutto era ridicolo che un giovane allo stadio del Seme del Dao che proveniva dal Mare Meridionale potesse mettere in difficoltà tre Anziani all’Apertura Yuan.

La prima reazione della gente di fronte a dicerie del genere era incredulità. I giovani talenti erano particolarmente diffidenti. Un selvaggio del Mare Meridionale poteva fare qualcosa al di fuori della loro portata? Non era una derisione nei loro confronti?

Alcuni pensarono che il ragazzino del Mare Meridionale avesse diffuso voci del genere per poter guadagnare un po’ di fama. Trovarono proprio spudorato un comportamento così spregevole.

Così queste dicerie furono trattate come uno scherzo.

La questione non aveva più niente a che fare con Yi Yun. Usando il suo Spostamento del Sole del Corvo Dorato, si ritirò in modo rilassato e lui e Lin Xintong si fermarono sotto una cascata…


