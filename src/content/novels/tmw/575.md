---
title: Capitolo 575 - Nove Neonati
pubDate: 2024-06-03T07:46:59.560Z
tags:
    - tmw
---


Il Mare delle Calamità era noto per i suoi pericoli. Molte bestie della desolazione potenti si nascondevano nelle sue acqua.

Per queste creature, la tentazione dell’esca dei mostri non era così intensa…

Tuttavia… il qi vitale puro del regno mistico della Grande Imperatrice sarebbe stata una storia diversa.

Yi Yun fece un respiro profondo e sfrecciò giù, come una meteora. L’acqua fu separata in due dall’impatto. Yi Yun discese ad una profondità di più di trenta chilometri nel mare.

A questa profondità la pressione dell’acqua era terrificante. Tutto questo pesò sul corpo di Yi Yun. Le sue capacità offensive ed evasive si sarebbero ridotte di molto sotto una pressione del genere.

Tuttavia, Yi Yun poteva solo correre questo rischio perché le bestie della desolazione più terrificanti si nascondevano nelle parti più profonde del mare.

Perfino in superficie un guerriero comune sarebbe stato impotente di fronte a creature di questo livello, figuriamoci sott’acqua. Così scegliere di combattere sott’acqua era quasi un suicidio.

Nemmeno Yi Ynu avrebbe avuto la possibilità di vincere contro una creatura potente quanto un Saggio di massimo livello. Forse non avrebbe avuto nemmeno l’occasione di scappare.

Yi Yun si abituò a questo ambiente ed estese la sua percezione. Era in allerta nel caso fossero apparsi pericoli imprevisti. Dopo essersi assicurato che non c’erano bestie della desolazione nel raggio di cinquanta chilometri, Yi Yun entrò in contatto con il disco della torre dell’Avvento Divino e aprì lentamente il regno mistico della Grande Imperatrice.

Aprire il regno mistico da così lontano richiedeva grandi quantità di qi vitale. Yi Yun inghiottì un’antica reliquia e usò tutta la sua energia di puro Yang per aprire gradualmente l’entrata con grande difficoltà.

Nelle profondità del mare, una debole luce apparì e aumentò lentamente di dimensioni, formando un vortice viola.

Sotto l’enorme pressione, l’acqua cominciò a mulinare rapidamente, precipitandosi verso il vortice.

Un raggio di luce apparì e trafisse chilometri d’acqua, arrivando fino alla superficie e il cielo.

Una grossa porta di luce era apparsa nel profondo del Mare delle Calamità. L’entrata del regno mistico adesso era completamente aperta.

Yi Yun non temeva che altri potessero scoprire l’entrata qui visto che non c’era nessuno. Era libero di fare come voleva.

Mentre la porta di luce si allargava, il qi vitale puro del regno mistico della Grande Imperatrice cominciò a fuoriuscire dall’entrata.

Era iniziato!

Yi Yun interfacciò la sua energia spirituale con il Cristallo Viola e attivò la sua visuale d’energia, mentre rimaneva in allerta.

Con la sua visuale d’energia, non importava quanto fosse buio, poteva vedere facilmente qualsiasi trambusto nel raggio di cinquanta chilometri. Più era potente una bestia della desolazione, più grandi sarebbero state le sue fluttuazioni d’energia, così non poteva sfuggire alla percezione di Yi Yun.

Si poteva dire che la percezione di Yi Yun sott’acqua superasse quella delle bestie marine.

Nel profondo del Mare delle Calamità, non c’erano tanti mostri quando in superficie. Dalle sue profondità oscure e silenziose, lentamente, Yi Yun notò tre figure apparire nella sua visuale d’energia.

Erano state attirate dal qi vitale del mondo puro emanato dal regno mistico della Grande Imperatrice. Yi Yun poteva vedere chiaramente le enormi figure nere, ma non le riconobbe.

Il Mare Inattraversabile era troppo profondo e vasto. C’erano numerose specie nascoste qui. E alcune forse non emergevano mai in superficie, così era normale che fossero sconosciute.

I tre mostri di fronte a Yi Yun erano erano da decine fino a cento metri di lunghezza. Non aveva mai visto loro descrizioni nelle note che aveva letto. Forse nella lunga storia del mondo Tian Yuan, alcuni le avevano viste, ma quei testimoni erano già morti nelle pance delle bestie marine. Dato che non erano tornati, naturalmente non avrebbero potuto informare altri delle loro scoperte.

Anche se non riconobbe queste bestie della desolazione, Yi Yun poteva capire quanto erano terrificanti solo dalle fluttuazioni d’energia che emanavano.

Yi Yun valutò la situazione. Sentiva che se avesse affrontato direttamente una bestia della desolazione, avrebbe potuto gestirla, ma se le tre lo avessero attaccato insieme, sarebbe potuto solo scappare.

In confronto ai tre mostri, il drago marino dagli Otto Tentacoli che aveva ucciso in un solo colpo non era nulla.

Yi Yun toccò il suo anello interspaziale ed estrasse la spada spezzata arrugginita. Non si mosse, ma aspettò pazientemente.

Nemmeno le tre bestie marine si mossero. Lo circondarono da tre angoli, formando un triangolo.

Questi tre signori dei mari chiaramente erano molto intelligenti. Potevano capire che c’era qualcosa di strano dietro l’improvvisa comparsa di ricco qi vitale del mondo sott’acqua. Non solo erano guardinghi nei confronti di Yi Yun, ma anche delle altre bestie marine.

Se questi mostri avessero combattuto l’uno contro l’altro, sarebbe stato difficile stabilire chi avrebbe vinto.

E più queste bestie marine erano attente, più sarebbero state difficili da gestire.

Yi Yun aspettò silenziosamente mentre stringeva la spada spezzata. Tirò fuori anche l’Arco dei Nove Soli. Pendeva sulla sua spalla sinistra, pronto a tirare una freccia da un momento all’altro.

Naturalmente, il potere dell’Arco dei Nove Soli si era indebolito di molto sott’acqua.

I tre signori dei mari nuotarono lentamente attorno a Yi Yun. Questo processo durò per quindici minuti, poi si fermarono all’improvviso.

Non era il preludio di un attacco, al contrario, cominciarono a ritirarsi lentamente.

I tre enormi mostri marini si erano ritirati all’improvviso, si allontanarono di molto. Queste circostanze insolite inquietarono Yi Yun.

Vide un’ombra nera, che era molto più piccola di dimensioni, avvicinarsi dalle profondità del Mare delle Calamità.

Era per via di questa creatura di dimensioni minori che i tre signori dei mari si erano ritirati!

Nella sua visuale d’energia, Yi Yun vide chiaramente che questa figura nera era ampia poco più di dieci metri. Aveva due pesanti artigli e una coda di scaglie neri. Sul suo corpo robusto c’erano nove lunghi colli simili a serpenti e da ciascuno spuntava una testa.

Queste nove teste erano tutte di forme diverse, alcune avevano un corno, altre tre occhi e altre ancora zanne taglienti.

Certe teste avevano un solo occhio o tre, ma tutti quegli occhi stavano fissando Yi Yun.

Da questa bestia marina sembrò provenire un rumore che assomigliava ad un bambino che piangeva.

Yi Yun trattenne il respiro, aveva riconosciuto questa bestia della desolazione! Lo trovò incredibile.

Il Lord dello Yang Azzurro aveva lasciato diversi libri e Yi Yun aveva visto le note di questa creatura. Nel mondo Tian Yuan, nel profondo del Mare Inattraversabile, esistevano potenti idra a nove teste. Nel momento in cui un’idra nasceva, sarebbe stata al livello delle specie primordiali. Mentre maturava, sarebbe diventata un vero spirito primordiale che perfino i Re Empirei avrebbero avuto difficoltà ad affrontare.

E tra le idea, pochissime avrebbero potuto destare la loro antica stirpe, evolvendosi allo stadio successivo, una Nove Neonati.

La figura nera di fronte ai suoi occhi era una Nove Neonati!

Nel momento in cui una Nove Neonati nasceva, la sua forza sarebbe stata inferiore ad un’idea, ma aveva un potenziale di gran lunga superiore.

Una volta che una Nove Neonati fosse maturata davvero, sarebbe diventata una creatura che avrebbe potuto distruggere il mondo.

Tuttavia, non ogni Nove Neonati poteva maturare.

La crescita e l’evoluzione di una bestia della desolazione simile poteva attirare tribolazioni celesti.

Una Nove Neonati doveva divorare costantemente materiali divini e assorbire l’essenza del mondo per aumentare la sua forza, così da resistere alla Tribolazione Celeste.

Se non avesse potuto sopportarla, sarebbe stata ridotta in cenere.

Tuttavia, nel mondo Tian Yuan, non c’erano abbastanza materiali celesti, così era più facile a dirsi che a farsi evolvere lì.

Nella storia del mondo Tian Yuan, non c’erano note riguardo ad una Nove Neonati che era davvero riuscita a maturare. Così Yi Yun non si aspettava che ne esistesse una nel Mare Inattraversabile.

All’inizio pensava che sarebbe esistita solo nei dodici Cieli Empirei.

Così, per un’idra, evolversi in una Nove Neonati nel Mare Inattraversabile non era una benedizione, ma una maledizione.

E se fosse stata nel Cielo Empireo dello Yang Divino, questa evoluzione non sarebbe stata una questione insignificante. Se una Nove Neonati fosse stata addomesticata intenzionalmente e le fosse stata data una fornitura di materiali celesti, allora con abbastanza esperienze di allenamento e opportunità, sarebbe potuta sopravvivere alle nove tribolazioni prove, diventando una Nove Neonati delle Nove Tribolazioni. Allora sarebbe diventata una vera bestia divina che avrebbe potuto competere con Veri Draghi e Vere Fenici.

“Una Nove Neonati… E pensare che avrei incontrato una Nove Neonati nel profondo del Mare delle Calamità…”

Mentre era piacevolmente sorpreso, Yi Yun sentì anche l’enorme pericolo.

La Nove Neonati era estremamente potente. Se fosse stata una Nove Neonati delle Nove Tribolazioni, sarebbe stato facilissimo per lei ucciderlo. Non c’erano dubbi. Naturalmente era anche impossibile che una creatura del genere nascesse nel mondo Tian Yuan, così come un normale villaggio non poteva produrre un Grande Imperatore.

Yi Yun strinse la spada spezzata e l’Arco dei Nove Soli. Era estremamente nervoso, perché sarebbe stato l’avversario più potente che avesse mai affrontato finora!




