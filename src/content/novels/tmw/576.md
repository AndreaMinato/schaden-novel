---
title: Capitolo 576 - Attirare il Nemico
pubDate: 2024-06-03T08:46:59.560Z
tags:
    - tmw
---


La Nove Neonati si avvicinò lentamente. Tuttavia si fermò a circa 1500 metri si fermò. Osservò silenziosamente Yi Yun e il qi vitale che fuoriusciva dal regno mistico della Grande Imperatrice.

Data l’intelligenza della Nove Neonati, poteva già capire che l’improvvisa comparsa del regno mistico era sospettosa, ma… non poteva resistere alla tentazione del puro qi vitale. Dopotutto, per crescere richiedeva grandissime quantità di materiali celesti.

Sennò, una volta che fosse arrivata la sua tribolazione celeste, sarebbe finita in cenere.

E ora la tribolazione celeste si stava già avvicinando.

Nelle profondità del mare, lanciò uno sguardo truce verso Yi Yun. Aveva un totale di diciannove occhi sulle sue nove teste. Erano di un verde inquietante o rossi come il sangue ed erano tutti estremamente freddi.

Dal suo punto di vista, questo umano non era estremamente potente, ma aveva un fisico speciale. L’odore che emanava era molto allettante.

Lentamente, la Nove Neonati arrivò a trecento metri da Yi Yun. Da questa distanza, anche senza la visuale d’energia, Yi Yun poteva vedere la sua forma ad occhio nudo usando la luce emanata dall’entrata del regno mistico della Grande Imperatrice.

Era una giovane Nove Neonati. C’era una scia rosso sangue lungo il suo corpo ed emetteva un debole bagliore, Yi Yun sapeva che rappresentava la sua vitalità e aveva dei rapporti con la sua evoluzione.

Una volta che questo motivo fosse maturato completamente, avrebbe attivato una Tribolazione Celeste.

Dopo essere stata temprato dalla Tribolazione Celeste, sarebbe diventato un motivo del Dao che radunava energia del Grande Dao. Avrebbe aumentato drasticamente la forza della Nove Neonati.

Una Nove Neonati poteva avere al massimo nove motivi del Dao del cielo e della terra nella sua vita.

E la Nove Neonati di fronte a Yi Yun non aveva sperimentato una sola Tribolazione Celeste, e così non avrebbe potuto controllare le leggi della natura e sarebbe stata meno pericolosa. Tuttavia, solo il suo potente fisico era già spaventoso.

I tre signori marini di prima si erano ritirati nel momento in cui questa Nove Neonati era apparsa.

Yi Yun analizzò velocemente la situazione. E in quel momento, la Nove Neonati attaccò.

Un grido acuto che assomigliava a quello di un bambino risuonò nelle sue orecchie. L’alta pressione del mare attorno a Yi Yun cominciò ad entrare in risonanza con l’urlo, come se l’acqua stesse ribollendo.

L’intensa pressione lo avvolse da ogni parte mentre l’acqua condensò una lama affilata che cercò di infilzare Yi Yun.

Il giovane si concentrò. Nel mare non aveva possibilità di schivare.

Usando qi vitale, formò uno strato protettivo attorno al suo corpo.

<em>Bam! Bam! Bam!</em>

Risuonarono dei fragori tonanti!

L’acqua si agitò mentre vorticava all’impazzata attorno a Yi Yun, come se fosse diventata un enorme mulinello.

Yi Yun aveva difficoltà a rimanere in mezzo al vortice. Il suo corpo emanava raggi dorati come soli splendenti. Nel profondo del mare, la sua presenza era estremamente appariscente.

<em>Sou!</em>

In quel momento, un’ombra sfrecciò rapidamente tra le correnti caotiche.

Un occhio solitario e freddo apparì dall’acqua mentre fissava intensamente Yi Yun.

Una delle teste della Nove Neonati aveva attaccato Yi Yun. Le sue fauci serpentine si spalancarono e una lingua nera cercò di frustarlo.

Nonostante l’odore di pesce fu bloccato immediatamente dal suo qi vitale, riuscì comunque ad assalire le sue narici. Era un odore davvero tossico. Avrebbe provocato mal di testa e bloccato i meridiani, facendo perdere ogni capacità di resistere.

Yi Yun radunò qi vitale e lo bruciò. Il puro Yang era l’energia più adatta per domare gas velenosi, così all’istante il gaso tossico diventò fumo turchese!

Poco dopo che Yi Yun finì di dissipare il gas tossico nel suo corpo, la lingua serpentina trapassò il mulinello come una saetta e attraversò il qi protettivo di Yi Yun!

Le pupille del giovane si rimpicciolirono. Così veloce!

Le gocce d’acqua causate dall’impatto della lingua sembravano proiettili letali!

<em>Dang!</em>

Sentendo la morte avvicinarsi, Yi Yun usò la spada spezzata per bloccare la lingua serpentina. Il qi vitale di puro Yang divampò dal suo corpo mentre faceva evaporare le gocce d’acqua.

La lingua serpentina era invulnerabile, ma Yi Yun riuscì a respingerla con la piccola spada spezzata, facendo risuonare un clangore netto e stridulo.

Il qi vitale di Yi Yun fuoriuscì come un’onda anomala. La mano con cui brandiva la spada si intorpidì.

Un’enorme increspatura circolare si estese dal suo corpo e si diffuse in lontananza.

Nel momento in cui i pesci si scontrarono con l’increspatura, furono ridotti in enormi nuvole di sangue.

Solo un attacco della lingua serpentina era così terrificante!

“Ritirata!”

Yi Yun si ritirò immediatamente.

Proprio mentre arretrava, un’ombra infilzò il posto in cui era stato un istante fa. La testa era ritta e il suo sguardo era freddo. Il solo corno sulla sua testa emanava un’aura malvagia, ma tagliente.

“Schivato di striscio!” Yi Yun concentrò lo sguardo. Gli attacchi della Nove Neonati erano arrivati a raffica e in un batter d’occhio. Se fosse stato colpito un momento fa, le conseguenze sarebbero state impensabili.

In pochi secondi, Yi Yun aveva già sfiorato la morte due volte.

Di questo passo, era improbabile che ne sarebbe uscito tutto d’un pezzo!

La percezione di Yi Yun si fissò sulla Nove Neonati. Dopo che la bestia terrificante si rese conto che l’insignificante umano era ancora vivo dopo due dei suoi attacchi, si sorprese un po’.

Tuttavia non esitò affatto. Ondeggiò la sua cosa spessa, sollevando una grande corrente. La velocità del flusso formò un uragano sottomarino. L’uragano circondò Yi Yun, attaccandolo con una forza lacerante terrificante.

Il qi vitale protettivo di Yi Yun fu quasi strappato via nell’uragano. Nel momento in cui si fosse creata un’apertura nella sua barriera, il suo corpo non avrebbe avuto modo di resistere.

La Nove Neonati riappariva nel mulinello ogni tanto, le sue enorme palle degli occhi continuavano a fissare Yi Yun.

<em>Sou!</em>

Una delle teste della Nove Neonati caricò all’improvviso dal turbine!

Un raggio dorato brillò. Nel momento in cui la testa della Nove Neonati apparì, Yi Yun aveva tirato fuori il suo Arco dei Nove Soli e aveva scagliato una freccia. Il puro qi vitale Yang sfrecciò dritto verso il lungo collo del mostro.

Sentendo dolore, la Nove Neonati emise un urlo assordante e l’acqua marina diventò turbolenta.

Le orecchie di Yi Yun cominciarono immediatamente a sanguinare.

Tuttavia lo ignorò e, con un’improvvisa torsione del suo corpo, usò di nuovo l’Arco dei Nove Soli nel turbine.

<em>Whoosh! Whoosh! Whoosh!</em>

Tre raggi dorati consecutivi!

Ogni raggio colpì la testa della Nove Neonati che aveva individuato dentro il mulinello.

Il corpo del mostro cominciò a dimenarsi mentre continuava a gridare.

Le onde soniche orribili si diffusero per un po’ di centinaia di chilometri. Innumerevoli pesci furono fatti a pezzi da questa onda sonora. Perfino alcune bestie marine a cinquanta chilometri di distanza non riuscirono a tollerarlo e i loro organi interni collassarono.

Il qi protettivo di Yi Yun si agitò e diverse ferite si aprirono nel suo corpo. Le dita e il braccio che aveva usato per usare l’arco avevano già mostrato segni di lacerazione e sangue scorreva dalle sue ferite.

Tirare diverse frecce con l’Arco dei Nove Soli era un enorme peso per il braccio di Yi Yun.

E anche se la Nove Neonati era rimasta ferita dopo essere stata colpita tre volte, le sue ferite erano meno gravi di quelle di Yi Yun.

Era stato Yi Yun stesso a rimanere più ferito dal suo attacco!

Era una difesa fisica così sconvolgente.

Yi Yun strinse i denti mentre il suo corpo era coperto di sangue. Approfittandosi del momento in cui la Nove Neonati si ritirò, fece circolare il suo qi vitale e usò lo Spostamento del Sole del Corvo Dorato per ritirarsi.

Si mosse verso l’entrata del regno mistico della Grande Imperatrice!

L’acqua di fronte e dietro a lui si era divisa, mentre le altre teste della Nove Neonati lo inseguirono.

Yi Yun usò fino al limite lo Spostamento del Sole del Corvo Dorato e, durante questo momento critico, il suo corpo riuscì a scomparire nella porta di luce!

<em>Boom! Boom! Boom!</em>

La porta del regno mistico della Grande Imperatrice sopportò ogni assalto. Anche se la Nove Neonati era estremamente potente, non riuscì a scuotere l’entrata.

Nel momento in cui Yi Yun attraversò la porta di luce, Yi Yun tirò fuori un’antica reliquia e la inghiottì.

Si asciugò il sangue agli angoli della bocca mentre guardava la porta di luce. I suoi occhi scintillavano pieni di spirito combattivo.

Il vero combattimento era appena iniziato. A circa trenta chilometri sott’acqua, Yi Yun sapeva di non poter competere con la Nove Neonati. Avrebbe preferito il regno mistico della Grande Imperatrice come campo di battaglia!

Solo qui aveva la possibilità di affrontare la creatura!

Tuttavia la Nove Neonati aveva un certo grado di intelligenza. Se Yi Yun fosse scomparso all’inizio nella porta di luce, probabilmente non l’avrebbe inseguito. Yi Yun l’aveva affrontata e ferita apposta per farla infuriare.

Visto che Yi Yun aveva mostrato una forza inferiore alla sua, ma l’aveva ferita, forse l’avrebbe inseguito per la rabbia.

Questo era il piano di Yi Yun ed era il motivo per cui aveva osato affrontare da solo la bestia nel Mare delle Calamità!


