---
title: Capitolo 58 - Tornare a casa
pubDate: 2023-07-04T14:09:48.027Z
tags:
    - tmw
---


Avevano addossato le colpe su di lui. Era una mossa davvero troppo spregevole. E data la stupidità degli abitanti del villaggio, non se ne sarebbero mai accorti.

Come avrebbero potuto capire che la pillola esauriva la loro vitalità? Come avrebbero saputo che le ossa della desolazione avesse tossine che potevano uccidere una volta assimilate?

Molti tra di loro non avevano nemmeno sentito parlare delle ossa della desolazione due mesi fa.

Il povero conduceva una vita dove soffriva la fame e il freddo. A parte il cibo, non potevano pensare ad altro. Anche se gliel’avessi spiegato parola per parola, forse non avrebbero capito.

“Dannazione!”

Lo sguardo di Yi Yun divenne freddo. Se si fosse rivelato, sarebbe stato come dichiarare guerra contro Lian Chengyu!

Yi Yun sapeva quali erano i suoi limiti, la sua coltivazione era ancora allo stadio dei Meridiani, ma aveva raggiunto un Corpo Temprato, lo stato della Pulsazione del Drago.

Per quanto riguardava Lian Chengyu, stava per avanzare allo stadio del Sangue Viola ed era al picco del Raccoglitore di Qi. Se non fosse stato per Yi Yun, Lian Chengyu sarebbe già diventato un guerriero del Sangue Viola.

Yi Yun non era sicuro di poter affrontarlo con un Corpo Temprato nello stadio dei Meridiani.

Nel clan tribale Lian, a parte Lian Chengyu, c’era anche il patriarca e l’istruttore Yao Yuan!

Erano tutti e tre al quinto livello del Sangue Mortale, il Raccoglitore di Qi. Avrebbe dovuto combattere contro tre di loro!

Yi Yun non si preoccupava del patriarca, ma Yao Yuan…

Yi Yun non sapeva della vera forza di Yao Yuan. In passato aveva raggiunto lo stadio del Sangue Viola, ma la sua coltivazione era diminuita.

Non solo il livello di Yao Yuan era superiore, ma aveva un’esperienza di combattimento molto più ricca di Yi Yun.

Per quanto riguardava Yi Yun, a parte il pugno costola di drago osso di tigre, non aveva imparato nessuna abilità offensiva, né conosceva tecniche di movimenti.

Era carente in quanto a tecniche di combattimento. Era negli stadi iniziali in termini di arti marziali.

Così Yi Yun si calmò e iniziò ad escogitare dei piani.

“Lian Chengyu, mi assicurerò che tu muoia in agonia!” Yi Yun strinse i pugni. Proveniva dalla terra e, dopo aver scavato un tunnel, era capitato in questo strano mondo dove vigeva la legge del più forte. Yi Yun in passato non aveva desiderato assassinare qualcuno direttamente, ma da oggi era determinato ad uccidere Lian Chengyu!

Lian Chengyu aveva cercato di ferirlo due volte di nascosto, ma Yi Yun non era mai stato così infuriato. Lian Chengyu non avrebbe mai dovuto toccare Jiang Xiaorou.

Sua sorella era da sola e impotente; era una ragazzina di quindici anni e doveva affrontare le accuse di un’intera tribù!

E quando quegli uomini forzuti fossero morti di malattia, Lian Chengyu avrebbe solo dovuto addossare la colpa a Yi Yun. Allora cosa avrebbero fatto le famiglie delle vittime a Jiang Xiaorou? Era impensabile!

Se in quel momento, Lian Chengyu fosse apparso e avesse voluto prendere Jiang Xiaorou, non avrebbe avuto modo di resistere!

Yi Yun raccolse un ciottolo e lo lanciò verso la faccia di Lian Cuihua dall’erba.

“Pa!”

Il sassolino la colpì proprio in faccia.

“Ahia!” Urlò Lian Cuihua chinandosi. La sua espressione era piena di dolore e si incupì.

“Chi ca**o ha osato colpirmi?” Disse con rabbia Lian Cuihua. I bambini attorno a lei subito scossero la testa, dicendo che non aveva niente a che fare con loro.

Yi Yun non sferrò colpi letali. Anche se aveva l’impulso di uccidere quelle donne malvage, sapeva che se avesse ammazzato Lian Cuihua, avrebbe destato i sospetti di Lian Chengyu.

Si sarebbe ricordato del debito di Lian Cuihua. In un mese al massimo lo avrebbe riscosso con gli interessi. Quella donna insidiosa l’avrebbe pagata.

“Ah!” In quel momento il ragazzo accanto a Lian Cuihua balzò tenendosi il sedere. “Chi mi ha colpito?”

Era il capo del gruppo di bambini.

“Non sono stato io!”

“Nemmeno io!” Chiarificarono frettolosamente molti ragazzini, distanziandosi dalla questione.

In quel momento però iniziarono a risuonare altre grida. Yi Yun era tremendamente veloce. I ciottoli che stava scagliando erano ben controllati. Nel momento in cui il sassolino colpiva un bambino, sarebbe rimbalzato e scomparso nella notte. Questo impedì al gruppo di sapere cosa li aveva colpiti, né da dove.

“Cos’è?!” I bambini capirono che c’era qualcosa di strano.

Era già così tarda notte e stavano facendo il lavoro eroico di “sbarazzarsi del male”. Iniziarono a sudare freddo dopo essere stati colpiti da oggetti misteriosi.

“Ci… ci sono fantasmi!”

Gridò un bambino sconosciuto e gli altri sbiancarono per la paura per poi disperdersi in un batter d'occhio!

Lian Cuihua era ancora più spaventata e scappò via freneticamente.

Gli abitanti del villaggio erano particolarmente spaventati da entità sovrannaturali come demoni e fantasmi.

Dopo che i bambini se ne andarono, Yi Yun esaminò i dintorni per assicurarsi che non ci fosse nessuno per poi dirigersi verso la sua casa velocemente, balzando sul muro.

Il cortile era pieno di sterco di mucca, ma Yi Yun aveva già raggiunto lo stadio dei Meridiani e aveva un Corpo Temprato, così era al livello di un maestro di Kung Fu. In un respiro, aveva attraversato l’intero mare di sterco.

Yi Yun attraversò il cortile senza sporcarsi le scarpe.

Sfrecciò nel vuoto, una raffica di vento aprì la porta e Yi Yun entrò nella casa.

Di fronte all’entrata c’erano i fornelli. Non c’era luce, così era buio come la pece.

Ma nella camera da letto, la finestra era stata distrutta dallo sterco, facendo trapelare un po’ di luce lunare. Yi Yun poteva vedere chiaramente la figura magra di Jiang Xiaorou sotto il bagliore della luna.

Il suo viso, le sue spalle davano un’infinita tenerezza.

“Chi va là?!” Jiang Xiaorou era piena di dolore e di ansia dopo la scomparsa di Yi Yun. Ma era ancora estremamente in allerta. Nel momento in cui sentì rumore, avrebbe afferrato la freccia al suo fianco!

Jiang Xiaorou era una ragazza irremovibile, cercava costantemente di diventare più forte, ma le sue circostanze le avevano fatto pensare che “senza un uomo nella casa, la vita sarebbe stata triste”.

La sua vita era girata attorno a suo fratello. Senza di lui, aveva perso la sua colonna portante spirituale. E una ragazza che viveva da sola nelle vaste lande selvagge sarebbe stata destinata ad essere maltrattata.

Inoltre Yi Yun l’aveva avvertita che Lian Chengyu la desiderava, così Jiang Xiaorou non si era mai separata dalla freccia.

“Sorella, sono io… Yun’er…” Disse con voce tremante Yi Yun mentre guardava la casa piena di sterco. Vedendo Jiang Xiaorou in mezzo a questo trambusto, sentì solo un groppo in gola e l’impulso di piangere.

Jiang Xiaorou ne fu sbalordita. Nell’oscurità, sfruttò la luce lunare per vedere il viso di Yi Yun. Anche se era offuscato, come poteva non riconoscere quel profilo familiare?

“Yun’er!” Jiang Xiaorou corse in avanti con le lacrime agli occhi e lo abbracciò forte!

“Yun’er, stai bene. Finché stai bene, finché stai bene!” Il tono di Jiang Xiaorou era urgente. Usò tutta la sua forza per abbracciarlo, temendo che nel momento in cui l’avesse lasciato, Yi Yun sarebbe scomparso.

Yi Yun sentì come tremava e il suo battito cardiaco rapido. Sentì calore al collo, erano le lacrime di Jiang Xiaorou.

“Sorella, sto bene…”

“Lo so… lo sapevo fin dall’inizio.” Jiang Xiaorou pianse. Anche se aveva detto che lo sapeva, non poteva non preoccuparsi.

Non era turbata dall’insulto dell’avere le mura piene di sterco di mucca, né dalle maledizioni di quella donna malvagia. Le importava solo che suo fratello tornasse.

Ora finalmente, dopo una lunga attesa, era successo!

“Andiamo. Sorella, dobbiamo andarcene da questo posto. Non possiamo più rimanere in questo villaggio!”

Le parole improvvise di Yi Yun furono un fulmine a ciel sereno per Jiang Xiaorou che era piena di emozione. “Se non rimaniamo qui dove possiamo andare? Andremo nella Landa Selvaggia delle Nuvole?”



