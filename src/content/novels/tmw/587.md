---
title: Capitolo 587 - Reliquie da Empireo
pubDate: 2024-06-03T19:46:59.562Z
tags:
    - tmw
---


Per i guerrieri del mondo Tian Yuan, le reliquie delle ossa della desolazione erano importanti risorse usate per coltivare le arti marziali. Avevano diverse funzioni, sia per allenarsi che per avanzare di stadio.

Di solito la valuta elementare usata erano reliquie di basso livello, risorse che non corrispondevano a questi requisiti. Non avevano nemmeno un certo livello e tipicamente venivano prodotte da apprendisti delle Divine Tecniche della Desolazione o dai maestri di più basso grado. Sarebbero state efficaci solo per i guerrieri mortali o dal Sangue Viola. Chi era ancora bloccato allo stadio del rafforzamento del corpo di solito veniva trattato come un mortale.

Al di sopra, c’erano reliquie di livello inferiore, comune e superiore. Venivano usate da guerrieri allo stadio delle fondamenta Yuan o al Seme del Dao.

I geni in una setta come quella del Fuoco Li di solito avrebbero coltivato usando reliquie di grado superiore.

Non c’era un tasso di scambio esatto tra queste tre reliquie, visto che ogni reliquia aveva una qualità differente. Se c’era davvero bisogno di scambiarle, ci sarebbe stata una valutazione e un accordo tra le parti prima di giungere ad un accordo.

Il tasso di scambio di solito riguardava decine e di rado superava un centinaio.

Tuttavia, quando c’era davvero bisogno di uno scambio, era facile ottenere una reliquia di grado superiore per reliquie di grado inferiore, ma era difficile fare il contrario.

Questo perché i guerrieri ricchi e ad un livello di coltivazione abbastanza elevato non avevano bisogno di reliquie di basso livello. Così non c’era bisogno di fare uno scambio per loro. Solitamente erano grandi mercanti che avevano bisogno di spiccioli mentre facevano affari. Tipicamente le avrebbero vendute sul mercato nero e avrebbero alzato il prezzo il più possibile.

Le reliquie ancora più formidabili di quelle di grado superiore venivano definite supreme.

Le reliquie di grado supremo erano anche conosciute come reliquie del Saggio. Venivano usate da guerrieri all’Apertura Yuan, avrebbero perfino potuto utilizzarle finché non fossero avanzati di stadio, fino a diventare Re Empirei.

Precedentemente, le ricompense offerte dall’Alleanza Marziale per uccidere Lin Xintong e Yi Yun erano reliquie di grado supremo!

E al di sopra c’erano quelle di più alto livello, conosciute come reliquie da Empireo!

Questa sorta di reliquie erano tipicamente al livello di un Re Empireo. Forse un po’ dei migliori Divini Maestri della Desolazione al picco dell’Apertura Yuan avrebbero potuto raffinarle. I materiali usati erano rari tesori desiderati da tutto il mondo Tian Yuan.

Ogni raffinamento di una reliquia da Empireo in una fornace poteva produrne una decina alla volta. Questa sorta di risorsa veniva usata da Re Empirei, perché una di grado supremo sarebbe stata inefficace per loro.

Ogni Re Empireo era il punto di riferimento di una fazione di massimo livello nel mondo Tian Yuan. Così, per molti grandi clan, le reliquie dell’Empireo erano tesori estremamente preziosi. Si poteva dire che facessero parte delle loro eredità.

Anche considerando il più basso tasso di scambio, una reliquia da Empireo poteva essere scambiata per più di un miliardo di reliquie di basso livello. E in effetti, era impossibile che avvenisse uno scambio del genere. Che utilità c’era nell’ottenere un miliardo di reliquie di basso livello?

Questa cifra astronomica sbalordì Ah Niu, Ah Yu e il giovane.

Avevano difficoltà ad immaginare una fortuna del genere.

Yi Yun posò le reliquie sul tavolo. Ah Niu e Ah Yu erano storditi. Il cugino invece le fissò e quasi iniziò a sbavare.

Le dieci reliquie emanavano i colori dell’arcobaleno. Stavano perfino emettendo un bagliore surreale e per lui erano lo spettacolo più bello al mondo.

Non poté trattenersi dal fare un respiro profondo. Respirare il profumo di una reliquia del genere gli avrebbe permesso di morire senza rimpianti!

Le dieci reliquie erano allineate sul bancone. Le ricchezze di Yi Yun erano senza dubbio enormi!

Precedentemente, aveva derubato la nonna mille mani e Shen Tu Nantian, portando via tutti i loro tesori, tuttavia, non era nulla in confronto alle ricchezze del regno mistico della Grande Imperatrice.

Allora, quando l’antica Grande Imperatrice e il Lord dello Yang Azzurro avevano lasciato la loro eredità, avevano anche accumulato una vasta quantità di ricchezze nella torre dell’Avvento Divino.

Nella torre c’erano quasi un migliaio di grandi formazioni che richiedevano grandi quantità di reliquie da Saggio e da Empireo, o perfino risorse di grado ancora superiore per funzionare.

Visto che queste reliquie avevano mantenuto il funzionamento delle formazioni, avevano anche radunato essenza del mondo per alimentarsi da sole. Nel corso di milioni di anni, non solo non avevano perso energia, ma erano diventate ancora più pure.

Queste reliquie venivano usate come fonte d’energia per queste formazioni, così Yi Yun non le aveva rimosse.

Tuttavia, c’era una piccola porzione di reliquie che non giocavano un ruolo importante e Yi Yun aveva potuto portarle fuori dalla torre dell’Avvento Divino. Anche solo questa punta dell’iceberg rappresentava una ricchezza inimmaginabile.

Yi Yun aveva anche scelto quelle di più bassa qualità, eppure erano già di massimo livello nel mondo Tian Yuan!

Tuttavia era improbabile che queste reliquie da Empireo causassero grande trambusto nel mondo Tian Yuan.

Anche se erano molto preziose, quei patriarchi delle grandi fazioni ne avrebbero usate cento all’anno se avessero davvero coltivato.

Le consideravano ricchezze, ma non veri tesori.

Chi avrebbe desiderato ardentemente reliquie da Empireo sarebbero stati guerrieri all’Apertura Yuan. E Yi Yun non si sarebbe preoccupato così tanto se persone del genere avessero complottato contro di lui.

Così Yi Yun aveva tirato fuori queste reliquie da Empireo senza esitare. Agli occhi dell’uomo della faccia lunga però questa scena sembrò completamente diversa.

Aveva gestito questo negozio da molti anni, eppure non aveva mai visto qualcuno che usava reliquie da Empireo per fare un acquisto. Normalmente, chi veniva qui era un guerriero al di sotto dell’Apertura Yuan. Chi di loro avrebbe usato reliquie da Empireo come valuta?

I veri Re Empirei sarebbero andati direttamente al piano degli ospiti della Casa dei Tesori e sarebbero stati trattati con grande riguardo. Era comune vedere reliquie da Empireo nella Casa dei Tesori.

“Sono… tutte di massima qualità!”

Il negoziante grasso cominciò a roteare gli occhi e spalancò la bocca.

Per quanto riguardava l’uomo dalla faccia lunga, fissava le dieci reliquie da Empireo.

Aveva pensato che il cosiddetto Jiang Yidao fosse solo un selvaggio idiota del Mare Meridionale. Tuttavia ora stava strabuzzando gli occhi.

Questo selvaggio del Mare Meridionale era davvero ricco!

Aveva offerto dieci reliquie dell’Empireo in una sola volta, aveva trovato la tomba ancestrale di un Re Empireo?!

Il giovane dalla faccia lunga non credeva che Yi Yun fosse in grado di guadagnare così tanto. Probabilmente aveva esplorato un certo regno mistico nel Mare Meridionale e aveva ottenuto una fortuna!

Gettò un’occhiata verso Yi Yun e notò la sua espressione indifferente, come se avesse appena tirato fuori una manciata di pietre.

Questo idiota probabilmente non conosceva il vero valore delle reliquie dell’Empireo. E pensare che avrebbe fatto delle spese così stravaganti!

In questo mondo, c’erano molte persone povere dagli orizzonti limitati e non sarebbero migliorate nemmeno se avessero ottenuto un guadagno inatteso. Erano solo dei babbei. Avrebbero speso tutti i loro soldi senza rendersene conto e così avrebbero anche perso il concetto di ricchezza.

L’uomo dalla faccia lunga lo categorizzò così. Era un affronto che una persona del genere avesse ottenuto l’eredità di un antico Grande Empireo!

Se avesse ottenuto un’eredità così preziosa, era sicuro che sarebbe potuto avanzare allo stadio dell’Apertura Yuan! Allora sarebbe diventato anche lui un Anziano della setta. Allora non sarebbe stato più assegnato ad un negozio!

Quei discepoli principali che avevano disprezzato il suo talento marziale avrebbero dovuto lusingarlo! Avrebbe potuto camminare a testa alta e cambiare completamente vita!

Più ci pensava, più l’uomo dalla faccia lunga sentì una sensazione bruciante al cuore mentre veniva tentato dall’avidità.


