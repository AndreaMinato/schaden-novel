---
title: Capitolo 588 - Finire nei guai a causa delle proprie ricchezze
pubDate: 2024-06-03T20:46:59.562Z
tags:
    - tmw
---


Solo ora Ah Yu ed Ah Niu si resero conto della situazione. Ah Yu disse con voce tremante: “Queste… queste sono per noi?”

Questa cifra l’aveva stordita.

Per dei guerrieri poveri era una quantità di ricchezze assurda. Le loro vite sarebbero cambiate completamente se le avessero ottenute. Ah Niu avrebbe potuto godere degli stessi benefici dei discendenti di grandi clan, avrebbe potuto rafforzare il suo fisico e ottenere buone tecniche di coltivazione, senza accumulare ferite nascoste.

Quando Ah Niu fosse diventato potente, avrebbero potuto vivere agiatamente in futuro. Non avrebbero più dovuto temere che altri li maltrattassero.

Tuttavia…

“Signore… non possiamo… accettare queste reliquie…”

Disse con grande difficoltà Ah Niu mordendosi le labbra.

Anche se era rimasto sbalordito dalle reliquie da Empireo e aveva fantasticato su come sarebbero vissuti grazie a questa vasta quantità di ricchezze, si era calmato lentamente. Nonostante fosse giovane, sapeva che un uomo sarebbe potuto finire nei guai a causa delle sue ricchezze.

Lui e sua sorella non potevano portare in giro una tale somma di ricchezze. Una volta che avessero lasciato la città marziale celeste, le loro vite sarebbero state in pericolo!

Oh?

Yi Yun gettò un’occhiata verso Ah Niu e mostrò uno sguardo di apprezzamento.

Anche se il principio di come un uomo potesse finire nei guai a causa delle sue ricchezze era semplice, non tutti avrebbero potuto mantenere la calma di fronte ad una tale somma.

“Non le vuoi? Sei stupido?!”

Urlò all’improvviso il cugino di Ah Yu. Era immerso completamente nelle sue fantasticherie, voleva usare queste ricchezze per fondare una setta, accettare ragazze talentuose e splendide come sue serve e concubine e condurre una vita lussuosa.

Tuttavia, quando sentì che Ah Niu aveva rifiutato, spostò lo sguardo di fronte a sé e si lanciò sulle reliquie da Empireo dicendo precipitosamente: “È solo un bambino privo di buon senso. Deciderò per lui. Venderemo a lei questa roccia.”

Aveva già perso la testa di fronte a queste ricchezze. Non badava più ad altro!

Tuttavia, proprio mentre stava per toccare le reliquie da Empireo, si sentì investito da una forte pressione che lo bloccò e lo fece ritirare un po’. Barcollò e quasi cadde a terra.

Il cugino ne fu sbalordito e poi si accorse che Yi Yun lo guardava con fare impassibile, ma anche con una luce sdegnata negli occhi.

“Tu….”

Il cugino deglutì. Adesso era passata l’euforia e si era calmato.

<em>Il selvaggio del Mare Meridionale mi sta guardando dall’alto in basso!

Hai solo avuto un colpo di fortuna. Cosa c’hai da essere così arrogante?!

Se non fosse per la tua fo***ta fortuna, saresti inferiore perfino a me!</em>

Mentre pensava a questo, si avvilì. Perché era stato il selvaggio a trovare le reliquie e non lui? Il mondo era così ingiusto. Sarebbe stato così bello se le avesse scoperte lui, pillole di grado supremo, donne splendide e maestosi palazzi… Sarebbe stato fantastico!

Anche se provava risentimento nei confronti di Yi Yun, sperava comunque di dipendere da lui per arricchirsi. Represse la rabbia e si forzò a sorridere. Disse con fare ossequioso:” Ahimè, sono stato troppo frettoloso. Ero troppo contento per Ah Yu e Ah Niu e mi sono comportato in modo inappropriato. Avrei dovuto lasciare che completaste voi l’affare, è una questione così importante.”

Yi Yun gli gettò un’occhiata severa e lo ignorò.

Poi guardò solo Ah Niu e Ah Yu dicendo: “Tenetele.”

“Ringrazio il fratello per le sue intenzioni gentili, ma non possiamo accettare…” Ah Niu guardò le reliquie da Empireo con invidia, ma scosse con fermezza la testa.

Le desiderava molto perché avrebbero potuto cambiare la sua vita e permettere a lui e a sua sorella di vivere bene. Tuttavia era troppo debole. Non avrebbe potuto difendersi se qualcuno avesse voluto derubarlo.

Yi Yun disse con tranquillità: “Non preoccuparti. Puoi tenere le reliquie. Garantirò la vostra sicurezza nella città marziale celeste. Vi porterò nella casa dei tesori. Non potete proteggere le reliquie voi due, ma potete spenderle e allora non sarà più un problema.”

“Il tuo nome è Ah Niu, vero? Hai un ottimo talento. Non è inferiore a quello dei geni di grandi sette, sfortunatamente le tue origini sono umili e questo ha ritardato i tuoi progressi. Inoltre hai mangiato troppe erbe di bassa qualità. Hai accumulato molto qi impuro nel tuo corpo. Di questo passo, è improbabile che otterrai molto successo nella coltivazione.”

“Tuttavia so che ci sono certe medicine meravigliose che permettono di rinascere e ripulire il tuo midollo. Possono essere usate da guerrieri di basso livello senza effetti collaterali. Questa sorta di medicine possono rimuovere il qi impuro accumulato dopo la nascita e migliorare la costituzione. Permetterà al tuo talento di migliorare di un altro livello! Quando accadrà, entrare in una grande setta sarà facile!”

“Per quanto riguarda il resto della tua fortuna, potrai acquistare tesori per mortali per tua sorella, permettendo anche a lei di allenare le arti marziali. La durata della sua vita potrà superare i mille anni. Non ho medicine per guerrieri di basso livello, altrimenti te le avrei date direttamente.”

“Finché finirai di spendere le dieci reliquie da Empireo e le scambierai in pillole che poi mangerai, allora le grandi fazioni non complotteranno contro di te. Allora catturarti sarebbe inutile. Cosa ne dici?”

Quando Yi Yun tirò fuori le reliquie, aveva già escogitato un piano del genere. Esistevano medicine meravigliose che permettevano di ripulire il midollo e migliorare il talento di guerrieri di basso livello, erano solo molto costose.

Allora, il talento di Yi Yun era molto ordinario. Aveva usato tesori di massimo livello per migliorare lentamente la sua costituzione, fino ad ottenere un fisico perfetto di puro Yang. Il suo talento oggi superava di gran lunga quello dei membri d’élite del mondo Tian Yuan.

Per quanto riguardava droghe che estendevano la durata della vita di un mortale, ce n’erano ancora di più. Il potenziale della vita di un mortale non era sviluppato, così era molto più facile allungare la loro vita rispetto a quelle dei Re Empirei.

“Questo…” Le labbra di Ah Niu fremettero. L’idea di Yi Yun era fattibile!

Tuttavia, sarebbe stato un tale spreco se avesse mangiato così tante pillole di massimo livello in una volta.

Però non c’era un metodo migliore visto quanto era debole.

Ah Niu guardò Yi Yun e sentì sincera gratitudine. Non aveva idea di quanto valeva questa roccia.

Yi Yun avrebbe potuto comprarla offrendo appena un po’ di più, ma invece si era offerto di pagare dieci reliquie da Empireo.

Yi Yun non avrebbe imbrogliato persone deboli come loro. Una persona ordinaria non avrebbe fatto lo stesso.

Ah Niu disse piano: “In realtà… non deve pagare così tanto per questa roccia.”

Yi Yun sorrise lievemente. Questi due fratelli erano semplici e gentili. Anche di fronte ad un’enorme ricchezza mai vista prima, potevano mantenere le loro intenzioni originali. Era un tratto davvero prezioso.

“Non importa. È ciò che vi meritate. Potrei perfino essermi approfittato di voi.”

Gli orizzonti di Yi Yun andavano già oltre quelli dei Re Empirei del mondo Tian Yuan. Dato che i Re Empirei non sarebbero impazziti per delle reliquie simili, nemmeno per Yi Yun sarebbero state così inestimabili.

Tuttavia quella roccia misteriosa gli sarebbe stata molto utile.

Proprio mentre Ah Niu aveva intenzione di consegnare la roccia misteriosa a Yi Yun, riecheggiò un sogghigno: “Stai ancora dormendo? O ci state ignorando?!”

Ah Yu e Ah Niu sussultarono mentre giravano la teste verso l’uomo dalla faccia lunga.

Yi Yun strinse gli occhi.

L’uomo dalla faccia lunga disse con un sorriso, ma con lo sguardo freddo: “Avete chiesto se accettiamo?”

Erano dieci reliquie da Empireo, una grossa somma. Sprecarlo per un rifiuto che aveva perso l’occasione di coltivare?

Era praticamente un affronto!

Dal punto di vista dell’uomo dalla faccia lunga, era già un segno di considerazione che avesse offerto una posizione di discepolo inserviente nella setta del Fuoco Li ad Ah Niu!

Queste reliquie da Empireo e quella roccia misteriosa sarebbero dovute appartenere tutte a lui. Solo nelle sue mani avrebbero rivelato il loro vero valore!

Ah Niu odiava già quest’uomo dalla faccia lunga visto che aveva scambiato questa tigre sorridente e infida per un buon uomo.

Strinse i denti e disse reprimendo la rabbia: “Perché avremmo bisogno del vostro accordo per vendere questa roccia?”

Anche se l’aveva detto con fermezza, Ah Niu mostrò un’espressione inquieta. Dopotutto, era nel territorio della setta del Fuoco Li e in confronto a questa enorme fazione erano troppo deboli.

L’uomo dalla faccia lunga mostrò un sorriso di derisione e disse con fare tranquillo: “La tua roccia? Non ti sbagli? Non l’hai appena venduta alla mia setta del Fuoco Li? Provi a farti pagare da entrambe le parti per un solo oggetto, non sei troppo avido? Questa roccia misteriosa è già proprietà della setta del Fuoco Li. Queste dieci reliquie da Empireo dovrebbero essere consegnate a me. Per quanto riguarda te, posso ancora aiutarti. Posso fare rapporto alla setta del Fuoco Li e farti diventare un discepolo inserviente. Se lavorerai sodo in futuro, avrai ancora l’occasione per diventare un discepolo ufficiale. Non è il tuo sogno entrare in una grande setta?”

L’uomo dalla faccia lunga si massaggiò il polso e mostrò uno sguardo condiscendente ad Ah Niu, mostrando un’espressione piena di derisione.

La setta del Fuoco Li poteva essere potente, ma nella città marziale celeste era proibito combattere a meno che non ci fossero ragioni speciali, altrimenti sarebbero stati puniti. Questi loro negozi dovevano considerarlo, ma…

Non sarebbe importato se ci fossero state in gioco grandi ricchezze. Inoltre, finché avessero trovato un pretesto per attaccare, non sarebbe stato un problema!

Gli occhi dell’uomo dalla faccia lunga brillavano mentre escogitava il suo piano.

I volti di Ah Yu e di Ah Niu si arrossarono. Non avevano mai visto una persona così spudorata!

Lo scambio di prima non era stato concluso. Com’era diventata sua la roccia? E li aveva perfino accusati di essere avidi?

Il giovane sulla ventina fu colto dal panico. I soldi stavano volando via?

Non solo, sembrava… che stesse per accadere qualcosa.

Ah Yu divenne nervoso: “Questa è la città marziale celeste. Violerete le regole della città marziale celeste e ci deruberete alla luce del giorno?”

Da quando la città era stata fondata molto tempo fa, c’erano state pochissime estorsioni. Era un tabù.

“Ahah!” L’uomo dalla faccia lunga rise: “Sto solo facendo affari in modo appropriato, cosa intendi con violare le regole della città marziale celeste?”

Fece un cenno e il negoziante grasso capì il segnale e gridò: “Chiudete le porte!”

“Pa pa pa!”

Le porte del negozio si chiusero!

Dopodiché il negoziante gridò di nuovo e diversi uomini robusti con le uniformi della sicurezza apparirono dietro l’uomo dalla faccia lunga. Queste persone erano i guardiani della setta del Fuoco Li e avevano il compito di proteggere l’area.

Ogni guardiano emanava un’aura piena di vitalità. Il loro respiro era controllato e i loro sguardi sembravano feroci. Era chiaro che fossero degli esperti di arti marziali!

Ci si poteva immaginare quanto fossero potenti visto che erano responsabili della sicurezza del negozio di livello umano della setta del Fuoco Li.

Il gruppo di esperti in fila misero sotto una pressione considerevole il gruppo.


