---
title: Capitolo 591 - Una rivalsa dieci volte più intensa
pubDate: 2024-06-03T23:46:59.563Z
tags:
    - tmw
---


Dato che sapeva che non c’era modo per nasconderlo, Yi Yun non si disturbò a farlo. Uscì dal negozio apertamente, senza temere nessuno.

Anche se Yi Yun era impassibile, Ah Niu e Ah Yu erano troppo deboli. Sarebbero rimasti coinvolti se il giovane avesse combattuto le persone che si sarebbero precipitate qui dal negozio di grado celeste della setta del Fuoco Li. Specialmente Ah Yu, che era praticamente una mortale. Era troppo debole.

Con un cenno della mano, Yi Yun usò un’ondata di qi vitale per coprire Ah Yu e Ah Niu.

In seguito, diede un calcio alle porte del negozio e uscì.

Nel momento in cui l’ingresso si aprì, molte persone per strada lo guardarono con interesse.

Un po’ di tempo fa, anche se le porte del negozio erano state chiuse, molti guerrieri per strada avevano già scoperto che stava accadendo qualcosa di strano nel negozio.

Erano anche curiosi di che sorta di persona avesse osato lottare contro la setta del Fuoco Li.

Ora che avevano visto uscire una persona, chi bighellonava fuori volse gli occhi verso il negozio.

Dal punto di vista di queste persone, chiunque avesse osato causare problemi in un negozio della setta del Fuoco Li sarebbe stato spacciato.

Tuttavia, quando le porte si aprirono, rimasero completamente sbigottiti.

Il negozio dentro era nel caos più totale. C’erano più di dieci persone a terra mezze morte. C’erano gli emblemi della setta del Fuoco Li ricamati sulle loro divise. Le loro mensole e la loro merce era sparsa per il pavimento.

Videro tutto questo mentre un giovane usciva dal negozio con fare maestoso.

Chi era questa persona?

La folla di spettatori era scioccata.

Il negozio della setta del Fuoco Li aveva chiuso le porte, ma era stato distrutto?

E il giovane appena uscito aveva osato causare problemi in un’attività della setta del Fuoco Li? Eppure poteva uscire fuori con fare tranquillo…?

Che cosa mangiava per crescere un fegato del genere?

Yi Yun ignorò completamente gli spettatori mentre camminava tra la folla. La sua andatura non era veloce, ma lo spazio tra le sue gambe sembrò accorciarsi. In pochi passi, aveva attraversato un po’ di strade ed era scomparso dalla vista della folla.

In quel momento, un’altra figura si precipitò fuori dal negozio.

“Eroe, aspetti… aspetti! Non mi lasci indietro!” Disse il cugino Ah Yu con un’espressione terrorizzata. Lacrime scorrevano lungo il suo volto.

Ora era estremamente terrorizzato. Yi Yun aveva offeso all’istante l’intera setta del Fuoco Li!

La setta del Fuoco Li era un’entità enorme. Chi era stato malmenato da Yi Yun erano solo pesci piccoli non molto importanti, così non era importante che fossero stati sconfitti.

Ma se un Anziano della setta del Fuoco Li fosse accorso, cosa sarebbe accaduto?

Il cugino di Ah Yu era già troppo spaventato per immaginare cosa sarebbe successo. Ora poteva solo contare su Yi yun.

Non si sarebbe mai aspettato che Yi Yun avrebbe portato Ah Niu e Ah Yu con sé, ma che lo avrebbe ignorato completamente.

Così il cugino di Ah Yu poteva solo inseguirlo disperatamente piangendo e pisciandosi addosso…

Yi yun portò via i fratelli dalla regione della città fino ad una grande locanda nel settore orientale della città marziale celeste.

La locanda si chiamava Sei Spade ed era stata aperta dall’Alleanza delle Sei Spade del mondo Tian Yuan.

Anche l’Alleanza delle Sei Spade era una grande organizzazione antica. Era formata da un totale di sei sette e clan che usavano arti della spada.

Era inferiore all’Alleanza Marziale. Specialmente negli ultimi anni, l’Alleanza Marziale stava diventando sempre più potente. Lentamente, aveva preso controllo del mondo e nessuno osava sfidarla.

Così l’Alleanza delle Sei Spade poteva solo mantenere un basso profilo.

Anche se l’alleanza marziale non aveva rivali, visto che fingeva anche di usare la virtù per conquistare il mondo, non avrebbe causato conflitti con organizzazioni simili all’alleanza delle Sei Spade.

Yi Yun camminò con tranquillità nella locanda delle Sei Spade e riservò due stanze d’alta classe.

Una notte costava tre reliquie di grado inferiore e questo fece sentire con l’acqua alla gola Ah Niu e Ah Yu.

Il metodo di coltivazione di Ah Niu fino a questo punto era stato di usare con parsimonia reliquie di basso livello che non erano nemmeno sufficienti. Non si era mai potuto concedere di usare reliquie di grado inferiore, ma ora… aveva visto qualcuno spenderne tre per una notte in una locanda, così come poteva non rimanerne scosso?

“Fratello Jiang, ci permetterai di stare qui?”

Ah Yu si rese conto dell’intenzione di Yi Yun. Credeva che, dopo aver distrutto il negozio della setta del Fuoco Li, Yi Yun avrebbe lasciato velocemente la città marziale celeste.

Tuttavia Yi Yun non aveva intenzione di andarsene, invece aveva riservato delle stanze in città.

Non stava aspettando l’arrivo della gente della setta del Fuoco Li così?

“Eroe, eroe! Perché sta aspettando ancora qui?! Siamo in guai grossi, dobbiamo scappare!”

Il cugino di Ah Yu riuscì a raggiungere Yi Yun, ansimando. Era coperto di sudore ed era stanco morto. Era rimasto completamente sbigottito quando vide che Yi Yun si stava preparando a stare nella locanda delle Sei Spade.

Aveva intenzione di rimanere seduto qui e attendere la morte?

Naturalmente Yi Yun era un’ancora di salvezza per lui adesso, così non osò dire nulla. Sembrava una formica su un mattone caldo, febbricitante e impotente.

Scappare? Sarebbe stata una pia illusione.

A meno che non avesse usato la torre dell’Avvento Divino, non avrebbe potuto portare via due persone mentre sarebbe stato inseguito dopo aver lasciato la città. Perché non rimanere nella locanda dell’Alleanza delle Sei Spade? Almeno non avrebbero osato distruggere questo negozio. Così Yi Yun rimase indifferente alla questione. Stare nella locanda era più sicuro per Ah Niu e Ah Yu.

Yi Yun immaginò che tra meno di un’ora la setta del Fuoco Li sarebbe venuto a cercarlo.

Come poteva ignorare un’umiliazione del genere nel loro territorio?!

…..

Yi Yun non si era sbagliato. Dopo che il negozio di grado umano della setta del Fuoco Li era finito nei guai, la frazione principale lo venne a sapere velocemente!

La prima reazione della setta del Fuoco Li fu di shock. Era la città marziale celeste. Davvero una persona aveva osato causare guai e distruggere il loro negozio? Erano impazziti?

La setta del Fuoco Li mandò frettolosamente un gruppo al negozio distrutto. Vedendo le condizioni del negozio, le loro espressioni divennero estremamente scontente.

Non solo c’erano dei danni, ma le persone dentro erano state rese invalide!

Era come umiliare la setta del Fuoco Li di fronte a tutti!

“I loro mari spirituali sono stati distrutti. Sono stati ridotti in ritardati mentali! Ha distrutto le arti marziali anche dell’unico rimasto cosciente!” Disse uno del gruppo dei sorveglianti con un’espressione solenne dopo averli esaminati.

“Questo è il centro. Ci sono persone ovunque. L’hanno fatto alla luce del giorno, di sicuro hanno un grande fegato!” Disse un altro sorvegliante della setta del Fuoco Li.

Guardò l’uomo dalla faccia lunga con fare gelido: “Cos’è successo? Perché qualcuno ha causato problemi? Quante persone avevano?”

L’uomo dalla faccia lunga era affannato. Quando vide la gente della setta del Fuoco Li, si riempì di emozione e lacrime iniziarono a scorrere lungo le sue guance.

Quando uno era disperato e vedeva un’ancora di salvezza, sarebbe giunto sull’orlo del collasso.

“A… aiuto.” L’uomo dalla faccia lunga strisciò con grande difficoltà. Usò una mano insanguinata per aggrapparsi all’orlo dei pantaloni di uno degli uomini. Guardò con enorme speranza i sorveglianti e disse con voce tremante: “Il qi vitale del mio dantian sta… sta per dissiparsi. Aiuto…”

L’uomo dalla faccia lunga voleva che la setta gli desse qualche medicina divina che potesse ricollegare i suoi meridiani e guarire i suoi muscoli lacerati. Non si aspettava di poter tornare come prima, si sarebbe accontentato di recuperare solo un po’ della sua forza.

Sentendo la richiesta dell’uomo dalla faccia lunga, i due sorveglianti mostrarono un’occhiata sprezzante.

Voleva ancora venire salvato e mantenere il suo qi vitale nonostante fosse stato mutilato?

Era troppo ingenuo.

Non era impossibile salvarlo, ma ci sarebbero voluti molti tesori celesti. Era un così grande prezzo che perfino l’intera setta del Fuoco Li si sarebbe sentita con l’acqua alla gola.

Non valeva pagare un prezzo del genere nemmeno per salvare un discepolo principale, figuriamoci un discepolo esterno che si occupava solo di un negozio e non aveva futuro.

Tuttavia, non erano presenti solo membri della setta del Fuoco Li, c’erano anche degli estranei a guardare. Non potevano mostrare la freddezza di una grande setta, altrimenti sarebbero stati criticati per la loro crudeltà.

I due sorveglianti risposero con un po’ di cortesie di facciata: “Naturalmente ci occuperemo delle tue ferite. Ora dicci cos’è successo. Osano toccare la nostra setta del Fuoco Li, naturalmente la pagheranno cara!”

Disse un sorvegliante mentre il suo sguardo brillava freddamente!

Nessuno osava toccare la setta del Fuoco Li. Erano una grande fazione che nessuno avrebbe osato offendere nel mondo Tian Yuan. Inoltre avevano il supporto dell’Alleanza Marziale, così chiunque li toccasse poteva solo prepararsi a venire annientato!


