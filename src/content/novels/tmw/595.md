---
title: Capitolo 595 - Irrevocabilmente Vincolato
pubDate: 2024-06-04T03:46:59.564Z
tags:
    - tmw
---


I due Anziani della setta del Fuoco Li della corte esterna e uno del clan Shen Tu, in totale tre Anziani all’Apertura Yuan.

Era già notevole raggiungere lo stadio dell’Apertura Yuan. Ad esempio, la setta del Fuoco Li aveva solo otto persone che erano diventati Re Empirei. E la maggior parte di loro era agli stadi iniziali.

Chi era ad un livello superiore sarebbero state figure al livello di un patriarca.

Eppure tre Anziani all’Apertura Yuan non erano riusciti a catturare Yi Yun nonostante si fossero alleati. Invece otto discepoli della setta del Fuoco Li erano rimasti uccisi, mentre Yi Yun era riuscito a scappare illeso.

I due Anziani all’Apertura Yuan erano stati puniti con 500 anni di prigione.

Non potevano gestire una persona come Yi Yun!

I loro numeri e la loro facciata sicura erano solo una dimostrazione di forza, perché Gongsun Yang sapeva che non erano nulla di fronte a Yi Yun.

La squadra punitiva della città marziale celeste poteva avere schierato un po’ di ufficiali all’Apertura Yuan, ma non avrebbero partecipato ad una questione insignificante come qualcuno che combinava guai in un negozio della setta del Fuoco Li.

Gongsun Yang si irrigidì sul posto e cominciò a sudare freddo. Stava avendo un terribile mal di testa per via del dilemma che stava affrontando. Ora che c’erano così tanti spettatori e si era vantato, non si sarebbe mai aspettato che il combinaguai fosse questo menagramo.

Non aveva proprio idea di come reagire.

Molti stavano aspettando che arrestasse Yi Yun, ma lui era ancora seduto nel salotto a bere il suo tè con fare calmo e composto.

“Fratello Yang, perché ti sei distratto? Catturiamolo e facciamo rapporto velocemente!”

Disse Gongsun Zhi, accanto a Gongsun Yang. Aveva pensato che, una volta che avessero trovato Jiang Yidao, lo avrebbero abbattuto in un lampo, senza dare il tempo alla folla di reagire, per poi distruggere la sua coltivazione. Ma per qualche motivo Gongsun Yang era rimasto fermo sul posto per quasi un minuto.

Non aveva fatto una mossa, né dato alcun ordine.

In quel momento, Yi Yun si alzò all’improvviso.

Gongsun Yang trasalì nel momento in cui Yi Yun si alzò. I suoi palmi erano fradici di sudore e le sue labbra erano pallide. Sentì l’impulso di scappare, ma dato che c’erano così tanti spettatori e aveva messo in gioco la sua reputazione, come poteva fuggire?

E proprio in quel momento, l’uomo dalla faccia lunga si tirò su a sedere dopo aver notato che Gongsun Yang stava esitando. Rise mentre parlava per Gongsun Yang: “Sei così arrogante anche durante una catastrofe incombente. Sembra che tu sia proprio incorreggibile. Dato che hai chiesto cosa faremo, tanto vale che te lo dica.”

“Il nostro signorino Yang ha detto che non solo avrebbe distrutto la tua coltivazione e ti avrebbe torturato a morte, avrebbe anche appeso il tuo cadavere di fronte al nostro negozio per mostrarlo al pubblico, lasciandolo esposto per sette giorni!” Disse l’uomo dalla faccia lunga con un tocco di piacere perverso, mentre dava un’occhiata agli spettatori.

La gente prima era rimasta all’entrata del negozio a guardare, indicando lui, che era in condizioni miserabili.

Questo lo aveva reso proprio scontento. Adesso aveva annunciato a tutti che l’atto di Jiang Yidao sarebbe risultato in una punizione dieci, no, cento volte peggiore!

Gongsun Yang desiderava solo di poter schiaffeggiare a morte l’uomo dalla faccia lunga. Aveva quella sciagura di fronte a lui, poteva ignorare il fatto che l’uomo dalla faccia lunga fosse logorroico, ma perché doveva coinvolgerlo in ogni frase?!

“Fratello maggiore Yang, è stato detto tutto quello che c’era da dire. È il momento di fare la nostra mossa.” Disse Gongsun Zhi senza molta considerazione. Anche se l’uomo dalla faccia lunga l’aveva detto con fare presuntuoso come se fosse stato inebriato dal successo, non era niente di che. Volevano mostrare a tutti cosa sarebbe successo se qualcuno avesse offeso la loro setta del Fuoco Li.

Gongsun Zhi gettò un’occhiata verso Gongsun Yang, ma… ma per qualche strano motivo, Gongsun Yang non mostrò ancora intenzione di intervenire. Al contrario, il suo sguardo era nervoso e la sua espressione era scontenta. Tutti i suoi muscoli sembravano essersi irrigiditi.

Cos’era successo al fratello maggiore? Che le ferite interne gli stessero dolendo?

Precedentemente, il fatto che Gongsun Yang fosse stato malmenato da Yi Yun naturalmente era stato insabbiato dalla setta del Fuoco Li, ma molti sapevano delle sue ferite.

Gongsun Yang aveva mentito e aveva detto che era rimasto ferito perché aveva incontrato un pericolo mortale mentre esplorava un regno mistico.

Questo aveva spinto Gongsun Zhi a credere che le sue ferite non fossero guarite completamente.

E in quel momento, Yi Yun iniziò a camminare verso la squadra punitiva!

Il cuore di Gongsun Yang iniziò a battere forte come un tamburo. Sudore colava dalla sua fronte mentre premeva una mano sull’impugnatura della sua spada. Cominciò a tremare lievemente, perché era già davvero nervoso.

“Perché? Non ti sei ancora ripreso dalle tue ferite?” Chiese Yi Yun.

Gongsun Yang sentì un’indignazione crescente e desiderava di poterlo fare a pezzi, ma sapeva che sarebbe finito in condizioni miserabili se avesse attaccato Yi Yun.

“Cosa succede?”

“Quel selvaggio del Mare Meridionale è così arrogante, perché quel discepolo della setta del Fuoco Li non sta facendo nulla?”

A quel punto, molti potevano sentire che c’era qualcosa di strano e iniziarono a sussurrare.

Gongsun Yang precedentemente aveva detto che avrebbe trascinato fuori Yi Yun e l’avrebbe picchiato. Dal suo tono, sembrava che sarebbe stato un solo attacco sconvolgente. Volevano tutti assistere alla dimostrazione di forza di un genio della setta del Fuoco Li.

Ora, nonostante la provocazione di Jiang Yidao, Gongsun Yang non aveva ancora fatto la sua mossa. E quali “ferite” stava menzionando?

Gongsun Yang percepì tutti gli sguardi puntati su di lui e poteva sentire le discussioni attorno. Quasi collassò sul posto.

Come poteva osare attaccare?

Notando la passività di Gongsun Yang, Gongsun Zhi giunse alla conclusione che doveva avers subìto un contraccolpo per via delle sue ferite.

<em>’Non importa, lo farò io.’</em>

Gongsun Zhi prese l’iniziativa. Era già scontento dell’arroganza di Jiang Yidao, specialmente perché osava camminare lentamente verso di loro.

Aveva visto gente presuntuosa, ma mai così tanta arroganza!

Fece un passo avanti e sfoderò la spada!

“Non c’è bisogno che intervenga il mio fratello maggiore per sistemare un selvaggio del Mare Meridionale come te! Ragazzino, sei troppo arrogante, ti farò a pezzi con la mia spada!”

<em>Peng!</em>

Come una bottiglia d’argento che si frantumava, decine di raggi freddi sfrecciarono dalla punta della spada di Gongsun Zhi, puntando verso Yi Yun da angolazioni diverse.

Il suo attacco aveva sigillato ogni via di fuga. Ogni raggio di spada conteneva un potere immenso, così intenso che gli spettatori furono costretti a ritirarsi per via del qi gelido!

Gongsun Zhi non attaccò i punti vitali di Yi Yun. Voleva tagliare gli arti, le orecchie e il naso a Yi Yun.

“Fratello maggiore, tu…”

L’espressione di Gongsun Yang cambiò drasticamente. Prima che potesse aprire la bocca per fermarlo, Gongsun Zhi aveva già fatto la sua mossa. Non aveva dato nessun preavviso prima di attaccare.

Quando Yi Yun vide i raggi di spada che provenivano da ogni direzione, sorrise.

Non brandì la sua sciabola, si limitò a lanciare il tè dalla sua tazza.

Il tè era infuso con il qi vitale di Yi Yun, diventando raggi dorati, ogni goccia sembrava un piccolo sole.

“Oh?” Gongsun Zhi alzò le sopracciglia.

Voleva usare acqua del tè per bloccare raggi di spada? Era impazzito?

Infusi con qi vitale impetuoso, i raggi di spada divennero ancora più taglienti.

Questa persona avrebbe pagato caramente per la sua arroganza e stupidità!

Tuttavia, quando la spada trafisse la tenda d’acqua, sembrava fosse entrata in un vortice turbolento.

L’energia si amplificò e i raggi di spada non riuscirono a penetrarla.

“Bang! Bang! Bang!”

I raggi di spada si dissiparono mentre Gongsun Zhi gridava allarmato. Ebbe difficoltà a riprendere l’equilibrio vista la risonanza di un potere del genere, facendolo indietreggiare di molti passi.

Il tè aveva trafitto i raggi di spada ed era schizzato sulla sua faccia.

Anche l’acqua del tè conteneva qi vitale di puro Yang, insieme alle ispirazioni di Yi Yun riguardo alle leggi. La temperatura era insolitamente elevata, così quando fu colpito dall’acqua, Gongsun Zhi ebbe la sensazione che migliaia di aghi stessero pungendo la sua faccia.

“Ah!”

Gongsun Zhi si coprì il viso e gridò tragicamente, mentre il suo corpo rotolava a mezz’aria mentre volava all’indietro.

“Boom!”

Gongsun Zhi sbatté contro cinque tavoli, facendo frantumare servizi del tè a terra.

Solo una tazza di tè aveva scaraventato via Gongsun Zhi. Gli spettatori si aspettavano che Yi Yun sarebbe stato abbattuto, ma dopo questa scena rimasero completamente sbigottiti. L’intero ristorante era diventato silenzioso.


