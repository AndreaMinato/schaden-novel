---
title: Capitolo 597 - Andarsene sconfitti
pubDate: 2024-06-04T05:46:59.564Z
tags:
    - tmw
---


L’atmosfera nella locanda delle Sei Spade era diventata tesa.

Gongsun Yang fece un altro passo indietro. Solo allora la gente si rese conto che Gongsun Yang aveva riconosciuto Jiang Yidao fin dall’inizio. In questo modo, si potevano spiegare le varie anomalie che avevano notato.

“Ti sei ripreso dalle tue ferite?” Chiese con tono sarcastico Yi Yun.

“S… sì…”

Gongsun Yang rispose istintivamente per il nervosismo.

“Oh? Sembra che la tua setta del Fuoco Li abbia pagato un caro prezzo. Mi chiedo se potranno guarirti stavolta.”

Yi Yun lo squadrò mentre si avvicinava.

Quasi all’istante, Gongsun Yang si sentì rizzare i capelli e un brivido lo percorse da capo a piedi.

Dal tono di Yi Yun, doveva avere intenzione di ferirlo un’altra volta!

Quando i guerrieri attorno sentirono la loro conversazione, rimasero senza fiato. A quanto pareva Jiang Yidao era già entrato in conflitto con la setta del Fuoco Li e aveva anche picchiato brutalmente Gongsun Yang.

Era ancora perfettamente illeso nonostante avesse malmenato un genio della setta del Fuoco Li?

Immediatamente i guerrieri guardarono Gongsun Yang con espressioni piene di emozioni contrastanti.

Molti di loro si erano uniti alla folla per via del trambusto per strada. Eppure alla fine avevano visto Gongsun Yang perdere il suo spirito in un batter d’occhio, così impaurito da non osare intervenire.

Nonostante fossero in vantaggio numerico, il gruppo era stato picchiato con una mera tazza di tè.

In quel momento nessuno osò sfidare Yi Yun. La mano del giovane si avvicinò lentamente all’impugnatura della sua sciabola.

Vedendo questa scena, Gongsun Yang si sentì morire!

Aveva visto già le tecniche di sciabola di Yi Yun. Inoltre, senza aver usato la sua arma, aveva già sconfitto due persone. Se avesse usato la sua sciabola, non lo avrebbe reso un invalido?

Gongsun Yang fu colto da un’immensa paura.

In quel momento non poteva più badare alla sua reputazione. Senza pensare, gridò immediatamente: “Aspetta! Non muoverti! Non muoverti!”

Gongsun Yang lanciò la sua spada e disse impallidendo sotto gli sguardi attenti di tutti: “Mi arrendo.”

Si stava arrendendo senza combattere?

Gli spettatori ne furono sorpresi e si riempirono d’emozione.

Che sorta di persona era Gongsun Yang? In quanto discepolo principale della sua setta, aveva la possibilità di entrare nell’Unione del Dao Celeste. Questo tipo di talento sarebbe stato naturalmente arrogante e non si sarebbe arreso facilmente.

Ora però, nonostante Jiang Yidao avesse mostrato solo un briciolo della sua forza, Gongsun Yang si era arreso senza opporsi.

Era davvero vergognoso per un talento e avrebbe perfino potuto causare ossessioni, facendo perdere fiducia nel proprio percorso di arti marziali.

Tuttavia non poteva fare altro in tali circostanze.

Se avesse insistito a combattere, Gongsun Yang avrebbe rischiato di venire mutilato. Era un rischio che non poteva correre.

Gongsun Zhi gettò un’occhiata verso Yi Yun e divenne silenzioso.

Per quanto riguardava l’uomo con il naso ad uncino, strinse i denti e non emise nemmeno un gemito.

In quanto capo della squadra punitiva, la vergogna che stava sperimentando non era inferiore a quella di Gongsun Yang.

Aveva arrestato molte persone nella città marziale celeste. Ogni volta era stato facile e aveva potuto catturare i criminali con fare maestoso.

Stavolta però era stato surclassato. Era comprensibile che fosse avvilito.

“Lasciaci andare!”

Disse con tono ostile l’uomo con il naso ad uncino. Prima di andarsene, guardò con odio Yi Yun. Il suo sguardo era indignato e sinistro.

Chiaramente aveva intenzione di chiamare l’Anziano della squadra puntivia per catturare JIang Yidao. Anche se quel giovane era potente, avrebbe avuto la peggio!

<em>Aspetta e vedrai. Sei spacciato ora che hai offeso la mia squadra di tutori dell’ordine. Quando cadrai nelle mie mani, capirai cos’hai fatto!</em>

I pensieri dell’uomo con la faccia ad uncino trasparirono dalle sue espressioni lievi. Yi Yun capì subito che intenzioni aveva.

Yi Yun ridacchiò. Disse con noncuranza: “Qualcuno ti ha detto che il tuo naso è brutto?”

“Oh?”

Queste parole senza senso sbalordirono l’uomo con il naso ad uncino.

Il suo naso sembrava sinistro e spietato, e questa ferocia aumentava la sua aura omicida. Tuttavia chi avrebbe osato deriderlo per il suo aspetto vista la sua posizione? Sarebbe stato solo un complimento per lui e avrebbe aggiunto più magnificenza al suo portamento.

Proprio mentre voleva rispondere con rabbia, Yi Yun si mosse!

“Peng!”

La tavola di legno sotto i piedi di Yi Yun esplose e il suo corpo divenne un raggio rosso. In un millesimo di secondo, era apparso di fronte all’uomo con il naso ad uncino come se si fosse teletrasportato lì!

L’uomo con il naso ad uncino non ebbe il tempo di esclamare. Il semplice pugno di Yi Yun aveva già scosso il qi vitale del mondo attorno e si stava abbattendo su di lui come una montagna!

“Peng!”

L’impatto fu simile a quello di un meteorite. L’uomo con il naso ad uncino urlò e fu scaraventato via!

Stavolta trapassò la porta principale della locanda delle Sei Spade e rotolò per strada come un sacco di iuta rotto.

Era sconvolto. Yi Yun lo aveva colpito in faccia, deturpandolo!

Adesso il suo naso si era incavato nella faccia. C’era il segno di un pugno nel suo volto e attorno c’era sangue. Era diventato irriconoscibile.

Mentre il suo corpo fremeva, i tutori dell’ordine attorno accorsero e lo aiutarono a rialzarsi.

Queste persone ora guardavano Yi Yun come se fosse un diavolo.

“Consideralo un intervento di chirurgia plastica. Non devi ringraziarmi.” Yi Yun ritirò il pugno e si fece scrocchiare piano le nocche.

Aveva controllato la sua forza e non aveva davvero mutilato o ucciso l’uomo con il naso ad uncino.

Voleva causare conflitti, ma non al punto da diventare inconciliabile con il nemico.

Vedendo l’uomo con il naso ad uncino in quelle condizioni, gli occhi di Gongsun Yang si velarono di lacrime.

Questo caposquadra doveva essere abituato ad essere trattato con grande rispetto, ma stavolta si era fregato da solo. Aveva cercato di recuperare un po’ del suo orgoglio, ma Jiang Yidao non gliel’aveva fatta passare liscia. Di conseguenza, l’uomo con il naso ad uncino era finito in pessime condizioni!

Perché era così sfortunato?! Era stato malmenato da quella malefica sciagura nella famiglia Lin e adesso, nella città marziale celeste, aveva sofferto di nuovo!

Sapeva che il suo arrivo maestoso e la dichiarazione di come lo avrebbe appeso alle mura della città avevano provocato questa sciagura malefica.

Non sarebbero riusciti ad uscirne indenni.

Dopo aver riflettuto un po’, Gongsun Yang si tolse l’anello interspaziale e disse: “Mi scusi per aver disturbato il signorino Jiang mentre beveva il suo tè. È stato un nostro errore. Ecco una compensazione, lo tratti come un regalo.”

Quando si tolse l’anello, a Gongsun Yang fremette la bocca mentre si riempiva di amarezza.

L’anello interspaziale conteneva risorse che aveva risparmiato con grande difficoltà. Includeva anche tesori che aveva ottenuto durante spedizioni di allenamento.

Accanto a Gongsun Yang, le palpebre di Gongsun Zhi fremettero prima che si togliesse il suo anello interspaziale.

Yi Yun alzò un sopracciglio. Era piuttosto sorpreso.

Non si sarebbe mai aspettato che fossero così previdenti. In effetti non aveva intenzione di ucciderli. Poteva agire impunemente, ma non poteva superare il limite.

Dare un pugno al capo di una squadra punitiva non era niente di che, ma se lo avesse ucciso la questione sarebbe stata ben diversa.

Vedendo gli anelli interspaziali posti sul tavolo, Yi yun si avvicinò e raccolse uno degli anelli sotto lo sguardo ansioso di Gongsun Yang.

Yi Yun lo esaminò e vide cosa c’era dentro.

Le ricchezze di queste due persone non erano niente di che per lui.

“Perché siete così poveri nonostante proveniate dalla setta del Fuoco Li?”

Le guance di Gongsun Zhi e Gongsun Yang fremettero. Non potevano provare più vergogna di così. Non potevano fare altro se non sopportare.

“Anche se siete poveri, non avete un brutto atteggiamento. Smammate.”

Yi Yun fece un cenno mentre si girava e camminava verso la locanda delle Sei Spade.

Gongsun Yang e gli altri erano estremamente avviliti. Erano venuti qui con fare maestoso, ma dovevano scappare con la coda tra le gambe. Avevano dovuto lasciare anche i loro anelli interspaziali.

Gongsun Yang fece un po’ di respiri profondi e tirò fuori il suo gettone di trasmissione della voce.

All’inizio pensava che il giorno in cui era stato malmenato da Jiang Yidao dalla famiglia Lin fosse stato il momento più umiliante della sua vita, ma chi sapeva che l’umiliazione di oggi sarebbe stata ancora peggiore!


