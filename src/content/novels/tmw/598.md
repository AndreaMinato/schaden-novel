---
title: Capitolo 598 - Attirare l’Attenzione
pubDate: 2024-06-04T06:46:59.564Z
tags:
    - tmw
---


In quel momento, nella Casa dei Tesori, l’ambasciatore dell’Alleanza Marziale era ancora intrattenuto dalle figure importanti della città. Stava ancora ispezionando i vari tesori donatigli da varie grandi famiglie.

Gli Anziani del clan furono eloquenti durante le loro presentazioni. Menzionarono anche diverse leggende curiose.

Finché…

“Oh?”

L’Anziano della setta del Fuoco Li Gongsun Ding ricevette all’improvviso una trasmissione. Pensava che Gongsun Yang avesse arrestato il combinaguai e che stesse facendo rapporto, ma ascoltandola…

Accanto a Gongsun Ding, Lord Zhang della squadra dei tutori dell’ordine disse con tranquillità: “Com’è andata? Hanno già risolto la questione, vero?” Tuttavia, prima che finisse di parlare, anche il suo gettone di trasmissione si era acceso.

Sentendo la notizia, lo sguardo di Lord Zhang divenne vacuo.

<em>Cosa?

I suoi uomini erano stati respinti ed erano rimasti feriti?</em>

Nonostante il rapporto eufemistico della squadra punitiva, solo il fatto che l’uomo con il naso ad uncino fosse stato ridotto in condizioni così miserabili da non poter parlare e da dover mandare uno dei suoi sottoposti a fare rapporto fu sufficiente a sbalordire Lord Zhang.

La loro squadra punitiva era andata ad arrestare un criminale, eppure era stata surclassata?

Era… assurdo!

L’ambasciatore dell’Alleanza Marziale si girò e chiese a Zhang: “Cosa succede?”

Zhang mostrò un’espressione scontenta. Prima era sorto un problema con la sicurezza in presenza dell’ambasciatore, danneggiando la sua reputazione, e adesso i tutori dell’ordine erano stati malmenati dal criminale mentre facevano il loro lavoro, come poteva non provare vergogna?

Tuttavia sapeva che era inutile provare a nasconderlo. Non c’era bisogno che l’ambasciatore indagasse perché la notizia avrebbe raggiunto automaticamente le sue orecchie.

Poteva solo farsi coraggio e dire: “Lord ambasciatore, la mia squadra di tutori dell’ordine si è diretta alla locanda delle Sei Spade per fare rispettare la legge, ma il criminale è stato arrogante e ha malmenato i miei uomini. È ancora libero e forse ci sarà il bisogno che intervenga di persona.”

“Oh?”

Lo scolaro di mezz’età ne fu lievemente sbalordito. Era anche un po’ sorpreso che fosse successa una cosa del genere. Tuttavia si limitò a questo. L’Alleanza Marziale era estremamente grande e la sua influenza era estesa per tutto il mondo Tian Yuan. La città marziale celeste era solo uno dei centri al suo comando, così anche se era molto vasto, non era così importante per lo scolaro di mezz’età.

Il fatto che la squadra dei tutori dell’ordine fosse stata brutalmente picchiata era una questione insignificante per lui. Non era stato un incidente grave al punto da violare la dignità dell’Alleanza Marziale o da spingerlo ad arrabbiarsi.

“Interessante. I vostri uomini della squadra punitiva dovrebbero cercare di aumentare la loro forza.” Disse con noncuranza lo scolaro di mezz’età senza pensarci troppo. Allo stesso tempo, gettò un’occhiata verso la locanda delle Sei Spade.

Questa occhiata era stata solo una curiosità improvvisa. Visto che Lord Zhang della squadra dei tutori dell’ordine aveva menzionato la locanda delle Sei Spade, aveva attirato l’attenzione dello scolaro di mezz’età.

Dopotutto negli ultimi anni l’Alleanza delle Sei Spade era stata repressa così tanto da essere sul punto di dissolversi. Alcune delle loro fazioni avevano già intenzione di unirsi all’Alleanza Marziale.

Lo scolaro di mezz’età voleva vedere se il combinaguai apparteneva all’Alleanza delle Sei Spade. Voleva sapere se questa persona aveva causato deliberatamente problemi perché scontento della dissoluzione dell’alleanza delle Sei Spade.

Tuttavia ciò che vide lo sbalordì.

<em>Come può essere…?</em>

…

In quel momento, nella locanda delle Sei Spade, Yi Yun era tornato nella sua stanza e stava guardando Ah Niu, Ah Yu e il loro cugino nel corridoio.

Il cugino di Ah Yu si inginocchiò a terra con un tonfo.

“Eroe Jiang, sono stato cieco e arrogante. Per favore non se la prenda per ciò che ho fatto!”

Questo giovane era una persona spudorata che maltrattava i deboli, ma temeva i risoluti.

Precedentemente aveva pensato che Yi Yun sarebbe stato portato via dalla squadra di tutori dell’ordine, ma ora la dimostrazione di forza del giovane l’aveva sbalordito. Aveva già superato ogni sua comprensione. Temeva che le sue offese di prima avessero offeso Yi Yun, così si era inginocchiato velocemente e lo stava implorando.

Yi Yun non voleva perdere tempo con lui e disse ad Ah Niu: “Tra un po’ dovrebbero arrivare altre persone. Nascondetevi nella stanza e non uscite. Potrei non essere in grado di competere con chi arriverà stavolta. Quando la questione si sarà sistemata, vi porterò nella Casa dei Tesori per comprare pillole!”

“Le pillole che comprerete miglioreranno una porzione del tuo corpo. Usarne troppe sarebbe inefficace. Ma anche così, migliorerebbe il tuo talento fino a raggiungere il livello di un membro d’élite di una grande fazione. Allora non ci sarebbero problemi per te ad unirti a qualsiasi potente fazione del mondo Tian Yuan.”

Le pillole che miglioravano il fisico sarebbero state più efficaci con una persona dalla costituzione più debole. Una volta arrivati ad un certo livello, pillole veramente efficaci sarebbero diventate sempre più rare e i loro effetti sarebbero diminuiti lentamente.

Era come un bambino malnutrito che mangiava solo grano e verdure. Un occasionale pezzo di carne gli avrebbe permesso di acquistare un sano colorito roseo e rafforzare il suo fisico.

Tuttavia, un bambino già molto ben nutrito, anche se avesse mangiato prelibatezze ogni giorno, sarebbe solo diventato grasso. Era impossibile che diventasse più alto o muscoloso.

“Grazie fratello Jiang.”

Anche Ah Niu si inginocchiò. I suoi occhi brillavano con sincera gratitudine. Sapeva che al livello, non c’era nulla che potesse fare per aiutare Yi Yun. Tuttavia, se gli avesse chiesto qualsiasi favore in futuro, l’avrebbe fatto senza esitare!

“Non devi ringraziarmi. Limitati a lavorare sodo e coltivare.”

Mentre Yi Yun diceva queste parole, all’improvviso…

<em>Oh?</em>

In quell’istante sentì una percezione lievemente gelida sondarlo. Penetrò nel profondo del suo corpo, come se potesse vedere attraverso di lui.

<em>Chi è?!</em>

Yi Yun premette subito la mano sul suo anello interspaziale.

Non era sorpreso che qualcuno lo spiasse. Dato che l’Alleanza Marziale era al comando della città e lui era stato così appariscente mentre affrontava la squadra punitiva, naturalmente avrebbe attirato l’attenzione di figure importanti della città marziale celeste.

Tuttavia non si sarebbe mai aspettato che ci fosse una persona dalla potenza così straordinaria in città.

“Interessante…” Una voce risuonò lievemente nelle orecchie di Yi Yun.

Qualche momento dopo, quella percezione si ritirò come una marea.

Yi Yun provò apprensione e spostò gli occhi verso la Casa dei Tesori. Come se potesse attraversare strati di spazio con lo sguardo, spostò gli occhi verso lo scolaro di mezz’età.

“Uh, è un giovane in realtà. Non me lo sarei mai aspettato!”

Questo aveva attirato l’interesse dello scolaro di mezz’età. Precedentemente, la sua reazione era stata indifferente nonostante gli Anziani di varie grandi fazioni gli avevano presentato ogni sorta di tesoro.

Tuttavia era entusiasta di vedere Yi Yun.

Pensava che una persona che avesse causato problemi alla setta del Fuoco Li e avesse malmenato i tutori dell’ordine fosse un guerriero all’Apertura Yuan, e non sarebbe stato sorprendente.

Però aveva sentito le fluttuazioni di energia residua della battaglia e le aveva confrontate con gli ospiti della locanda delle Sei Spade, aveva sentito la conversazione di Ah Niu e di suo cugino, e così era certo che Yi Yun fosse il colpevole.

Un giovane con una forza del genere sorprese molto lo scolaro di mezz’età.

Inoltre, nel momento in cui l’aveva sondato con la sua percezione, Yi Yun l’aveva scoperto immediatamente. Non solo, Yi Yun era riuscito ad individuare la sua posizione!

Solo questo entusiasmò ancora di più lo scolaro di mezz’età.

“Interessante, davvero interessante!”

Lo scolaro di mezz’età aveva ripetuto “Interessante” tre volte, sbalordendo le persone attorno. Non sapevano di cosa stesse parlando.

“Devo proprio incontrare di persona un individuo così interessante!”


