---
title: Capitolo 6 - Guerriero dal Sangue Viola
pubDate: 2023-05-13T14:09:48.018Z
tags:
    - tmw
---


"Cosa? Dilla e basta!" Disse con impazienza l'uomo.

"Oh, è questo. Mia sorella ha consegnato due fasci di frecce secondo le regole del clan e così avrebbe dovuto ricevere più razioni di così..."

Yi Yun fece penzolare il sacchettino di grano e aveva fatto questa domanda con un'espressione sincera, senza avere un atteggiamento interrogatorio.

L'uomo sibilò: "Quali regole del clan? È la forza a governare! Sono io a fare le regole!"

Disse l'uomo con fare aggressivo. Yi Yun provò sdegno ma non lo diede a vedere. Che idiota, la sua arroganza l'aveva condotto dritto nella sua trappola.

Yi Yun mostrò uno sguardo pieno di amarezza e disse: "Puoi stabilire le regole fratello, ma dovresti lasciarci qualcosa per sopravvivere."

Dicendo questo, Yi Yun aveva sottinteso che erano tutti nella stessa barca quando l'uomo aveva risposto "È la forza a governare! Sono io a fare le regole!" visto che molto probabilmente aveva infastidito molte persone.

Immediatamente dopo, diversi uomini dietro Yi Yun non poterono trattenersi dal dire: "Giusto fratello, ho consegnato oltre sei pezzi di armatura, eppure tutto ciò che ho ricevuto è stata una piccola quantità di razioni. Voglio anche io una spiegazione."

"Perché ci sono così tante razioni stavolta? Vogliamo saperlo anche noi."

"Sono un vecchio con una famiglia da sfamare. Questa quantità di razioni non è sufficiente!"

La gente del clan tribale Lian aveva sopportato questa sofferenza per tutto questo tempo. Volevano ribellarsi, ma a causa delle differenze di forza e alla mancanza di un capo, nessuno di loro si era fatto avanti. Ma dopo aver sentito la provocazione di Yi Yun, non avevano più potuto rimanere con le mani in mano.

L'uomo perse il controllo, non si aspettava che le parole di un ragazzino avrebbero causato un tale trambusto tra la folla. Vedendo che la situazione stava peggiorando, si infuriò.

"State tutti zitti ca**o!" L'uomo ruggì.

Ma il suo ruggito ebbe poco effetto.

"Dacci una spiegazione. Vogliamo una spiegazione!"

"Perché ci sono così poche razioni?!"

Le leggi non valevano più quando le leggi non venivano rispettate dalla maggior parte della gente. Di solito la prima persona che si sarebbe fatta avanti avrebbe ricevuto un "trattamento speciale", ma visto che qualcuno aveva già protestato, tutti presero coraggio.

Proprio quando la situazione stava andando fuori controllo, risuonò una voce: "Volete una spiegazione e ve la darò!"

Queste parole contenevano un'energia particolare che tranquillizzò all'istante la folla caotica.

Tutti rintracciarono la fonte di questo suono solo per vedere un ragazzo con un'armatura argentata e una lunga spada che si stava avvicinando.

"È il giovane maestro Lian Chengyu!"

"Lian Chengyu!"

Tutti rimasero sorpresi. Lian Chengyu era il candidato più probabile per diventare un guerriero dal Sangue Viola. Il talento di Lian Chengyu era paragonabile a quello di un genio di una grande tribù.

Da il clan Lian avesse prodotto un guerriero dal Sangue Viola sarebbe cambiato tutto! Il giorno in cui fosse successo, Lian Chengyu avrebbe potuto sostenere l'intero clan!

Se Lian Chengyu avesse fatto un ulteriore passo e avesse impressionato una potente tribù, avrebbe potuto portare l'intero clan in città.

Poter vivere in una città sarebbe stato celestiale per molti uomini della tribù. Costruire una città nelle lande selvagge era troppo difficile perché sarebbe stato un obiettivo facile, pieno di umani, per le grosse bestie della desolazione! Quelle creature avrebbero distrutto facilmente qualsiasi centro che non fosse difeso da esperti!

In ogni città umana c'erano molti guerrieri. Con delle mura alte e spesse e una lunga storia, erano protette e davano sicurezza ai suoi abitanti. Con sufficienti provviste, non avrebbero dovuto temere di morire di fame o di venire sbranati dalle bestie. Chi non voleva condurre una vita così piacevole?

Lian Chengyu era la speranza del clan. La sua posizione nella tribù superava già quella del patriarca!

Quando si fece avanti, tutti si zittirono.

"Nonno." Lian Chengyu prima porse i suoi rispetti al patriarca, l'anziano vestito di giallo.

"Ah, Chengyu, dato che ti sei fatto avanti, lascerò fare a te."

Nella tribù, molti uomini si sposavano all'età di 16 anni. Così il diciassettenne Lian Chengyu poteva benissimo prendere il comando.

Lian Chengyu non disse una parola alla tribù all'inizio, invece rivolse un sorriso pieno di significato a Yi Yun: "Sei Yi Yun, giusto?"

Yi Yun alzò le sopracciglia. Le prima parole di Lian Chengyu erano rivolte a lui e, anche se stava sorridendo, Yi Yun poteva percepirne l'intento minaccioso.

Yi Yun aveva destato disordini tra la gente e aveva provato a fare del suo meglio per non farlo sembrare deliberato. Che ne avesse avuto l'intenzione o no, in quanto rappresentante della tribù, Lian Chengyu molto probabilmente l'avrebbe attaccato.

"Non male per un dodicenne. Non sembri un bambino, forse un giorno sarai destinato a qualcosa di grande!" Lian Chengyu ridacchiò mentre dava una pacca sulle spalle di Yi Yun con noncuranza. Molti rimasero sorpresi che un uomo importante come lui avesse preso l'iniziativa di dare una pacca sulle spalle di una persona comune.

Inoltre era una lode davvero notevole! Lian Chengyu aveva detto parole del genere a questo povero ragazzino! Com'era possibile?

Anche se erano in disaccordo, dato che era stato Lian Chengyu a dirlo, non poterono ribattere. Per loro questo giovane doveva aver avuto una gran botta di culo per essere stato apprezzato dal giovane maestro Lian Chengyu. Forse sarebbe potuto diventare un suo seguace, era una posizione che molti sognavano!

"Non mi merito lodi del genere dal giovane maestro." Yi Yun sorrise rigidamente, ma si innervosì. Era costantemente in allerta da quando si era fatto avanti Lian Chengyu. Nel momento in cui era stato toccato, sentì la pelle intorpidirsi e poi un calore che si diffuse per la sua spalla per poi scomparire quasi all'istante.

Se non fosse stato attento e in guardia, avrebbe pensato che fosse un'illusione o che fosse dovuto al nervosismo.

Cosa voleva questo Lian? Che ci fosse qualche trucco...?

Yi Yun non credeva che gli avrebbe dato una pacca sulle spalle di fronte a tutti o che si sarebbe complimentato con lui senza nessun motivo. Poteva vedere che lo sguardo di Lian Chengyu era pieno di ostilità.

"Date loro un po' di razioni." Lian Chengyu si rivolse al responsabile della distribuzione del cibo. Jiang Xiaorou era ancora giovane, doveva ancora lasciarla crescere per un paio di anni e non poteva farla morire di fame.

"Sì giovane maestro!" Rispose l'uomo. Anche se era riluttante dopo essere stato ingannato da Yi Yun, doveva ubbidire agli ordini di Lian Chengyu.

L'uomo esitò per un momento per poi consegnare oltre 23 chili di grano a Yi Yun.

Yi Yun divenne ancora più vigile, ma mostrò un'espressione grata. Accettò il sacco e disse con falsa sincerità: "La ringrazio giovane maestro."

Anche se a parole era grato, voleva proprio picchiarlo. Il cibo che sarebbe dovuto appartenere a Jiang Xiaorou per il suo duro lavoro per aver prodotto le frecce poteva essere scambiato per un pezzo di carne, ma tutto ciò che avevano ricevuto era un sacco di grano. Dovevano anche mostrare gratitudine! Era assurdo!

I più deboli potevano solo rimanere in svantaggio. In questo mondo era la forza a stabilire cos'era vero o cos'era falso.

'Come vorrei fargli due occhi neri...' Pensò Yi Yun, ma mostrò un'espressione imperturbabile perfetta.

Vedendo Yi Yun radunare cibo che poteva durare da due a tre mesi, gli altri si riempirono di invidia e gelosia. Ma dato che era stato Lian Chengyu a fare questa concessione, non osarono dire altro che: "Giovane maestro Lian, potrebbe spiegarci perché ci sono così poche razioni oggi?"

"Sì, il giovane maestro dovrebbe difenderci!"

Lian Chengyu era già salito sul palco e sorrideva a tutti. Pareva che il complimento che aveva dato a Yi Yun fosse privo di importanza e non sembrava più interessato.

Disse con un sorriso: "Compagni della mia tribù, avete lavorato duramente per tutti questi anni!"

Lian Chengyu non andò dritto al punto con la sua prima frase, ma la usò per tranquillizzare le masse. Per Yi Yun, questa era una tattica maldestra, ma queste parole lusingarono già i poveri data la posizione di Lian Chengyu.

"Volete una spiegazione e ve la darò. Avanti!" Lian Chengyu fece un cenno e sei uomini dietro di lui sollevarono un grosso scrigno di legno con dei pali. Yi Yun si ricordò che quel "Lord Tao" aveva lasciato questo contenitori dopo aver ricevuto armi e armature. Doveva provenire dalla grande tribù!

"Apritelo!" Ordinò Lian Chengyu. Era impossibile nascondere l'oggetto dentro lo scrigno. Per raffinarlo sarebbe stato necessario molto lavoro.

I due uomini forzuti aprirono il contenitore di fronte a tutti, rivelando uno splendido bagliore dai motivi bellissimi.

La folla esclamò incredula. Non aveva mai visto uno spettacolo del genere prima d'ora.

Lian Chengyu avanzò e, usando una roccia rossa, la ondeggiò lungo le scie lucenti, che si incresparono per poi scomparire lentamente.

In un istante si diffuse aria fredda...



