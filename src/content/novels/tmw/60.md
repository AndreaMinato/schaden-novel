---
title: Capitolo 60 - Benedizione
pubDate: 2023-07-06T14:09:48.028Z
tags:
    - tmw
---


“I cibi più deliziosi…” Jiang Xiaorou guardò stordita Yi Yun. I suoi occhi brillavano nell’oscurità della notte.

Pensava che tutto quello che era accaduto quella notte assomigliasse ad un sogno.

“Sorella Xiaorou, devi solo aspettare per mangiare.” Yi Yun iniziò a concentrarsi. Aveva preparato chissà quanti piatti nella sua vita, ma non si era mai impegnato così tanto per un pasto solo!

Yi Yun aveva ricevuto un intera serie di strumenti e condimenti dal vecchio Su. Aveva anche ottenuto un po’ del suo vino d’annata. Era sufficiente per lui per rivelare appieno le sue tecniche culinarie.

L’acqua era stata aggiunta nella pentola insieme agli ingredienti processati, con la carne, le spezie, i condimenti, brodo, olio…

Yi Yun era stato meticoloso ad ogni passo.

E aveva preparato molti piatti simultaneamente. Mentre un piatto veniva cucinato, ne stava già preparando un altro.

Il tagliere era un troncone d’albero pulito. Anche il coltello proveniva dal vecchio Su.

Dopo aver ottenuto un Corpo Temprato, la forza di Yi Yun era aumentata. La sua velocità con il coltello era superba. Gli ingredienti erano stati tagliati in fette sottili come le ali di una libellula e la sua velocità era costante.

Al suo fianco, illuminata dal fuoco, Jiang Xiaorou era rimasta sbalordita dalla destrezza di Yi Yun.

Da quando suo fratello era diventato così potente?

Per farle mangiare un buon pasto, Yi Yun aveva preparato un po’ di piatti che avevano bisogno di tecniche complesse. Anche sulla terra, questi piatti avrebbero avuto bisogno della cura e dell’attenzione di Yi Yun visto che richiedevano molte fasi, e non era uno chef professionale. Un errore o due avrebbe fatto perdere la sua perfezione al piatto.

Ma ora, dato che Yi Yun aveva raggiunto lo stadio dei Meridiani, i canali del suo cervello erano stati liberati e l’energia che poteva scorrere liberamente lo rendeva più acuto. Così poteva preparare tre piatti simultaneamente completando ogni passo necessario per i diversi piatti.

Dopo che ne finiva uno, lo scodellava con il mestolo e passava a preparare un altro piatto. Stava facendo tutto alla perfezione.

E Jiang Xiaorou si era già completamente fermata. L’aroma che assalì le sue narici le aveva già dato appetito.

Raramente vedeva un po’ di pezzi di pancetta, così come poteva aver avuto l’occasione di vedere una cucina di così alta classe?

I piatti di Yi Yun erano tutti fatti da carne di bestia della desolazione. Vista la ricchezza e la golosità del vecchio Su, non avrebbe tenuto carne di qualità inferiore e avrebbe selezionato quella migliore tra le bestie della desolazione.

Inoltre i vari condimenti che aveva lasciato erano tutti oggetti costosi. Così Yi Yun poté rivelare pienamente le sue tecniche e finì un piatto dopo l’altro.

Jiang Xiaorou guardò le prelibatezza disposte sul troncone. Pensava di stare sognando.

Era tutto vero?

Poco tempo fa si preoccupava per il cibo e per il loro futuro, ma adesso si trovava di fronte ad un tavolo di prelibatezze. Aveva fatto tutto suo fratello? Poteva davvero mangiare tutto il cibo?

“Sorella Xiaorou, inizia a mangiare. Il vento è freddo. Il cibo si raffredderà presto.”

Yi Yun prese una scodella di carne al vapore chiara come un cristallo e disse: “Questo si chiama pancetta al vapore, provala.”

Sulla terra, della normale pancetta era davvero saporita quando veniva fatta al vapore, ma usare carne di bestia della desolazione la rendeva ancora più buona.

Yi Yun raccolse un pezzo di pancetta e lo spostò verso le labbra di Jiang Xiaorou.

Era sempre stata lei ad imboccarlo, ma oggi i ruoli si erano invertiti. Jiang Xiaorou non ci era abituata e arrossì mentre apriva la bocca e diede un piccolo morso. Nel momento in cui la carne entrò nella sua bocca, si sciolse in un sapore aromatico e delizioso. Non era oleosa e, con un debole sapore di riso, era estremamente memorabile.

Jiang Xiaorou non poteva credere che ci fosse qualcosa di così delizioso in questo mondo.

Le persone che erano affamate da molto tempo avrebbero trovato una scodella di zuppa di tagliolini una prelibatezza, e questo piatto poteva competere con i migliori pasti sulla terra vista l’eccellente carne di bestia della desolazione.

Jiang Xiaorou ebbe la sensazione che la sua lingua non potesse più muoversi. Era troppo delizioso. Era un sapore che non aveva mai sentito prima, né se lo sarebbe mai immaginato.

Jiang Xiaorou proveniva da una famiglia ricca, ma era ancora piccola allora. Era ossessionata solo da spuntini e non aveva imparato ad apprezzare il cibo. Le interessavano solo i dolci e non aveva mai patito la fame, non sapeva che il pesce e la cane fossero così deliziosi.

“Hongshao Rou, pollo cotto nel sale, verdure scottate, zuppa di verdure alle ossa della desolazione!” Yi Yun presentò i suoi piatti uno per uno. Il vecchio Su aveva lasciato un po’ di verdura, così l’aveva soffritta con un po’ di carne.

La cucina tradizionale della Cina avrebbe avuto un sapore migliore grazie agli ingredienti di questo strano mondo. Anche una persona esigente come lui, il ghiottone Yi Yun, pensava che fosse perfetto.

Jiang Xiaorou mangiò così velocemente che quasi si inghiottì la lingua. Era un sogno poter godere di un pasto del genere.

E i piatti le davano una sensazione di calore quando entravano nel suo stomaco. Questo calore si sarebbe diffuso per il corpo, dando estremo conforto!

Questa era la carna delle bestie della desolazione che nutriva i loro corpi.

I poveri nelle lande selvagge potevano mangiare raramente carne della desolazione. Se avessero potuto mangiarla ogni giorno, i loro corpi sarebbero diventati forti e non si sarebbero ammalati!

I fratelli mangiarono in modo famelico e, in quindici minuti, si erano spazzolati tutte le prelibatezze sul troncone d’albero come dei tifoni.

Era difficile credere che Jiang Xiaorou poco prima fosse disperata, affamata, al freddo e piena di disperazione, ma che in poco tempo fosse sazia. E grazie all’energia nel cibo, sentiva calore.

Solo dopo aver sperimentato la fame ci si sarebbe resi conto che le prelibatezze erano così meravigliose.

In quel momento Yi Yun aveva già finito di costruire la casa sull’albero.

Con il suo Corpo Temprato, Yi Yun era dotato di grande forza, così fu semplice per lui costruire una casa sull’albero.

“Yun’er, cos’è successo negli ultimi giorni?” Jiang Xiaorou lo vide affacendarsi e pensava ancora che stesse sognando ad occhi aperti.

Gli eventi dell’ultima ora erano troppo sorprendenti.

“Oh, ho incontrato un uomo senza scrupoli di cognome Su. Ha visto che la mia costituzione era sorprendentemente buona e mi ha dato un po’ di indicazioni. Mi ha anche dato un po’ di buoni oggetti. Tutto qui. Non ti preoccupare sorella Xiaorou. Sono diverso dal passato. In futuro la tua vita migliorerà sempre di più.”

La casa sull’albero era stata completata, ma era freddo e umido tra le montagne, così sarebbe stato troppo gelido per dormire lì.

Anche se c’era un fuoco vicino, avrebbe richiesto attenzione costante, non sarebbe potuto bruciare per tutta la notte.

Vedendo Jiang Xiaorou sfregarsi le orecchie ogni tanto, Yi Yun sorrise e scese dalla casa sull’albero. In poco tempo tirò furoi la testa del Chi Lin.

Il Chi Lin aveva una ricca quantità di energia elementale del fuoco. Porla nella casa sull’albero sarebbe stato come avere una piccola fornace. In poco tempo, la casa si riscaldò.

Yi Yun aveva portato fin troppe sorprese questa notte, così JIang Xiaorou decise di non fare domande.

Anche se doveva stendersi sulle tavole di legno della casa sull’albero, non si era mai sentita così sicura come oggi.

Aveva mangiato, si era dissetata, aveva una casa calda e Yi Yun al suo fianco. Cosa poteva esserci di più meraviglioso?

“Yun’er, ho ancora paura che sia tutto un sogno…”

Jiang Xiaorou pensava che fosse tutto così irreale. Temeva di addormentarsi, temeva che se avesse chiuso gli occhi e li avesse aperti, si sarebbe ritrovata nella casa fredda e vuota piena di sterco di vacca, con ancora la cattiva notizia di come Yi Yun era morto per via di una malattia…

“Non è un sogno. Dormi pure, ti proteggerò.” Yi Yun si sedette su un letto di legno accanto a lei e la tenne per mano.

Dopo aver sentito il calore del palmo di Yi Yun, Jiang Xiaorou trovò pace.

Questo tocco caloroso le permise di sentire la stanchezza. Anche se non voleva dormire, perse lentamente i sensi e si addormentò. Oggi prima aveva saputo della morte di Yi Yun e poi era stata assediata dagli abitanti del villaggio. Si era spaventata e aveva provato innumerevoli emozioni, così era completamente esausta.

Jiang Xiaorou entrò nella terra dei sogni e iniziò a mostrare un sorriso contento…




