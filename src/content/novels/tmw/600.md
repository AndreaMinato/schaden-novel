---
title: Capitolo 600 - Invito
pubDate: 2024-06-04T08:46:59.565Z
tags:
    - tmw
---


“Qual è il tuo nome?” Chiese lo scolaro di mezz’età a Yi Yun mentre lo guardava.

Yi Yun rimase in silenzio per un momento per poi dire con fare impassibile: “Jiang Yidao!”

“Questo è il tuo titolo. Sto chiedendo il tuo nome.”

Lungo la strada, lo scolaro di mezz’età aveva già sentito la proclamazione di Yi Yun di come non avrebbe mai dovuto usare un secondo fendente di sciabola contro un genio al suo stesso livello.

Questa notizia era stata piuttosto interessante per lui.

Yi Yun disse senza battere ciglio: “Questo titolo è il mio nome. Se ci sarà mai un momento in cui non sarò degno di questo titolo, allora un nome sarebbe inutile per me.”

Lo scolaro di mezz’età strinse lievemente gli occhi per poi ridere piano: “I giovani sono proprio sfacciati.”

Gongsun Yang, che era al suo fianco, strinse i denti. Questo Jiang Yidao non sapeva nemmeno chi ca**o fosse suo padre o quale fosse il suo cognome!

Aveva visto molte persone presuntuose in passato, ma questa era la prima volta che ne vedeva una così sfrontata.

Questa persona aveva osato vantarsi così di fronte all’ambasciatore dell’Alleanza Marziale e aveva appena ferito delle persone nella città marziale celeste, malmenando brutalmente i tutori dell’ordine.

Eppure, nonostante queste circostanze, rimaneva così prepotente? Chi si credeva di essere?

Gongsun Yang desiderava solo che Yi Yun offendesse l’ambasciatore dell’Alleanza Marziale, spingendolo a farsi uccidere con uno schiaffo.

Tuttavia… la frase dopo dello scolaro di mezz’età fece quasi mordere la lingua a Gongsun Yang.

Lo scolaro di mezz’età batté piano le mani e disse lentamente: “È normale che le persone talentuose siano arroganti. Mi piacciono persone del genere. Tuttavia, se ti manca il talento… allora essere così spudorati è solo sciocco. Se mi mostri di cosa sei capace, posso permetterti di entrare nell’Unione del Dao Celeste.”

Unione del Dao Celeste!

Nel momento in cui sentì queste parole, Gongsun Yang sussultò. Si era sforzato così tanto e ancora non era stato ammesso in questa organizzazione. Ora però questo prezioso posto vuoto era stato dato a Jiang Yidao dallo scolaro di mezz’età?

Una persona che aveva distrutto il loro negozio e un criminale che aveva causato deliberatamente dei guai nella città marziale celeste era riuscito ad ottenere un’opportunità del genere, mentre lui…

Gongsun Yang si era infiacchito. Non poteva accettarlo.

Molti Anziani di grandi vazioni accanto allo scolaro di mezz’età avevano avuto il presentimento che sarebbe successo visto che lo scolaro di mezz’età aveva definito Yi Yun “interessante”.

Nonostante non ne fossero contenti, non erano nemmeno troppo sorpresi.

Solo Gongsun Ding si illividì. Lo trovava inaccettabile. Il ragazzino che aveva danneggiato la reputazione della loro setta sarebbe potuto entrare nell’Unione del Dao Celeste e questo lo fece sentire umiliato.

Tuttavia, non osò obiettare minimamente di fronte allo scolaro di mezz’età.

“Unione del Dao Celeste?”

Quando le parole dell’ambasciatore, uno strano bagliore brillò negli occhi di Yi Yun.

Non era sorpreso che avesse i requisiti per entrare nell’Unione del Dao Celeste. Il suo talento era più che sufficiente per ricevere un posto.

In effetti, fin dall’inizio, aveva già considerato uno scenario del genere.

Usando la sua forza, avrebbe attirato l’attenzione della Luna di Sangue, in modo da entrare nell’Unione del Dao Celeste.

E nell’Unione del Dao Celeste, avrebbe avuto più modi per accedere ai loro segreti.

Tuttavia Yi Yun non si sarebbe mai aspettato che sarebbe filato tutto così liscio.

Anche se aveva ricevuto un invito, Yi Yun non accettò immediatamente. Data la sua immagine da giovane arrogante, gli altri avrebbero dubitato di lui se avesse accettato un’istigazione del genere. Non era nello stile di un carattere così orgoglioso.

“Superare una prova per entrare nell’Unione del Dao Celeste?” Yi Yun sorrise. “Crede che voglia entrare nell’Unione del Dao Celeste? La conosco. È un posto dove molti tentano di entrare in ogni modo.”

“Ma è ancora più un motivo per me per non suscitare il mio interesse. Come può esserci una condizione così vantaggiosa? Procurate risorse ed eredità e finché qualcuno ha talento, possono entrare e coltivare lì? Solo benefici?”

“In questo mondo, nessuno fa nulla senza ricevere qualcosa in cambio. Dovrò pagare sicuramente un prezzo corrispondente se entrassi nell’Unione del Dao Celeste!”

Lo scolaro di mezz’età strinse di nuovo gli occhi, che emanarono un lampo davvero strano.

Il giovane gelido rivelò un’occhiata gelida da dietro lo scolaro di mezz’età: “Cosa stai dicendo?!”


In quanto presuntuoso membro dell’Unione del Dao Celeste, non poteva tollerare che Yi Yun insultasse il motivo del suo orgoglio.

“Non sta ad una formica come te questionare la mia Unione del Dao Celeste!”

Mentre parlava, il giovane di bell’aspetto fece un passo avanti. Una lunga spada apparì come una fantasma nella sua mano e la puntò verso la fronte di Yi Yun.

“Sembra che tu abbia detto di non avere mai bisogno di un secondo fendente di sciabola contro geni della tua stessa età. Se qualcuno ti costringesse ad usare un secondo fendente, non avresti nemmeno bisogno di un nome. Allora se non potrai nemmeno vincere usando un secondo fendente o venissi sconfitti, non avresti più intenzione di vivere?”

Disse freddamente il giovane di bell’aspetto. Non poteva sopportare la prepotenza di Yi Yun.

Anche se anche lui era orgoglioso, rimaneva rispettoso di fronte allo scolaro di mezz’età. Non osava superare il limite, ma questo selvaggio si era sopravvalutato e aveva perfino sminuito lo scolaro di mezz’età.

“Nonostante sia agli inizi dello stadio del Seme del Dao, osi davvero sfidarmi?” Yi Yun ridacchiò. “Sono sempre stato io a battere persone di stadio superiore. Non ho mai ricevuto una sfida di qualcuno di livello inferiore a me!”

Questo ragazzo di bell’aspetto aveva solo diciassette anni. Era famoso per il suo livello e le sue straordinarie ispirazioni riguardo alle leggi a questa giovane età.

Ma agli occhi di Yi Yun non era nulla.

“Oh?” Lo sguardo del giovane divenne tagliente.

Non sottovalutava Yi Yun. Alla fine il suo livello di coltivazione era superiore, così sarebbe stato molto difficile saltare dei livelli per sconfiggere un genio del genere!

Se Yi Yun fosse stato al suo stesso livello, data la personalità del giovane, avrebbe già fatto la sua mossa.

“Hur!”

Lo scolaro di mezz’età in quel momento disse: “Non c’è bisogno di spiegare le azioni dell’Alleanza Marziale ad un membro della giovane generazione come te. Ma dato che l’hai chiesto, ne parlerò. Il mondo Tian Yuan potrebbe sembrare pacifico adesso, ma in effetti c’è un pericolo imminente in arrivo. Sta per scoppiare una calamità.”

“Decine di milioni di anni fa, è scoppiata una calamità simile. Ha distrutto la civilizzazione delle arti marziali del mondo Tian Yuan e le ripercussioni sono state di vasta portata, e superano di gran lunga la tua immaginazione. Ha fatto sparire chissà quante eredità. Non solo, anche le note storiche sono rimaste solo tracce.”

“Una calamità del genere potrebbe non riaccadere in futuro… ma la razza della Desolazione ci osserva con desiderio e l’enorme Occhio della Distruzione in agguato nel mulinello eterno potrebbero essere le cause della calamità!”

“Con così tanti segni premonitori, la mia Alleanza Marziale naturalmente è dovuta intervenire. Abbiamo fondato l’Unione del Dao Celeste e sfoderato le eredità accumulate per decine di milioni di anni per crescere un gruppo di Re Empirei o anche di impareggiabili Grandi Imperatori. Non è per la mia Alleanza Marziale, ma per il mondo Tian Yuan. È per i guerrieri del mondo Tian Yuan, la gente comune, ogni creatura vivente e per l’intera razza umana!”

Le parole dello scolaro di mezz’età risuonarono nel raggio di diversi chilometri. La sua voce era potente e il suo tono audace.

Molti guerrieri attorno non poterono che rimanerne impressionati quando la sentirono.

In effetti le sue parole istigatorie avevano agitato facilmente i cuori delle persone.

“Non è stato facile per l’Alleanza Marziale!” Un vecchio sospirò: “Nell’arco di decine di miloni di anni, l’Alleanza Marziale ha sempre mantenuto un basso profilo, senza avere intenzioni ambiziose. Ma negli ultimi anni non ha avuto altra scelta se non rivelarsi. Credo che nessuno a parte loro possano farsi carico di questa responsabilità!”

L’enorme Occhio della Distruzione apparso nel mulinello eterno aveva scioccato l’intero mondo Tian Yuan. Di fronte alla calamità imminente, la razza umana aveva bisogno di un capo. E l’Alleanza Marziale era la scelta migliore.

“Questo giovane è troppo imprudente. E pensare che ha questionato l’Alleanza Marziale, è proprio un ingrato.”

I commenti della folla naturalmente erano a favore dell’Alleanza Marziale, isolando Yi Yun.

Vedendo questa scena, il giovane di bell’aspetto si inorgoglì e sogghignò: “Come una canaglia che usa il suo bastone per misurare i motivi di un uomo retto, hai capacità di giudizio limitate. Dammi altri tre anni, quando arriverò alle fasi avanzate del Seme del Dao, sarà facilissimo per me sconfiggerti!"

Yi Yun non disse una parola. Sembrava che non sapesse come rispondere alle parole dello scolaro di mezz’età.

Yi Yun sapeva molto bene che se avesse continuato a ribellarsi di fronte allo scolaro di mezz’età la situazione si sarebbe messa molto male.

Vedendo che Yi Yun era in difficoltà, il giovane di bell’aspetto chiese con tono aggressivo: “Perché non rispondi?”

“Hai solo ottenuto qualche opportunità nel Mare Meridionale, eppure ti sopravvaluti così tanto. E pensare che osi accusare l’Alleanza Marziale. Ridicolo! Le fondamenta e la responsabilità dell’Alleanza Marziale superano di gran lunga ogni tua immaginazione. Sei riuscito a sconfiggere un po’ di nullità e credi di essere invincibile?”

Gongsun Yang quasi perse le staffe.

Nullità?

Non si stava riferendo a lui?!

Yi Yun strinse gli occhi e guardò il giovane di bell’aspetto: “Qual è il tuo nome?”

“Non devi sapere il mio nome. Chiamami Jian Wushuang (<em>Nota traduzione: letteralmente: Non secondo, Spada)</em>. Era un plagio del suo nome.

Solo un fendente, mai il secondo, così Jian Wushuang.

Era una derisione del suo titolo.

In confronto al suo titolo diretto, quello di Jian Wushuang era chiaramente più presuntuoso. Probabilmente era dovuto al carattere del giovane di bell’aspetto. Questa persona naturalmente voleva un nome che suonava più poetico.

“È segno di buone capacità imitare le mosse degli altri, ma tu imiti perfino un titolo? Stai dicendo che non devi usare un secondo attacco contro persone al tuo stesso livello di coltivazione?” Chiese con un sorriso Yi Yun.

Il giovane disse lievemente: “Tra tre anni potrai vederlo tu stesso.”

“Tre anni? Non c’è bisogno. Posso limitare il mio livello agli stadi iniziali del Seme del Dao.” L’aura di Yi Yun si ridusse rapidamente.

Presto soppresse la sua coltivazione agli stadi iniziali del Seme del Dao, proprio come il giovane di bell’aspetto.

Vedendo questa scena, gli sguardi degli spettatori si accesero.

Yi Yun aveva solo limitato il suo livello di coltivazione, ma le sue ispirazioni nelle leggi sarebbero state difficili da contenere. Lo scontro sarebbe stato insignificante se non avesse usato le sue ispirazioni nomologiche.

Per la maggior parte del tempo, uno scontro tra giovani geni sarebbe stata una competizione tra le ispirazioni che avevano avuto nelle leggi!

Da un certo punto di vista, la persona che conteneva la sua coltivazione era ancora in vantaggio. Ma era per questo motivo che si sarebbe potuto capire chi era il più forte tra i due.


