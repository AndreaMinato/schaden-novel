---
title: Capitolo 605 - Entrata
pubDate: 2024-06-04T13:46:59.566Z
tags:
    - tmw
---


“Lord Ispettore, questo è l’ultimo gruppo di geni di vari clan e sette che vogliono entrare nell’Unione del Dao Celeste.” Disse con voce profonda un giovane giallastro dallo sguardo spento.

L’uomo con la maschera annuì. Mentre l’altro stava parlando, lui stava già osservando la folla di geni.

Da quando l’Unione del Dao Celeste era stata fondata, avevano attirato numerosi geni grazie alle pillole della Longevità, a numerose risorse e alla condizione che non c’era bisogno che abbandonassero le loro sette e clan. Perfino alcuni capi di sette e famiglie futuri, cresciuti di nascosto dalle loro rispettive fazioni, erano entrati nell’Unione del Dao Celeste.

“Quasi tutti i geni del mondo Tian Yuan sono qui.” L’uomo con la voce profonda continuò.

Il potere dell’Alleanza Marziale poteva essere definito senza precedenti.

In quel momento, l’uomo con la maschera dorata tirò fuori un gettone.

Dopo che il gettone emise un bagliore brillante, la formazione si disattivò. Quando la luce diminuì, la grande sala di pietra apparì all’improvviso di fronte alla folla.

Vedendo questa scena, i geni in attesa furono presi di sorpresa.

Rimasero scioccati specialmente quando videro il giovane con la maschera dorata. Erano sulla piattaforma, ma non avevano scoperto che c’era un posto attorno avvolto da una formazione. Non si erano accorti che queste persone fossero vicine ad osservarli.

Le aure emanate da queste persone fecero tendere i presenti. L’uomo con la maschera aveva il volto completamente coperto, anche gli occhi. I lineamenti della maschera color oro scuro sembrava semplice, ma dava una sensazione gelida e inquietante.

I loro fiati si mozzarono vedendo quei buchi stretti che rimpiazzavano gli occhi dell’uomo.

“È l’Alleanza Marziale.”

“Devono essere figure importanti dell’Unione del Dao Celeste che hanno il compito di riceverci.”

Proprio mentre questi geni stavano per alzarsi e porgere i loro rispetti, le persone dietro l’uomo con la maschera iniziarono ad attaccarli all’improvviso!

Diversi fendenti di sciabola si abbatterono dal cielo e coprirono all’istante l’intera area!

“Come può essere?!”

“Perché stanno attaccando all’improvviso?!”

Le pupille dei talenti si rimpicciolirono mentre schivavano o cercavano di resistere.

Alcuni reagirono frettolosamente, ma non riuscirono a sopportare i colpi, per poi gridare.

Una delle persone che Yi Yun aveva incontrato lungo la strada fu colpito da qi vitale fu scaraventato all’indietro, mentre carne maciullata e sangue schizzavano fuori dalla cavità nel suo petto.

E quando fu preso di mira da questo qi vitale, Yi Yun rimase immobile e scagliò un pugno.

<em>Bam!</em>

Il forte fisico della Nove Neonati si scontrò con il qi vitale dorato. Quando il bagliore svanì, l’onda d’urto di qi vitale si dissipò immediatamente.

“Cosa… cosa diavolo è questo?!”

“Ho la mano rotta. Sono stati troppo spietati con i loro attacchi.”

Molti dei talenti feriti si lamentarono.

Non c’era stato preavviso prima dell’assalto e i livelli di coltivazione di chi aveva attaccato erano di gran lunga superiori ai loro, così com’era possibile resistere?

Questi membri d’élite pensavano che una figura importante fosse arrivata e che stessero cercando di salutarli. Speravano di poter lasciare una buona impressione e ricevere un trattamento migliore in futuro, o perfino un po’ più di risorse.

Tuttavia ciò che li aspettò fu un’ondata di qi vitale.

Dopo che il qi vitale si dissipò, queste persone videro la situazione nella piazza. La maggior parte dei geni era stata scaraventata via dall’assalto e alcuni di loro erano perfino coperti di sangue.

Tuttavia alcuni erano riusciti a resistere e sembrava che l’avessero fatto con facilità.

C’erano circa sette-otto persone del genere. Erano tutti membri d’élite, ma la differenza di forza era troppo vasta!

Nel gruppetto, solo un giovane era seduto a terra in un angolo, a meditare. Sembrava ordinario e portava una sciabola sulla schiena.

Gli altri talenti erano tutti in piedi, ma lui era ancora seduto!

Prima dell’ondata di qi vitale, era rimasto seduto a meditare e aveva appena finito! Il suo abito era immacolato, come se l’assalto di prima fosse stato una brezza che l’aveva accarezzato gentilmente. L’aveva sentito a stento.

“È quella canaglia che abbiamo incontrato lungo il percorso della montagna!”

I membri del clan del Totem Mistico riconobbero Yi Yun. Lungo la via, avevano preso l’iniziativa di familiarizzare con Yi Yun, ma erano stati ignorati. Erano stati scontenti di come Yi Yun aveva reagito.

Credevano che Yi Yun avesse solo buone tecniche di movimento, permettendogli di seminarli lungo la strada della montagna della grande spada. Ma a quanto pareva, era molto più forte di loro.

Durante l’attacco di prima, uno di loro era rimasto gravemente ferito, mentre gli altri erano in condizioni miserabili. Non erano allo stesso livello di Yi Yun.

Questo li spinse a guardare Yi Yun con espressioni piene di emozioni contrastanti.

La forza di Yi Yun gli permetteva di resistere ad un guerriero all’Apertura Yuan senza rivelare nessun asso nella manica che avrebbe potuto rivelare la sua identità. Yi Yun stesso non sapeva quanto fosse forte se avesse giocato bene tutte le proprie carte.

In effetti, Yi Yun non vedeva l’ora di trovare sfidanti in modo da poter combattere quanto voleva.

“Quella persona usa la sciabola…”

Un po’ di membri d’élite accanto a Yi Yun notarono l’arma sulla sua schiena. Nonostante utilizzasse la sciabola, il fatto che avesse un pugno del genere aveva attirato la loro attenzione.

Anche quei membri d’élite che avevano resistito facilmente all’attacco gettarono un’occhiata verso Yi Yun e presero nota delle sue capacità.

In quel momento, l’uomo con la maschera dorata alla porta della sala della Divinità Demoniaca disse freddamente: “Chiunque è rimasto ferito può andarsene.”

“Cosa?!” Questi membri d’élite ne furono sbalorditi. Qualcuno chiese istintivamente: “Andarsene? Dove?”

Avevano intuito cosa stava per succedere, ma non potevano accettarlo.

“Non è ovvio? Naturalmente potete tornare da dove siete venuti. Siete stati eliminati!” Il giovane alto che prima aveva deriso Yi Yun nascosto nella formazione ridacchiò.

Eliminati?!

Molti dei membri d’élite rimasero sbalorditi!

Avevano fatto di tutto per ottenere i requisiti per entrare nell’Unione del Dao Celeste ed erano pieni di entusiasmo. Ora però sarebbero stati rimandati indietro appena dopo che erano arrivati nell’Alleanza Marziale?

Non si sarebbero mai aspettati che l’attacco improvviso di prima fosse una prova.

Non avevano mai sentito di una prova d’ingresso dell’Unione del Dao Celeste!

Le facce di chi aveva fallito impallidirono.

Non potevano accettarlo!

“Tsk! Questa fase di reclutamento dell’Alleanza Marziale è molto più grande di quella precedente. Credete davvero di poter entrare tutti nell’Unione del Dao Celeste? Che ingenuità!” Disse il giovane alto gongolando.

Questi nuovi geni avevano avuto la peggio non appena erano stati sul punto di entrare nell’Unione del Dao Celeste. Da speranza a disperazione, le loro ambizioni erano state distrutte, questo faceva gongolare il giovane alto e gli dava una sensazione di superiorità.

Tuttavia anche lui aveva notato Yi Yun. Era piuttosto scontento di come aveva superato facilmente la prova.

Era pieno di gelosia nei confronto di una persona ostentatrice e anche più capace di lui. Non vedeva l’ora che venisse surclassato.


