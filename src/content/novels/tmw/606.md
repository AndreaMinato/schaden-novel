---
title: Capitolo 606 - La Strana Energia Malvagia
pubDate: 2024-06-04T14:46:59.566Z
tags:
    - tmw
---


“Tornare indietro? La mia applicazione è stata accettata e ho viaggiato a lungo per arrivare fino alla montagna della grande spada. Non lo posso accettare!” Disse un genio ferito con la faccia rossa come barbabietola.

L’uomo con la maschera dorata si girò verso il talento e non disse una parola. All’improvviso un’aura sinistra attraversò la maschera e si espanse in avanti. Sembrava che un paio di occhi sinistri e freddi stessero fissando quel talento.

Lo sguardo del giovane diventò appannato e poi si riempì di terrore.

Interagire con quella strana energia gli diede la sensazione di aver visto la morte in faccia. Non osò dire una sola parola.

“Io… ora me ne andrò… subito…” Mormorò il giovane sbiancando.

Quando le altre persone indignate notarono la sua reazione, intuirono cos’era successo. Anche se erano contrariati, non osarono protestare.

Si erano sforzati molto per entrare nell’Unione del Dao Celeste, ma adesso erano stati mandati a fare i bagagli nel momento in cui erano arrivati al picco della montagna della grande spada. Era molto difficile per loro accettarlo…

E in quel momento, Yi Yun si alzò lentamente.

Guardò silenziosamente l’uomo con la maschera e strinse gli occhi.

Aveva già aperto la sua visuale d’energia. Poteva percepire completamente quell’energia malvagia.

Pensava che l’energia malvagia fosse nascosta nel Dantian dell’uomo con la maschera dorata e che si sarebbe nutrita lentamente della sua vitalità. Tuttavia sarebbero passati diversi secoli prima che potesse davvero fare qualcosa.

Ora però sembrava che non fosse così!

Nella visuale d’energia, Yi Yun poteva vedere chiaramente come si era radicata nel profondo del cervello dell’uomo con la maschera dorata.

In un certo senso, l’energia malvagia controllava già il mare spirituale di quella persona. Una volta che si fosse attivata, avrebbe potuto dominarlo.

Come se avesse sentito lo sguardo di Yi Yun, l’uomo con la maschera si girò a guardare Yi Yun.

L’espressione fredda ma vuota che proveniva dalla maschera dorata diede un inspiegabile senso d’orrore alla gente.

“C’è qualcun altro non ancora convinto?” L’uomo con la maschera dorata posò gli occhi su Yi Yun.

Grazie al libro Celeste del Cambiamento delle stelle, il suo travestimento non aveva nemmeno un difetto.

L’uomo non poteva capire la sua vera identità, ma Yi Yun poteva trapassare la sua maschera con la visuale d’energia!

Fu sorpreso nello scoprire un volto familiare sotto la maschera…

Shen Tu Nantian?!

Le pupille di Yi Yun si contrassero. La sua prima reazione fu che era impossibile!

Nel regno della Grande Imperatrice, aveva ucciso Shen Tu Nantian con le sue mani. Come poteva una persona morta resuscitare?

Yi Yun aveva confermato che Shen Tu Nantian era morto.

Resuscitare i morti era impossibile perfino per la Luna di Sangue!

<em>Oh?</em>

Yi Yun si rese conto di qualcosa. Ebbe la sensazione che la persona di fronte a lui avesse lo stesso aspetto di Shen Tu Nantian, ma che la sua aura fosse completamente diversa.

Visto che era stato il suo nemico giurato, conosceva molto bene Shen Tu Nantian. Era facile cambiare aspetto, ma era molto più arduo mutare la propria aura.

Così, le tecniche di travestimento di massimo livello dovevano poter cambiare l’aura.

Naturalmente il libro Celeste del Cambiamento delle Stelle superava di gran lunga una categoria del genere.

<em>’Potrebbe non essere Shen Tu Nantian, eppure assomiglia esattamente a lui. Che un’anima stia possedendo il suo cadavere?’</em>

Quando Yi Yun pensò a questa possibilità, trovò un piccolo neo che Shen Tu Nantian aveva nello stesso punto nella persona di fronte a lui, così chiaramente doveva essere lo stesso corpo. E visto che l’energia malvagia risiedeva nel suo corpo, confermava la sua teoria.

L’anima che si era impossessata del corpo di Shen Tu Nantian non aveva percepito la presenza dell’energia malvagia. Impossessandosi di essa, era diventato influenzato dall’energia malvagia!

E Yi Yun poteva solo pensare a due persone capaci di farlo. Erano due membri della Luna di Sangue che erano entrati nel regno mistico della Grande Imperatrice insieme al giovane bruno. Erano spettri Yin, così sarebbe stato molto comune per loro cambiare corpo!

Dati tutti questi indizi, Yi Yun aveva già capito cos’era successo.

Tuttavia non sapeva a che tipo di trasformazioni fosse andata incontro l’energia malvagia. Perché era cresciuta così tanto in pochi anni?

Yi Yun esitò lievemente e immerse la sua percezione nel Cristallo Viola. Attivò la sua visuale più che poteva mentre esaminava le origini della trasformazione dell’energia malvagia.

E in quel momento…

<em>Whew!</em>

L’energia malvagia che aveva pervaso l’anima dell’uomo con la maschera sembrò ricevere uno stimolo e si ritrasse all’improvviso!

Da questa contrazione, Yi Yun si rese conto che l’energia malvagia si era divisa in numerosi filamenti e si era infiltrata in tutto il mare spirituale dell’uomo con la maschera.

Ora aveva ritratto tutti i suoi filamenti.

Erano filamenti estremamente fini, come un’ifa. E l’energia malvagia assomigliava ad un fungo parassita. Estendeva i suoi numerosi filamenti nel profondo del mare spirituale e assorbiva la sua energia senza lasciare tracce!

Rendendosi conto di questo, Yi Yun si raggelò. Era una scena davvero inquietante!

L’energia malvagia si raggomitolò velocemente.

Era entrata in allerta.

Yi Yun capì che aveva percepito l’esistenza del Cristallo Viola quando l’aveva sondata con la sua visuale d’energia.

Il Cristallo Viola era la nemesi di ogni tipo d’energia.

Così era anche il predatore naturale dell’energia malvagia. Era come un topo che incontrava un gatto, una sensazione di repressione dovuto all’istinto di sopravvivenza.

Tuttavia Yi Yun aveva solo usato la sua visuale d’energia per sondarla. L’aura che proveniva dal Cristallo Viola era ancora troppo velata. L’energia malvagia non si era ancora evoluta in un organismo vivente. Aveva solo i suoi istinti, ma nessuna intelligenza. Quando la repressione del Cristallo Viola scomparì, l’energia malvagia ritornò lentamente alle sue condizioni originali.

Ben presto riallungò i suoi filamenti d’energia molto lentamente per tutto il mare spirituale dell’uomo con la maschera.

E l’ospite sembrava non essersi accorto di nulla!

L’uomo con la maschera freddo e inquietante e l’energia malvagia che risiedeva nel suo mare spirituale.

Uno stava animando un cadavere, mentre l’altra era nascosta nel profondo del suo mare spirituale, a divorare silenziosamente energia. Questa combinazione faceva rabbrividire.

E in quel momento, l’uomo con la maschera dorata aveva distolto gli occhi da Yi Yun.

Visto che nessuno aveva osato obiettare, l’uomo con la maschera sogghignò: “Molto bene.”

Il duo alto e basso dietro l’uomo con la maschera capirono le sue intenzioni. Si diressero verso la piazza sorridendo. Esaminarono le ferite delle persone presenti. Chiunque fosse rimasto ferito dall’ondata di qi vitale sarebbe stato mandato via, non importava quanto fosse lieve la lesione!

I geni eliminati mandati giù dalla piattaforma erano rassegnati e un po’ indignati.

Erano venuti qui pieni di entusiasmo ma ora sentivano ancora più umiliazione delle persone che erano state rifiutate in partenza.

“Ora, chi è ancora sulla piattaforma, avete superato la prova e potete entrare formalmente nell’Unione del Dao Celeste. Tuttavia non pensate di potervi rilassare. Nel mondo delle bestie della desolazione, solo le creature più forti hanno il diritto di godersi del cibo migliore. Nel nostro mondo di guerrieri, nell’Unione del Dao Celeste, seguiamo lo stesso princìpio.”


