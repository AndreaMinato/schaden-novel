---
title: Capitolo 609 - Il membro esperto dell’Unione del Sangue Celeste
pubDate: 2024-06-04T17:46:59.567Z
tags:
    - tmw
---


Molti dei talenti erano indecisi.

Ma l’uomo con la maschera non insistette. L’Unione del Sangue Celeste non avrebbe mai costretto qualcuno a firmare. Ci sarebbe stato sempre qualcuno disposto ad unirsi a loro, non erano a corto di persone.

Al contrario, questo atteggiamento autoritario allettò ancora di più i membri d’élite. Anche chi fosse stato riluttante all’inizio, avrebbe accettato il contratto spirituale una volta che avesse visto i progressi di chi era entrato nell’Unione del Sangue Celeste. Si sarebbero azzuffati per entrare.

“Visto che siete appena entrati nell’Unione del Dao Celeste, riceverete cento Giade di Sangue. Tuttavia dovrete guadagnarvi da soli qualsiasi futura Giada di Sangue.” Disse l’uomo con la maschera dorata per poi battere le mani.

In quel momento, una figura uscì fuori da una nicchia della pagoda di pietra.

Questa persona stava portando una scatola di giada rosso sangue.

Sembrava essere sulla ventina. Indossava un abito bianco ed emanava un’aura feroce. Sembrava una spada dal qi minaccioso.

Yi Yun ne fu sorpreso.

Gongsun Hong?

Non si sarebbe mai aspettato di incontrare qualcuno che aveva conosciuto nel regno mistico della Grande Imperatrice…

In passato, Gongsun Hong aveva usato intenzionalmente Yi Yun come scudo, ma alla fine era stato abbindolato da lui. Era così che erano diventati nemici.

Era piuttosto normale che Gongsun Hong fosse entrato nell’Unione del Dao Celeste. Aveva dimostrato la sua forza nel regno mistico della Grande Imperatrice, così era ragionevole che avesse superato le prove dell’Unione del Dao Celeste.

Al momento dava una sensazione completamente diversa rispetto a prima.

“È Gongsun Hong della setta del Fuoco Li. Lo conosco!”

A parte Yi Yun, molti altri dei presenti lo riconobbero. Anche se Gongsun Hong era inferiore a Shen Tu Nantian, era comunque famoso.

“Ahah, cari fratelli maggiori e minori. Mi sento onorato di vedervi tutti qui! Congratulazioni per essere entrati nell’Unione del Dao Celeste!”

Mentre parlava, Gongsun Hong aprì la scatola di giada rosso sangue. Sembrava molto sicuro di sé e si poteva sentire un lieve senso di superiorità nel suo tono.

Dentro il contenitore c’erano file da cento pietre di giada rossa delle dimensioni di chicchi di mais.

A quanto pareva erano Giade di Sangue.

Ogni nuovo discepolo avrebbe ottenuto una fila di Giade di Sangue.

In quel momento, il giovane alto accanto all’uomo con la maschera che prima aveva deriso Yi Yun nella formazione lo presentò ridacchiando: “Questo è il fratello minore Gongsun Hong. Il prossimo anno sarà lui a guidarvi.”

“Guidarci?”

Quando i membri d’élite sentirono queste parole, rimasero sbalorditi. Gongsun Hong era al loro stesso livello. Alcuni di loro credevano di avere un talento non inferiore al suo, eppure sarebbe stato suo il compito di guidarli nonostante fosse appena entrato nell’Unione del Dao Celeste?

Naturalmente provarono indignazione. Tuttavia non obiettarono visto che era stato deciso dall’Unione del Dao Celeste.

“In tal caso, dovremo contare sul fratello minore Gongsun.”

Dissero con noncuranza un po’ di persone, chiaramente non erano sincere.

Vedendo questa scena, Gongsun Gong rise senza dire una parola. Il giovane alto ridacchiò e parlò con tranquillità: “So che siete indignati. Primo, il fratello minore Gongsun Hong vi insegnerà le regole dell’Unione del Dao Celeste e non le arti marziali. Secondo, anche se lasciassimo che vi insegni tecniche di coltivazione, probabilmente avrebbe i requisiti per farlo. È entrato nell’Unione del Sangue Celeste da tre anni e, durante questo periodo di tempo, i suoi risultati sono stati eccellenti. Ha già coltivato diverse antiche eredità dell’Unione del Sangue Celeste. Ora la sua forza è aumentata drasticamente e non è più paragonabile a prima!”

Unione del Sangue Celeste?

Quando sentirono queste parole, si scambiarono delle occhiate. Così Gongsun Hong era entrato nell’Unione del Sangue Celeste e aveva coltivato antiche eredità. Non c’era da meravigliarsi che fosse così sicuro di sé e la sua aura fosse così formidabile.

“Vi starete chiedendo come ottenere Giade di Sangue. Nell’Unione del Dao Celeste ci sono molti modi per farlo. Ad esempio entrare nell’Unione del Sangue Celeste. Riceverete una ricompensa di mille Giade di Sangue. O potete superare alcune prove dell’Unione del Dao Celeste. Si può anche… sconfiggere un vecchio membro dell’Unione del Sangue Celeste per ottenere una quantità corrispondente di Giade di Sangue come ricompensa. In particolare la ricompensa aumenterà battendo il membro più anziano che guida il vostro gruppo, cioè… me!”

Quando Gongsun Hong arrivò alla fine della sua frase, la sua voce cambiò e una forza formidabile avvolse l’area.

La gente ebbe un tuffo al cuore. In quell’istante, formidabile qi di spada era eruttato da Gongsun Hong e aveva punto le loro fronti.

I membri d’élite presenti si accigliarono di fronte ad una presenza così tirannica.

Questo Gongsun Hong era un po’ dispotico!

Tuttavia, naturalmente aveva le capacità necessarie per farlo! Sennò le sue vanterie si sarebbero ritorte contro di lui!

“Le sue ispirazioni nelle leggi probabilmente superano di molto le nostre visto che ha coltivato le antiche eredità per tre anni.”

La differenza di potere combattivo tra eredità di coltivazione di solito si riflettevano dalle ispirazioni nelle leggi.

Quando i guerrieri praticavano le arti marziali, prima o poi avrebbero manipolato i poteri del cielo e della terra. Se la tecnica di coltivazione fosse stata debole, il potere delle loro mosse naturalmente sarebbe stato limitato.

Anche se i membri d’élite presenti erano orgogliosi, sapevano che era improbabile che vincessero contro Gongsun Hong!

“Se l’Alleanza Marziale lascia che sia Gongsun Gong a guidarci, significa che è più forte di quanto pensiamo.”

“Uno dei modi per ottenere Giade di Sangue è sconfiggere membri dell’Unione del Dao Celeste. L’Alleanza Marziale chiaramente sta cercando di mostrarci la forza dei membri dell’Unione del Sangue Celeste più anziani!”

Molti talenti discutevano in privato usando trasmissioni di qi vitale.

Se avessero voluto ottenere Giade di Sangue, avrebbero dovuto affrontare i membri più grandi dell’Unione del Sangue Celeste e, una volta che fossero stati sconfitti, questi giovani si sarebbero resi conto del divario che c’era tra l’Unione del Dao Celeste e quella del Sangue Celeste. Questo avrebbe rafforzato la loro determinazione nell’entrare nell’Unione del Sangue Celeste.

Questo era l’obiettivo dell’Alleanza Marziale.

Molti avevano capito questo punto. Era chiaro che avessero dato questo compito ad un membro dell’Unione del Sangue Celeste come Gongsun Hong per fare vedere i vantaggi delle antiche eredità.

Chi non avrebbe provato tentazione vedendo il divario di forza.

Molti non poterono trattenere l’emozione notando la forza eccezionale di Gongsun Hong e pensando alle Giade di Sangue di ricompensa. Qualcuno chiese: “Fratello minore Gongsun, precedentemente hai menzionato il terzo modo per ottenere Giade di Sangue. Se ti sconfiggessimo, quanti pezzi di Giada di Sangue riceveremmo?”

Qualcuno voleva fare un tentativo.

“Il numero di Giade di Sangue ricevute dipende da quale membro dell’Unione del Sangue Celeste sconfiggi. Sconfiggermi ti darebbe mille Giade di Sangue!” Disse Gongsun Hong. “Tuttavia… Ogni sfida richiede cento Giade di Sangue e non sono rimborsabili indipendentemente dal risultato.”

“Oh? Dobbiamo comunque acquistare il diritto di sfida?”

Furono tutti colti da un dilemma sentendo queste parole. Erano appena entrati nell’Unione del Dao Celeste e avevano solo cento Giade di Sangue. Una volta che le avessero perse, sarebbero rimasti al verde.

E vincendo ne avrebbero ottenute solo 900. Tuttavia probabilmente non sarebbe stato facile vincere!

L’uomo con la maschera guardò la scena in disparte senza dire una parola. Lasciava che fosse Gongsun Hong a controllare la situazione.

Lasciare che un membro più grande dell’Unione del Sangue Celeste affrontasse le nuove reclute dell’Unione del Dao Celeste era considerato un’umiliazione di gruppo. Solo facendo così avrebbe distrutto i loro spiriti, mostrando i benefici dell’Unione del Sangue Celeste.

“Ahah!” Vedendoli colti da un dilemma, Gongsun Hong rise: “Visto che siete solo entrati nell’Unione del dao Celeste, è meglio coltivare con sincerità. Per quanto riguarda sconfiggermi… il metodo più facile è entrare nell’Unione del Sangue Celeste. Fratelli maggiori, dopo aver scambiato un po’ di manuali delle antiche eredità, e considerando il fatto che sono giovane, avreste ancora un certo vantaggio sotto altri aspetti.”

Oh?

I talenti presenti non ne furono contenti.

Un certo vantaggio sotto altri aspetti?

Non era solo il vantaggio dovuto all’età? Stava praticamente dicendo che erano vecchi, così chi sarebbe stato contento di sentirlo?


“Questo Gongsun Hong ci sta provocando solo perché è giovane. Che arroganza!”

Molti non riuscirono a sopportarlo. Gongsun Hong poteva davvero essere considerato giovane. Così, se una persona più grande avesse sfidato un combattente più giovane e avesse comunque perso, sarebbe stato davvero umiliante!

“Fratello minore Gongsun, mi chiedo quanti anni hai?”

In quel momento risuonò una voce tra la folla. Tutti si girarono a dare un’occhiata. Era stato Yi yun a parlare!

Le sue parole attirarono l’attenzione di molte persone, perfino l’uomo con la maschera lo guardò.

“Sfortunatamente ho solo 24 anni.” Disse con orgoglio Gongsun Hong. Poteva essere considerato estremamente giovane in questo gruppo di persone!

“24? Di sicuro sei giovane. Provo vergogna al confronto. Sono più vecchio di tre anni. Che amarezza aver sprecato tutto questo tempo.” Yi Yun scosse la testa e sospirò.

In realtà Yi Yun aveva 23 anni, era più giovane rispetto a Gongsun Hong.

Tuttavia aveva usato il Libro Celeste del Cambiamento delle Stelle per modificare la sua età. Sennò un’età uguale a quella della sua vecchia identità avrebbe potuto destare sospetti.

Inoltre sarebbe stato troppo mostruoso avere una forza del genere a 23 anni. Yi Yun temeva che l’Alleanza Marziale l’avrebbe trovato “inaccettabile”.

“Ahah, sei troppo modesto. Tre anni non sono una grande differenza. Se entrassi nell’Unione del Sangue Celeste e lavorassi duro per recuperare, potresti compensare questa differenza. Forse il tuo talento è sbalorditivo e potrai progredire rapidamente mentre coltivi l’antica eredità. Forse tra un anno potrai raggiungermi.” Disse senza fretta Gongsun Hong, atteggiandosi a maestro.

Tuttavia, Gongsun Hong stava dicendo queste parole con enorme sicurezza. Non era affatto arrogante, era ciò che pensava. Era la fiducia nelle eredità dell’Unione del Sangue Celeste.

“Il fratello minore Gongsun ha detto una cosa importante! In effetti sono interessato ad entrare nell’Unione del Sangue Celeste. Credo di avere ancora una possibilità di rimediare. Tuttavia… mi sopravvaluteresti dicendo che potrei raggiungere il fratello minore Gongsun entro un anno. Il fratello minore Gongsun ha già coltivato l’antica eredità per tre anni e credo che la tua forza abbia raggiunto un livello indescrivibile. Le tue ispirazioni nelle leggi devono aver raggiunto la perfezione. Non posso paragonarmi a te.” Disse con atteggiamento modesto Yi Yun.

Gongsun Hong fu compiaciuto dalle sue parole, ma disse: “Sei troppo modesto. Mi chiedo da quale fazione provieni? Sembra che tu abbia fondamenta solide e sia promettente. Potresti perfino fare il doppio dei progressi coltivando l’antica eredità.”


