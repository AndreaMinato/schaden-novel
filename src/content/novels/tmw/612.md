---
title: Capitolo 612 - Persone Reincarnate
pubDate: 2024-06-04T20:46:59.567Z
tags:
    - tmw
---


Tutte le espressioni dell’uomo erano nascoste. I buchi vuoti della maschera sembravano freddi e spietati in superficie.

La pressione che emanava era intensa per i geni presenti. Perfino i suoi complimenti li facevano sentire con il cuore in gola.

“Duemila Giade di Sangue come ricompensa! Apprezzo giovani con talento.”

Disse l’uomo con la maschera mentre un suo seguace portò una scatola di giada.

Quando fu aperta, si potevano vedere 29 file di Giade di Sangue allineate con precisione. Per quanto riguardava altre 900 Giade di Sangue, erano la ricompensa per aver battuto Gongsun Hong.

La ricchezza di Yi Yun era già superiore a quella di tutti gli altri nuovi arrivati insieme.

Molti geni provarono invidia. Queste Giade di Sangue potevano essere usate per scambiarle per grandi quantità di antiche eredità e tesori.

“Da oggi in avanti, ognuno di voi riceverà un salario di Giade di Sangue corrispondente. Inizialmente riceverete dieci Giade di Sangue al mese. Se entrerete nell’Unione del Sangue Celeste, ne riceverete cinquanta al mese invece.

“Nell’Unione del Dao Celeste ci sono varie prove. Superandole, otterrete una quantità corrispondente di Giade di Sangue in ricompensa e il vostro salario aumenterà. E per la stessa prova, un membro dell’Unione del Sangue Celeste sarà ricompensato cinque volte di più di un membro dell’Unione del Dao Celeste!”

“Il vostro salario si accumulerà costantemente. Se diventerete un membro principale dell’Unione del Sangue Celeste, non sarebbe sorprendente se riceverete mille Giade di Sangue al mese. Tuttavia… se perdete contro un nuovo arrivato, proprio come ha appena fatto Gongsun Hong, allora… la ricompensa del nuovo arrivato sarà dedotta dal vostro salario e riceverete il doppio della pena!”

Disse freddamente l’uomo con la maschera. Poi guardò con significato Yi Yun e ridacchiò con fare insidioso per poi girarsi e andare via.

La pena sarebbe stata il doppio del valore della ricompensa?

Molti ne furono inorriditi. Yi Yun aveva vinto mille Giade di Sangue, senza contare il costo della sfida, sconfiggendo Gongsun Hong.

In tal caso, sarebbero state dedotte 2000 Giade di Sangue dal salario di Gongsun Hong?

Ci si poteva immaginare che il suo salario non fosse così alto. Era una perdita piuttosto disastrosa per lui.

Yi Yun giocherellò con le Giade di Sangue che aveva in mano. Non era interessato a tecniche di coltivazione, ma… i tesori dell’Alleanza Marziale non erano male. Sarebbe stato stupido non usarle.

Tuttavia Yi Yun sapeva anche che non sarebbe stato così facile approfittarsi delle loro risorse.

Non era troppo descrivere questo posto come la tana di un drago o di una tigre.

Dopo che l’uomo con la maschera si era allontanato, Gongsun Hong non era ancora andato via.

Era completamente sopraffatto dall’umiliazione e dalla situazione in cui era!

2000 Giade di Sangue!

Solo pensarci gli doleva il cuore. Finalmente aveva capito che era stato trattato come uno stupido da Yi Yun prima.

Non poteva competere con lui ed era improbabile che avrebbe avuto la meglio anche se avesse chiesto una rivincita.

“Ragazzino, qual è il tuo nome?!”

Chiese a denti stretti Gongsun Hong a Yi Yun.

Yi Yun gettò un’occhiata verso Gongsun Hong e disse: “Non uso il mio nome, ma ho un titolo, Jiang Yidao.”

Jiang Yidao?

Gongsun Hong alzò le sopracciglia. Era rimasto in isolamento nell’Unione del Dao Celeste negli ultimi anni, così non conosceva una persona del genere.

Anche se Gongsun Hong non lo conosceva, le nuove reclute nell’Unione del Dao Celeste erano molto familiari con il suo nome.

Era diventato un titolo molto famoso negli ultimi mesi.

Giravano dicerie spaventose sulla forza di Jiang Yidao. Tuttavia i talenti presenti avevano solo sentito quelle voci e in passato non ci avevano creduto.

Ora, dopo aver assistito con i loro occhi alla forza di Yi Yun, erano diventati un po’ più fiduciosi.

“È Jiang Yidao?”

“Attacca davvero solo una volta…”

La gente si scambiò delle occhiate e si inorridì.

Anche se Gongsun Hong non lo conosceva, dalle discussioni della folla capì che Jiang Yidao era famoso.

“Jiang Yidao, il tuo nome è davvero tirannico. Credi di essere forte solo perché mi hai sconfitto? L’Unione del Dao Celeste comprende talenti che superano di gran lunga la tua immaginazione. Non sono nessuno qui. In confronto a loro non sei nulla. Presto ti daranno una lezione.”

Disse con tono derisorio Gongsun Hong.

Tuttavia i membri d’élite presenti non erano d’accordo.

C’erano persone nell’Unione del Sangue Celeste capaci di sconfiggere con noncuranza Jiang Yidao?

Bisognava sapere che, prima di entrare nell’Unione del Sangue Celeste, Gongsun Hong era già famoso nel mondo Tian Yuan.

Non era il più grande genio in assoluto, ma era uno dei migliori.

C’erano persone ancora più mostruose di Gongsun Hong, ma non sarebbero state tantissime.

Agli occhi di molti, il talento di Jiang Yidao era già al picco. Nessuno credeva che ci potessero essere persone ancora più mostruose di lui.

Inoltre, tipicamente un genio sarebbe diventato famoso da giovane, come aveva fatto Gongsun Hong. Tutti avevano sentito parlare almeno un po’ di lui.

Occasionalmente ci sarebbe stato un talento apparso all’improvviso che non conosceva nessuno, ed era normale.

Tuttavia non aveva senso che comparisse un intero gruppo di geni all’improvviso.

Da ciò che aveva detto Gongsun Hong, l’Unione del Sangue Celeste era piena di esperti e c’era un gran numero di persone che lo superavano. Com’era possibile?

Non potevano comparire dal nulla, allora da dove provenivano?

Che l’Alleanza Marziale avesse fondato un regno mistico di nascosto e li allenassero lì?

La gente lo trovò strano e la maggior parte di loro si rifiutò di credergli. Pensavano solo che Gongsun Hong fosse un cattivo perdente e che volesse trovare un modo per recuperare la sua reputazione.

Gongsun Hong intuì cosa stavano pensando.

Così, sogghignò: “Le vostre vedute sono ristrette. Come potreste sapere quanto è vasto il mondo? Nell’Unione del Sangue Celeste ci sono molte persone reincarnate. I più forti tra di loro sono nove. Superano di gran lunga la vostra immaginazione. Per loro non siete nulla!

Il gruppo rimase sbalordito quando sentì queste parole.

Persone reincarnate?


I guerrieri potevano reincarnarsi dopo aver praticato le arti marziali?

Ripartire da zero, ma con i ricordi della loro vita precedente, sarebbe stato troppo sconvolgente. Pareva impossibile.

Vedendo le espressioni sbalordite della folla, Gongsun Hong divenne orgoglioso: “Sì, reincarnazione! L’Unione del Sangue Celeste possiede la Grande Tecnica Suprema della Reincarnazione del Dao Celeste!”

“Sfortunatamente, al vostro livello potete vedere solo l’introduzione. Non avete nemmeno il diritto di scambiare Giade di Sangue per ottenerla!”

Il tono di Gongsun Hong conteneva un forte senso di superiorità. Tuttavia, abbinato ai suoi vestiti laceri, sembrava piuttosto divertente.

“Grande Tecnica della Reincarnazione del Dao Celeste?”

Yi Yun alzò le sopracciglia. Nella collezione del Lord dello Yang Azzurro era menzionata lievemente una tecnica del genere.

Le parole di Gongsun Hong avevano destato l’attenzione di molte persone. Una tecnica di coltivazione del genere sembrava terrificante. Sarebbe stato davvero sconvolgente poter rinascere e mantenere i propri ricordi!

Anche se non l’avessero appresa, solo assistervi sarebbe stato interessante.

Inoltre potevano non avere i requisiti per ottenerla ora, ma chi sapeva cosa sarebbe successo in futuro.

Gli sguardi di molti di loro si accesero e non poterono che cercare questa “Grande tecnica della Reincarnazione del Dao Celeste”.

Gongsun Hong rise con sdegno per poi lasciare la tesoreria.

Prima di andarsene, gettò un’occhiata fredda verso Yi Yun.

Yi Yun non ci badò. Non importava se avrebbe offeso gli altri mentre stava assumendo questa identità. Aveva già nemici per tutto il mondo.

Dopo che Gongsun Hong se ne andò, i membri d’élite presenti cominciarono ad esaminare tutti i tesori. Presto qualcuno trovò la Grande tecnica della Reincarnazione del Dao Celeste.


“È lì!”

Non poté che esclamare la persona che trovò il manuale.

Tutti si diressero subito verso chi aveva parlato.

La Grande tecnica della Reincarnazione del Dao Celeste era al terzo piano della tesoreria, che era anche il più alto.

La sua posizione era molto prominente, proprio al centro del terzo piano, per questo qualcuno l’aveva scoperta velocemente.

Anche Yi Yun salì al terzo piano per curiosità. Voleva esaminare anche lui questa tecnica mistica.

Era sigillata in una scatola metallica di color oro scuro, sigillata in una formazione.

Molte delle tecniche di coltivazione nella tesoreria permettevano loro di leggere la prima pagina, ma la formazione non lasciava vedere nemmeno una parola.

C’era solo una piccola introduzione.

Yi Yun notò che solo i membri principali dell’Unione del Sangue Celeste erano in grado di ottenere questa tecnica mistica. E il costo era astronomico.

Bisognava pagare 100.000 Giade di Sangue solo per il primo volume. I volumi seguenti diventavano sempre più costosi.

Inoltre le Giade di Sangue non erano sufficienti, bisognava aver fatto un contributo all’Unione del Dao Celeste.

Molti scossero la testa vedendo le condizioni stringenti.

Era troppo ridicolo.

Solo per entrare nell’Unione del Sangue Celeste bisognava firmare un contratto spirituale.

Ma una persona ordinaria non avrebbe potuto pagare centinaia di migliaia di Giade di Sangue  e fornire un contributo all’Unione del Dao Celeste.

Praticamente questa tecnica era solo uno splendido miraggio. Era qualcosa che potevano guardare e basta.

“E pensare che esiste una tecnica così suprema. Vorrei proprio darci un’occhiata. Mi basterebbe una pagina.”

Non poté trattenersi dal dire una bella ragazza.

La reincarnazione sembrava proprio allettante. Non si doveva solo riaccumulare forza, ma si rinasceva.

Per le donne che adoravano la loro bellezza, quale di loro non sarebbe tentata di tornare giovane?

Tuttavia Yi Yun si limitò a disapprovare.

Bisognava pagare per benefici del genere. Se questa tecnica fosse stata davvero sconvolgente, perché il Lord dello Yang Azzurro l’aveva menzionata e basta? L’avrebbe descritta nel dettaglio. E nella descrizione sarebbe stata evidente la sua ammirazione.

In effetti, secondo il Lord dello Yang Azzurro, tecniche di coltivazione della reincarnazione del genere erano spesso limitate in molti modi.

Ad esempio nel mistero della nascita.

Quando ci si reincarnava, si sarebbe persa una grande quantità di ricordi. Alcuni avrebbero perso un po’ della loro personalità dopo la reincarnazione. Anche se non sarebbero diventati completamente un’altra persona, non sarebbero rimasti come prima.

Inoltre coltivare una tecnica del genere non solo non estendeva la propria vita, ma l’avrebbe accorciata.

Ogni reincarnazione avrebbe accorciato la durata della vita. Più ci si reincarnava, più velocemente si sarebbe morti.

In effetti le tecniche di coltivazione della reincarnazione avrebbero consumato eccessivamente il potenziale vitale.

Prima dei cento anni, un guerriero avrebbe avuto un potenziale vitale incredibile, permettendogli di coltivare il più velocemente possibile. I benefici di una tecnica di reincarnazione era di stimolare il potenziale vitale. Avrebbe permesso ad un guerriero che aveva raggiunto solo lo stadio del Seme del Dao di arrivare in quello dell’Apertura Yuan. E chi si era fermato all’Apertura Yuan sarebbe potuto diventare un Re Empireo.

Questo era anche il motivo per cui alcune persone avevano scelto le tecniche di coltivazione della reincarnazione. I ricordi della loro giovinezza che avevano conservato avrebbero permesso loro di diventare un po’ invincibili.

“L’Alleanza Marziale ha una tecnica di coltivazione della reincarnazione del genere. Se stanno addestrando guerriero e tutti loro decidessero di reincarnarsi in una particolare era, allora si potrebbe spiegare perché è comparso un gruppo di talenti sconosciuti.”

Yi Yun fece un respiro profondo. Se le persone reincarnate avessero scelto l’era presente, significava che i complotti dell’Alleanza Marziale si stavano realizzando lentamente.


