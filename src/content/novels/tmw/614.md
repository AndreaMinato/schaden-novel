---
title: Capitolo 614 - Profumo di Fiori
pubDate: 2024-06-04T22:46:59.568Z
tags:
    - tmw
---


“Cosa ti è successo?”

Chiese Yi Yun dopo aver visto le sue condizioni.

Wei Chiwei si toccò il collo. Su di esso c’era una ferita che non si era ancora cicatrizzata. Imprecò: “Quel branco di bastardi sono stati brutali con i loro attacchi!”

Come aveva detto l’uomo con la maschera, nell’Alleanza Marziale vigeva la legge della giungla. I forti erano considerati sovrani, mentre i deboli venivano eliminati.

Erano permesse le sfide tra membri, il perdente avrebbe perso una porzione del suo salario, mentre il vincitore avrebbe ricevuto ricompense dall’Alleanza Marziale.

Per questo era comune che i guerrieri combattessero tra di loro.

Una persona con diverse vittorie consecutive avrebbe ricevuto una buona valutazione, risultando in un salario mensile superiore.

Sotto queste regole, bisognava essere straordinariamente forti per sopravvivere. Yi Yun ne era un esempio.

Sennò, bisognava entrare in gruppi fornendosi mutua protezione.

E l’Unione del Sangue Celeste e chi non ci era entrato erano le due più grandi fazioni naturali.

La forza della prima era senza dubbio di superiore alla seconda!

Così chi non era entrato nell’Unione del Sangue Celeste, come Wei Chiwei, avevano sofferto in questo periodo.

Venivano malmenati ogni giorno e brutalmente. Non era raro che ricevessero ferite che trapassavano i loro corpi.

Yi Yun scosse la testa senza darlo a vedere. L’atmosfera nell’Alleanza Marziale era così.

Vista la pressione e la tentazione di diventare più potenti, il numero di persone entrate nell’Unione del Sangue Celeste era aumentato.

“Non hai mai pensato di entrare nell’Unione del Sangue Celeste? È solo un contratto spirituale, non ti manderanno a morire. Non dovrebbe essere difficile accettare una condizione del genere, no?”

Chiese con noncuranza Yi Yun, ma Wei Chiwei scosse la testa: “Non mi piace essere costretto a fare qualcosa dagli altri. Se volessi entrare, naturalmente l’avrei già fatto. Se non volessi entrarci, nessuno può costringermi a farlo. Le mie origini sono umili e non siamo affatto paragonabili ad un grande clan. Pratico le arti marziali per poter sistemare velocemente i miei conti in sospeso, così da diventare abbastanza forte da essere padrone del mio destino. Se praticassi le arti marziali e mi riducessi ad uno schiavo per diventare forte, allora l’ordine delle cose si ribalterebbe.”

“Preferire non percorrere una via delle arti marziali del genere!”

“Se non potrò davvero sopravvivere nell’Unione del Dao Celeste, me ne andrò e basta!”

Wei Chiwei era giovane e i suoi lineamenti sembravano un po’ immaturi. Tuttavia le sue parole sorpresero un po’ Yi Yun.

Non aveva mai notato questo giovane che viveva nella casa di pietra vicina. Non si sarebbe mai aspettato che avesse una mentalità simile.

In effetti i guerrieri praticavano le arti marziali per controllare il proprio destino. Se le loro vite fossero state controllate per praticare le arti marziali, sarebbe stato un po’ triste.

“Andiamo. Alle prove della Pietranera.”

Disse con tranquillità Yi Yun. Aveva una buona impressione di Wei Chiwei. Non voleva che un giovane così speranzoso venisse distrutto dall’Alleanza Marziale.

“Va bene!”

Lo sguardo di Wei Chiwei si accese sentendo menzionare le prove della Pietranera.

Erano le prove più importanti nell’Alleanza Marziale. Erano un’opportunità incredibile per i guerrieri.

Venivano tenute una volta ogni tre anni. Era successo solo due volte dalla fondazione dell’Unione del Dao Celeste.

L’Alleanza Marziale avrebbe offerto molte ricompense ad ogni prova della Pietranera. Molti coltivatori ne avevano tratto beneficio.

Tecnicamente non era ancora il momento di una terza prova della Pietranera, ma per qualche motivo sconosciuto, era stata anticipata.

Inoltre i superiori dell’Alleanza Marziale avevano diffuso la notizia che stavolta sarebbe stata diversa dalle altre. Si poteva dire che sarebbe stata la prova più speciale in tutta la storia dell’Alleanza Marziale. Sarebbe stata un evento senza precedenti!

Se i superiori avevano usato la parola “senza precedenti” per descriverla, ci si poteva immaginare quanto sarebbe stata speciale.

Molti aspettavano con impazienza questa prova “speciale”.

E tra di loro, era incluso Yi Yun.

Tuttavia non era interessato alle ricompense, voleva sapere invece cosa stavano complottando. Solo completando le sue indagini avrebbe potuto trovare un’opportunità per causare di nascosto dei problemi all’Alleanza Marziale.

Mentre rifletteva, Yi Yun diresse lo sguardo verso il picco della montagna della grande spade. Sulla vetta sembrava sollevarsi uno strato di qi di sangue. Era pieno di ferocia e intento omicida…

Lungo la strada, Yi Yun incontrò molti membri dell’Unione del Sao Celeste.

Tutti stavano discutendo con entusiasmo delle prove della Pietranera “senza precedenti”. Alcuni avrebbero occasionalmente menzionato un enorme evento accaduto di recente nel mondo Tian Yuan.

Cioè…

Il “Sangue della Distruzione” era di nuovo fluttuato fuori dal mulinello eterno.

Quando Yi Yun era uscito per la prima volta dal regno mistico della Grande Imperatrice, aveva chiesto informazioni ad un membro di una piccola setta del Mare Meridionale, la setta Bai Ling. Lo aveva sentito menzionare il “Sangue della Distruzione”.

Si sospettava che provenisse dall’enorme occhio.

Le due gocce di Sangue della Distruzione precedentemente apparse erano state ottenute dall’Alleanza Marziale.

E ora l’Alleanza Marziale aveva promesso di non interferire nella lotta. Così molti grandi clan nel mondo Tian Yuan avevano iniziato a competere per ottenerlo.

Inoltre erano fuoriuscite tre gocce di Sangue della Distruzione. Varie grandi fazioni erano impazzite per ottenerlo e così molte persone erano state uccise.

Dopotutto era molto probabile che fosse il sangue di un antico dio. Chi sapeva quali sarebbero stati i suoi effetti. Forse assorbire una goccia avrebbe permesso di diventare un Grande Imperatore impareggiabile!

Quando Yi Yun sentì queste discussioni, si accigliò.

Sangue della Distruzione… Cos’era esattamente?

Quell’antico enorme demone nel mulinello eterno poteva davvero sanguinare?

Non si sapeva cosa sarebbe successo se qualcuno avesse assorbito davvero il suo sangue.

Pensando a questo, Yi Yun arrivò senza accorgersene in una grande piattaforma della montagna della Grande Spada. Tutti i geni che avrebbero partecipato si sarebbero dovuti radunare qui.

Quando Yi Yun e Wei Chiwei arrivarono, la piattaforma si era già riempita di persone.

C’era un confine netto tra i membri dell’Unione del Sangue Celeste e quelli del Dao Celeste. I gruppi erano lontani gli uni dagli altri.

I membri dell’Unione del Sangue Celeste erano molti di più rispetto a quelli ordinari e così occupavano un’area più grande.

I membri ordinari erano stati spinti in un angolino. Dopo essere stati repressi per molto tempo dall’Unione del Sangue Celeste, avevano iniziato a perdere fiducia. Non osavano competere più con l’Unione del Sangue Celeste, sia per quanto riguardava le risorse che per la reputazione. Ed era anche vero che non potevano farlo.

“È Wei Chiwei. Quel ragazzino sciocco è qui. Ahah!”

Non molto tempo dopo che Yi Yun e Wei Chiwei arrivarono, risuonò all’improvviso una risata piena di derisione.

Sentendo quella voce, lo sguardo di Wei Chiwei divenne freddo mentre si girava.

Non lontano da lui c’erano due uomini e una donna.

I due uomini erano di costituzione robusta, mentre la donna era minuta.

Uno dei due guerrieri portava una grossa sciabola spessa. La stava mostrando a Wei Chiwei.

“Ragazzino, sembra che provi indignazione dal tuo sguardo. Che ne dici se combattiamo di nuovo?”

Disse con derisione l’uomo con la sciabola. Wei Chiwei esitò per poi rimanere senza parole. Precedentemente era rimasto ferito dall’uomo con la sciabola. Erano a livelli completamente diversi. Se avesse combattuto contro di lui sarebbe stato solo malmenato.

L’Unione del Dao Celeste era così. Si poteva solo sopportare l’umiliazione se si fosse stati inferiori.

E in quel momento, Yi Yun si girò e volse gli occhi verso la persona che stava parlando.

L’uomo con la sciabola voleva continuare ad umiliare Wei Chiwei, ma quando vide Yi Yun mostrò subito un’espressione scontenta.

“È Jiang Yidao!”

“Il tipo che ha sconfitto Gongsun Hong.”

“Non è il capo dei membri ordinari?”

Yi Yun non aveva mai detto di essere il capo del gruppo, ma dato che era il più forte e più talentuoso dei membri ordinari, e aveva sconfitto un membro dell’Unione del Sangue Celeste, naturalmente era diventato il numero uno tra i guerrieri ordinari dell’Unione del Dao Celeste.

Non osarono offendere Jiang Yidao. Questa persona era arrogante e piuttosto famosa. Non sapevano solo di Gongsun Hong, erano venuti a sapere cos’era successo nella città marziale celeste. Allora, un membro dell’Unione del Sangue Celeste era stato sconfitto in un solo colpo da Jiang Yidao, che aveva limitato il suo livello di coltivazione e aveva promesso di non usare il suo Totem!

Un po’ di loro smisero di parlare mentre si ritiravano tra la folla, temendo di essere presi di mira da Yi Yun.

Tuttavia, anche se queste persone avevano paura, non significava che tutti i membri dell’Unione del Sangue Celeste fossero intimoriti.

Un po’ di membri più grandi dell’Unione del Sangue Celeste guardarono con freddezza Yi Yun, con una traccia di sdegno nei loro occhi.

Yi Yun era molto forte, ma era solo una persona. Non era nulla in confronto all’Unione del Sangue Celeste.

Inoltre questi membri anziani erano estremamente sicuri delle loro capacità. Non credevano che avrebbero perso contro Yi Yun.

“Questo Jiang Yidao non sa ancora cosa lo sta aspettando stavolta.”

“Umpf, essere un anticonformista nell’Alleanza Marziale prima o poi lo farà soffrire. Chi si crede di essere? È solo un giovane con un po’ di talento. Non è nulla agli occhi dei superiori dell’Alleanza Marziale!”

In quel momento, mentre la gente stava parlando, un’aura indescrivibile avvolse l’intera piazza all’improvviso. Un profumo assalì le loro narici in un lampo…


