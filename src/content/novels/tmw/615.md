---
title: Capitolo 615 - Tentati
pubDate: 2024-06-04T23:46:59.568Z
tags:
    - tmw
---


“Profumo di fiori?”

Yi Yun annusò l’aria e si volse verso l’origine del profumo. Il profumo di fiori era molto forte e quasi inebriava la gente.

Raggi di luce illuminavano il cielo mentre strati di petali di fiori si disperdevano per terra. Una figura bianca atterrò sulla piattaforma mentre il suo abito svolazzava.

Attorno al suo corpo sembrava che ci fossero petali, ma in realtà erano raggi di luce condensati dalle leggi.

Petali di fiori condensati dalle leggi potevano emanare un profumo simile?

Era una scena scioccante.

Quando la persona vestita di bianco si girò, Yi Yun rimase un po’ stupito quanto la vide.

Era diversa da quello che si aspettava. La figura vestita di bianco era un uomo. Teneva un ventaglio pieghevole e i suoi lineamenti erano intricati e perfetti. La sua pelle era delicata e bianca. Perfino le donne avrebbero provato vergogna al confronto.

L’uomo esaminò la folla sulla piattaforma con i suoi occhi stretti, quando arrivò a Yi Yun e i loro sguardi si incrociarono, mostrò un sorrisetto dall’aria sinistra.

Dopo quella sola occhiata, non guardò più Yi Yun.

“Questa persona…” Yi Yun si accigliò.

Poteva percepire che il livello di coltivazione dell’altra parte non era elevato, ma la sua aura era incredibilmente potente. Inoltre il suo corpo emanava fluttuazioni del Dao. Era una manifestazione della sua profonda comprensione nei confronti del Dao e della Verità.

“È Lord Feng Ming!”

“Sono solo le prove della Pietranera e si è davvero presentato Lord Feng Ming. Di solito non si presenta, così perché…”

I membri dell’Unione del Sangue Celeste sembravano molto rispettosi nei confronti dell’uomo vestito di bianco.

L’uomo vestito di bianco sembrava avere una ventina d’anni. Faceva parte della stessa generazione degli altri, ma… l’aura e l’atteggiamento che aveva lo facevano sembrare un membro della generazione più grande. Non erano allo stesso livello.

“Feng Ming?” Wei Chiwei, che era accanto a Yi Yun, ne fu davvero sorpreso. “Conosco questa persona. È un reincarnato!”

<em>Oh? Reincarnato?</em>

Yi Yun strinse lievemente gli occhi.

Coltivando la Grande tecnica della Reincarnazione del Dao Celeste e reincarnandosi diverse volte, una persona poteva accumulare talento e ispirazioni nel Dao, così non era sorprendente che avrebbe mostrato un portamento del genere a vent’anni.

<em>’Perfezione del Seme del Dao… Appena un livello superiore a me. Questa piccola differenza di coltivazione non è niente di che per me. Mi chiedo quanto sarei forte in confronto a lui.</em>

Rifletté Yi Yun. Se qualcuno avesse saputo cosa pensava, lo avrebbe considerato un pazzo.

Anche se Yi Yun aveva sconfitto Gongsun Hong con un solo fendente di sciabola, in confronto ai reincarnati, sarebbe stato come una lucciola di fronte ad una luna splendente. Non c’erano paragoni.

Uno era un immortale reincarnato, mentre l’altro era un mortale. Erano in mondi diversi.

<em>’Invincibile tra i suoi coetanei. Sei abbastanza capace per osare fare una dichiarazione del genere, ma in confronto ai dodici Cieli Empirei…’</em>

Yi Yun ripensò alle descrizioni del Lord dello Yang Azzurro. La Luna di Sangue erano come dei agli occhi della gente del mondo Tian Yuan, ma non erano nulla per il Lord dello Yang Azzurro.

Per quanto riguardava tutti gli altri a parte Yi Yun, perfino l’ostinato Wei Chiwei guardò il signorino Feng Ming con venerazione e invidia.

Per loro, la posizione di Lord Feng Ming era irraggiungibile. In molti modi, faceva provare complessi di inferiorità alla gente.

Altre tre persone arrivarono in volo. Due erano uomini e l’altra era una donna. Quando apparirono, ogni loro passo calpestava il vuoto, ma motivi del Dao si sarebbero rivelati sotto i loro piedi.

Acqua e fuoco, vento e fulmine. L’uomo e la donna di fronte coltivavano due leggi.

L’ultima aveva un fisico ben proporzionato. I suoi muscoli tonificati erano molto evidenti. Aveva uno sguardo risoluto e ogni passo che faceva avrebbe creato una piccola increspatura nel vuoto. Sembrava che stesse camminando sull’acqua.

La luce distorceva i lineamenti del suo corpo. Questa distorsione non era dovuta alla luce stessa, ma era perché le dimensioni spaziali attorno a quest’uomo erano curve.

Le leggi dello spazio dimensionale!

La gente lo guardò con desiderio. Questa legge dello spazio dimensionale era praticamente perduta nel mondo Tian Yuan. E l’Alleanza Marziale aveva conservato un’antica eredità del genere.

E solo nell’Alleanza Marziale c’era un’eredità delle leggi simile!

Immediatamente, molte persone che erano entrate nell’Unione del Sangue Celeste si sentirono privilegiate. Erano fortunate ad essere nate in quest’era e di essere potute entrare nell’Unione del Sangue Celeste. Questo avrebbe dato loro l’occasione di coltivare un’eredità così antica.

Se avessero potuto apprendere la Grande tecnica della Reincarnazione del Dao Celeste e ottenere l’eredità delle leggi dello spazio dimensionale, allora non importava quanto fossero intricate le leggi, avrebbero avuto il tempo e la giovinezza per farlo.

In questo modo, anche loro sarebbero potuti diventare come un reincarnato, i più potenti coltivatori nel mondo Tian Yuan!

Chi era entrato nell’Alleanza Marziale aveva le sue ambizioni, figuriamoci i membri dell’Unione del Sangue Celeste. Perfino lo sguardo di Wei Chiwei si riempì di desiderio quando vide l’uomo robusto.

Era invidioso!

Chi non avrebbe invidiato una forza simile?

“Vuoi imparare quella tecnica?” Chiese con noncuranza Yi Yun notando la reazione di Wei Chiwei.

“Sì…” Wei Chiwei fece un respiro profondo prima di parlare.

“Tuttavia… ciò che non è destinato ad essere mio non è mio.”

Wei Chiwei sapeva molto bene che molti membri dell’Unione del Dao Celeste erano impazziti per queste antiche eredità. E così avevano pagato un enorme prezzo diverse volte. Era la natura umana.

In un ambiente del genere, la maggior parte delle persone avrebbero fatto una scelta simile.

Tuttavia, anche pagando un caro prezzo, c’erano pochissime speranze di ottenere queste eredità.

Quattro persone apparirono consecutivamente sulla piattaforma ed erano tutti reincarnati.

Il forte era venerato in un mondo marziale. Quei membri d’élite delle grandi fazioni potevano solo mostrare deferenza quando incontravano persone di gran lunga più formidabili di loro.

Dopo i quattro reincarnati, un’altra volò sulla piattaforma.

Quella persona indossava una maschera ed emanava un’aura fredda.

Era familiare con Yi Yun. Era l’uomo con la maschera che possedeva il corpo di Shen Tu Nantian.

In quanto ispettore dell’Alleanza Marziale, la posizione dell’uomo con la maschera era equivalente a quella dei quattro reincarnati. I cinque si misero in fila con un’aura maestosa.

“Cari fratelli e sorelle minori.” Il signorino Feng Ming sorrideva lievemente. Camminò di fronte a tutti e parlò con una voce tenue e piacevole. Le sue parole sembravano una brezza di primavera gentile.

I membri dell’Unione del Dao Celeste sotto la piattaforma erano in una posizione di gran lunga inferiore a lui, eppure lui sembrava avvicinabile. Questo suscitò simpatia in molti di loro.

“Queste prove della Pietranera saranno un’opportunità incredibile per alcuni di voi. Questa prova non verrà più tenuta per un millennio.”

“Potrebbe essere definita prova, ma in realtà è una missione. Per questo l’Unione del Sangue Celeste vi ricompenserà generosamente e uno dei premi include la grande tecnica della reincarnazione del dao celeste. Chiunque renderà grandi contributi potrà ottenerla.”

“Oh?!”

I membri dell’Unione del Sangue Celeste lo fissarono ad occhi spalancati.

“La grande tecnica della reincarnazione del dao celeste?”

La qualità di questa tecnica era indubbiamente elevata. I membri d’élite presenti erano pieni di venerazione nei confronti dei reincarnati nella piattaforma, ma non tutti loro erano convinti.

Alcuni credevano di poter raggiungere risultati simili, se non ancora superiori se avessero ottenuto la loro tecnica di reincarnazione.

Questo includeva i membri ordinari che non erano entrati nell’Unione del Sangue Celeste, i loro sguardi si erano accesi. Desideravano la grande tecnica della reincarnazione del dao celeste, ma non volevano rinunciare alla loro libertà.

Gran parte del motivo della loro riluttanza era il fatto che non fosse garantito che avrebbero potuto ottenere ciò che volevano anche se fossero entrati nell’Unione del Sangue Celeste.

E ora l’opportunità era qui.

In confronto agli altri membri d’élite, Yi Yun naturalmente non era tentato. Ciò che lo preoccupava era che, come aveva detto Feng Ming, la prova era una missione…

Che sorta di missione sarebbe stata?

Come se avesse risposto alla domanda di Yi Yun, Feng Ming disse di nuovo: “Oggi sceglierò un’avanguardia! La vostra missione potrebbe perfino coinvolgere il fato del mondo Tian Yuan.”

La folla rimase sbalordita.

Coinvolgere il fato del mondo Tian Yuan?

Dev’essere uno scherzo. Come potevano prendersi questa responsabilità in quanto membri della generazione più giovane?

Molti erano increduli, ma Feng Ming continuò: “So che state dubitando delle mie parole. Ma quando la prova della pietranera inizierà, capirete.”

“Inoltre… visto che questa prova della pietranera è preoccupante… permetterà solo ai membri dell’Unione del Sangue Celeste di partecipare. I membri ordinari dell’Unione del Dao Celeste non sono ammessi. Chi vuole partecipare può farlo solo entrando nell’Unione del Sangue Celeste.”

La folla ne fu scioccata.

Specialmente i membri ordinari dell’Unione del Dao Celeste. Erano tutti sbigottiti.

Dopo aver parlato così tanto delle prove della pietranera e averli allettati, poi dici che solo i membri dell’Unione del Sangue Celeste possono parteciparci?

Molti membri ordinari dell’Unione del Dao Celeste lo trovarono inaccettabile!

Il trattamento che avevano ricevuto quando erano entrati nell’Unione del Dao Celeste non era così diverso da quello dei membri dell’Unione del Sangue Celeste. E ora, il divario era diventato esagerato. Inoltre le tensioni tra i due gruppi stavano aumentando, c’erano conflitti costanti. Ne avevano avuto abbastanza.

Non volevano ottenere una grandissima ricompensa come la tecnica della reincarnazione nelle prove della pietranera. Sarebbero stati soddisfatti da premi ordinari.

Ora però non avrebbero avuto nemmeno la possibilità di partecipare. Era proibito!

Con un così netto contrasto, i membri dell’Unione del Sangue Celeste naturalmente provarono un senso di superiorità.

Iniziarono a pensare che la loro decisione di firmare il contratto spirituale fosse stata saggia. Erano molto soddisfatti di vedere i membri ordinari dell’Unione del Dao Celeste colti da un dilemma.

In quel momento, Feng Ming tornò a parlare: “Ho menzionato che questa missione è molto critica. Senza un contratto spirituale, non possiamo garantire che tutti saranno leali. Se qualcuno ci tradisse per motivi di avidità personale, i risultati sarebbero disastrosi.”

Era comune per la gente uccidere e saccheggiare nei regni mistici. Per impedirlo, l’Alleanza Marziale aveva imposto di firmare un contratto spirituale. E questo sembrò ragionevole alla gente.

“Così i membri che insistono a non entrare nell’Unione del Sangue Celeste potranno formare squadre di sicurezza. Verrete posizionati nel perimetro delle prove della pietranera. Sono necessarie sentinelle per queste posizioni…”

Mentre Feng Ming parlava, i membri ordinari dell’Unione del Dao Celeste si agitarono.

Gli altri potevano andare all’avventura per ottenere ricompense, ma loro sarebbero diventati delle guardie? In base a cosa?!

“Signorino Feng Ming, vorrei… entrare nell’Unione del Sangue Celeste…”

In quel momento, un membro ordinario dell’Unione del Dao Celeste strinse i denti dopo una lunga deliberazione. Era una ragazza sui vent’anni. Non era di bell’aspetto, ma aveva un portamento particolare.

Una volta che una persona interveniva, ce ne sarebbero state altre.

“Anche io…” Disse con tono esitante un’altra persona. Vedendo questa scena, anche gli altri ne furono tentati.

Forse non sarebbero dovuti essere così ostinati all’inizio.


