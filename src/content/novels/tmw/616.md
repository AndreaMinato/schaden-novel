---
title: Capitolo 616 - Uscire
pubDate: 2024-06-05T00:46:59.568Z
tags:
    - tmw
---


Gli esseri umani erano facilmente influenzabili, portando ad ubbidire all’istinto del gregge. Dopo che un po’ di loro iniziarono ad entrare nell’Unione del Sangue Celeste, altri ancora fecero la stessa scelta.

Perfino Wei Chiwei, che era accanto a Yi Yun, fu colto da un dilemma mentre faceva la sua scelta.

Tuttavia scosse comunque la testa. Sospirò e disse: “Forse… è il momento che io lasci l’Unione del Dao Celeste…”

“Oh?”

Yi Yun ne fu lievemente sbalordito. “Perché? Non sei tentato da tutte quelle opportunità?”

“Lo sono.” Wei Chiwei guardò con desiderio la tesoreria dell’Unione del Dao Celeste, ma scosse comunque la testa: “Ciò che non mi appartiene, non mi apparterrà mai. Mi chiedo… anche se firmassi il contratto spirituale ed entrassi nell’Unione del Sangue Celeste, otterrei davvero la grande tecnica della reincarnazione del dao celeste…?”

Wei Chiwei sembrava perplesso. Mentre guardava la folla entusiasta, trovò un po’ strana la situazione.

Molti sarebbero stati accecati da grandi tentazioni.

Wei Chiwei non credeva che l’Alleanza Marziale fosse problematica, ma aveva la sensazione persistente che non sarebbe dovuto entrare nell’Unione del Sangue Celeste.

Era solo una sua intuizione.

“Tutti coloro che sono entrati nell’Unione del Sangue Celeste riceveranno un’antica tecnica mistica per queste prove della pietranera. Potrà aumentare la vostra forza in poco tempo, così per assicurare che completiate la missione. È una delle tecniche mistiche più preziose nell’Alleanza Marziale. Riceverete solo il primo volume, ma è già inestimabile.”

“Anche se gli effetti della tecnica mistica sono ovvi, non causeranno danni al vostro corpo. Lo noterete coltivando. Può anche essere considerata una vostra ricompensa!”

Disse l’uomo con la maschera che era accanto al signorino Feng Ming.

Le sue osservazioni causarono un certo trambusto.

Naturalmente volevano imparare un’antica tecnica mistica, sopratutto se era estremamente preziosa.

“Così buona?”

I membri dell’Unione del Sangue Celeste li fissarono ad occhi spalancati. Il trattamento che avevano ricevuto era troppo buono. Di solito per ottenere un’antica eredità, bisognava pagare grandi quantità di Giade di Sangue.

“Qual è la missione stavolta? Visto che promettono ricompense così generose, potrebbero esserci un po’ di pericoli!”

Alcuni erano preoccupati, ma qualcuno disse con disprezzo: “Il guadagno è proporzionale al rischio. Come possono esserci enormi guadagni senza correre nessun rischio? Molti regni mistici sono misteriosi e nessuno sa cosa ci sia al loro interno. Ci sono molte probabilità di morire. Anche così, molti guerrieri si fanno comunque avanti per ottenere parte di quella opportunità. Stiamo solo partecipando alle prove della pietranera. Se siete così codardi, tanto vale che rinunciate a praticare le arti marziali.”

Disse con tono freddo quella persona, zittendo chi aveva parlato prima.

In confronto a quei regni mistici, in effetti le prove della pietranera erano più sicure. Se così tanti membri d’élite, che per lo più provenivano da grandi fazioni del mondo Tian Yuan, fossero periti durante la prova, come l’Alleanza Marziale avrebbe risposto all’intero mondo Tian Yuan? Non sembrava sarebbe stato di grande beneficio per loro.

Pensando a questo, sempre più persone decisero di entrare nell’Unione del Sangue Celeste.

Alcuni però scelsero di non farlo.

Yi Yun si guardò attorno e contò sette persone incluse lui.

Queste persone volevano godere di una vita libera e senza vincoli, oppure avevano la loro risoluzione. Forse dubitavano perfino delle motivazioni dell’Alleanza Marziale. Così avevano tutti fatto questa scelta.

“Non volete partecipare?”

Il signorino Feng Ming guardò queste persone e sospirò piano, come se fosse dispiaciuto per loro.

“Mi dispiace, non parteciperò. E… vorrei uscire dall’Unione del Dao Celeste.”

Disse in quel momento Wei Chiwei. La sua dichiarazione e le sue ferite orribili lo facevano sembrare davvero miserabile.

Durante questi mesi, i membri ordinari dell’Unione del Dao Celeste avevano scoperto che il divario di trattamento che c’era tra loro e l’Unione del Sangue Celeste stava diventando sempre più vasto. Erano stati sempre più ostracizzati dagli altri.

E i superiori dell’Alleanza Marziale avevano fatto finta di non notarlo, permettendo che il conflitto si aggravasse.

Anche se queste persone avessero ancora avuto un’occasione per ottenere le risorse dell’Unione del Dao Celeste, non volevano più sopportare questo trattamento.

“Vorrei uscire.”

“Anche io.”

Anche i pochi altri iniziarono ad annunciare le loro intenzioni.

A questo punto, sembrava che uscire dall’Unione del Dao Celeste fosse la sola altra opzione.

O entravi nell’Unione del Sangue Celeste o uscivi. Non c’era una terza opzione.

Uscire?

Yi Yun divenne silenzioso. Aveva notato che un’atmosfera gelida aveva iniziato ad avvolgere la piattaforma non appena queste persone avevano annunciato le loro intenzioni.

Pensandoci, Yi Yun scosse la testa e disse: “Vabbè, uscirò anche io!”

Tutti e sette avevano deciso di uscire dall’Unione del Dao Celeste!

L’uomo con la maschera sulla piattaforma guardò la scena silenziosamente.

“Siete certi della vostra decisione?” Chiese Feng Ming, mentre la sua espressione delusa diventava più evidente.

Nessuno, incluso Yi Yun, rispose.

“Che peccato…” Feng Ming scosse la testa. “Ammetto che in queste prove della pietranera ci saranno un po’ di pericoli. Se non starete attenti, potreste morire. Così posso capire perché non volete partecipare…”

“Ognuno ha le sue aspirazioni, così non vi tratterrò. Tuttavia… visto che la razza umana è sull’orlo di una calamità, la nostra Alleanza Marziale ha creato l’Unione del Dao Celeste per prepararci a questa calamità.”

"Fratelli e sorelle minori, si può dire che abbiate ricevuto benefici grazie a noi visto che avete usato le risorse e le eredità dell’Alleanza Marziale. Gli eserciti vengono mantenuti per anni, ma vengono usati un giorno solo. Non mi sarei mai aspettato che sareste usciti in questo momento…” Disse Feng Ming con fare lento e impassibile.

Immediatamente, i membri dell’Unione del Sangue Celeste guardarono con sdegno i sette.

Molti di loro stavano conversando in privato.

“Sono dei tali ingrati!” Disse qualcuno con sdegno.

“Completamente privi di gratitudine, hanno goduto delle risorse preparate per i membri ambiziosi della razza umana, ma si sono rivelati dei codardi e si sono rifiutati di contribuire!”

“Mi vergogno ad essere associato a loro.”

La gente cominciò a parlare. Tra la folla, Gongsun Hong sogghignò. Stese una mano e mostrò un pollice all’ingiù verso Yi Yun.

Era un gesto pieno di provocazione e sdegno. Gongsun Hong lo aveva fatto di fronte a tutti, principalmente perché era stato sconfitto in modo così terribile da Yi Yun. Era stato sconfitto da un solo fendente di sciabola e ne era stato umiliato. Sapeva di non poter competere con Yi Yun e che non aveva la possibilità di vendicarsi nel breve termine. Così aveva colto l’occasione per sfogare la rabbia.

“Jiang Yidao, che importa se hai un po’ di talento marziale? Sei codardo e poco lungimirante. Puoi avermi sconfitto prima, ma sei stato solo un piccolo ostacolo lungo la mia via delle arti marziali. Ti seminerò in meno di un anno. Ti calpesterò e continuerò a percorrere la mia strada. Per me, sei solo un trampolino di lancio. Esisti solo per favorire la mia crescita.”

Gongsun Hong sogghignò e fece la sua dichiarazione di fronte a tutti per lavare via la sua vergogna.

Se Yi Yun fosse entrato nell’Unione del Sangue Celeste, la gente avrebbe pensato che fossero solo sciocchezze.

Ma ora… Yi Yun voleva uscire.

Ora la gente pensava che Gongsun Hong avesse ragione. Una persona codarda come Jiang Yidao non era adatta alle arti marziali.

Yi Yun si limitò a sorridere di fronte alle provocazioni di Gongsun hong. Non rispose, ma guardò i superiori dell’Alleanza Marziale sulla piattaforma. La sua mano destra stava già premendo sulla sua sciabola Antica Polvere…


