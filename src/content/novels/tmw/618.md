---
title: Capitolo 618 - Risonanza della Sciabola
pubDate: 2024-06-05T02:46:59.569Z
tags:
    - tmw
---


I sette sulla barca spirituale sentirono all’improvviso un intenso intento omicida.

Era freddo, malvagio e potente. Li fece rabbrividire.

Non sapevano chi fosse il nemico, ma a giudicare dalla sua aura terrificante e dalla grande formazione che aveva preparato di cui non si erano nemmeno accorti, doveva essere ad un livello completamente diverso rispetto al loro!

Il giovane pelato e Wei Chiwei si tesero mentre perle di sudore cominciarono a colare lungo le loro fronti.

I piccoli visi di Chu Qing’er e di Chu Ke’er sbiancarono.

“Chi è? I superiori dell’Unione del Dao Celeste?” La voce del giovane pelato tremò.

Visto l’intento omicida così intenso, non si sarebbero limitati a trattenerli… Se erano davvero i superiori dell’Unione del Dao Celeste, come potevano resistere? Non sarebbero stati massacrati da loro?

“Fratello maggiore Jiang!”

Chu Qing’er guardò Yi Yun. Non si sarebbe mai aspettata che ciò che la sua previsione si sarebbe avverata!

Non gli avevano creduto prima. Solo ora, quando il nemico li aveva intrappolati in una grande formazione e li aveva inondati di intento omicida, che non avevano avuto altra scelta se non credergli.

E ciò che li sorprese di più era che Yi Yun lo aveva già previsto, eppure aveva scelto di non entrare nell’Unione del Sangue Celeste. Invece se n’era andato con calma con loro.

Non aveva mostrato nessun segno di panico.

Ora Yi Yun stava stringendo l’impugnatura della sua sciabola, mentre estendeva la sua percezione in ogni direzione. Anche se era in allerta, non aveva nessuna paura.

“Sapevi già che ci avrebbero attaccato, eppure te ne sei andato così… non penserai di poter affrontare i superiori dell’Unione del Dao Celeste, vero?!” Chiese con incredulità il giovane pelato.

Yi Yun in effetti era forte, ma sarebbe stato spacciato contro i superiori dell’Unione del Dao Celeste. Erano ad un livello completamente diverso!

Yi yun gettò un’occhiata verso il giovane pelato e disse con leggerezza: “Naturalmente non posso affrontare i superiori dell’Unione del Dao Celeste, ma credi davvero che si radunerebbero per affrontare un gruppetto di membri della giovane generazione come noi?”

Radunarsi?

Il giovane pelato deglutì. Che bisogno c’era di radunarsi? Uno sarebbe stato più che sufficiente!

In quel momento…

“Peng!”

Tutti sentirono una forza lacerante potente e ci fu un’esplosione. La preziosa barca spirituale fu ridotta in pezzi!

Energia e qi vitale si scatenarono. Uno scoppio così terrificante diede loro la sensazione di venire fatti a pezzi.

La loro barca spirituale era stata fatta a pezzi da una forza enorme!

“Ah!” Chu Qing’er urlò.

Era la più debole tra i sette. Era solo al picco delle fondamenta Yuan, così non poteva sopportare un’esplosione del genere, figuriamoci combattere contro gli altri.

Mentre aveva la sensazione che stesse per essere fatta a pezzi, una tenda di luce di qi vitale calò dall’alto e la avvolse.

“Peng! Peng! Peng!”

Ci fu una raffica di scoppi mentre le forze violente bombardavano la tenda di qi vitale.

Chu Qing’er impallidì. Era riuscita a sfuggirne indenne.

Doveva ancora riprendersi dallo shock mentre le ansimava ancora il petto.

Guardò Yi Yun impallidendo.

“Grazie… Ti ringrazio fratello maggiore Jiang…”

Chu Qing’er era nel panico. Il ribaltamento degli eventi era stato troppo improvviso. Era cresciuta in un grande clan e, anche se non era un fiore protetto in una serra, non aveva mai sperimentato molte battaglie mortali. Così era impossibile che sopportasse una scena del genere.

Non era già male per una sedicenne non spaventarsi a morte in queste circostanze.

“Prendetevi cura di voi. Non potrò proteggervi per un po’.”

Yi Yun non voleva coinvolgere queste persone, ma se non li avesse portati con sé, una volta che fossero stati presi di mira dall’Alleanza Marziale, sarebbero solo morti tragicamente.

Era una scelta saggia non entrare nell’Unione del Sangue Celeste, ma avrebbero dovuto pagarne il prezzo.

Se dovevano biasimare qualcuno, potevano rimpiangere di essere entrati nell’Unione del Dao Celeste.

In quel momento, lo spazio cominciò a distorcersi in modo strano di fronte a loro, creando una porta spaziale nera.

Quattro figure bianche uscirono dalla porta spaziale.

I quattro indossavano abiti bianchi e leggeri. Erano snelli e il loro aspetto sembrava anormale. Parevano fantasmi feroci.

“Leggi dimensionali dello spazio!”

“Le Guardie Bianche!”

Gridarono allo stesso tempo il giovane pelato e Wei Chiwei.

Le Guardie Bianche erano la squadra punitiva dell’Alleanza Marziale. Erano fredde, spietate ed erano molto potenti.

Tuttavia le Guardie Bianche che avevano visto comunemente sembravano normali. Erano ben lontane dall’essere strane come queste persone!

Questi quattro non sembravano affatto vivi. Emanavano un’aura di morte che faceva rizzare i capelli.

“Siamo nei guai. Sono Guardie Bianche che conoscono le leggi dimensionali dello spazio. Inoltre sembrano anche più forti delle Guardie Bianche che abbiamo visto. Le leggi dimensionali dello spazio… sono estremamente misteriose. Possono attraversare il vuoto e aprire facilmente porte spaziali. Non abbiamo la minima speranza di scappare!”

Il giovane pelato si disperò. Le Guardie Bianche erano già terrificanti, eppure queste persone conoscevano anche le leggi dimensionali dello spazio. Cosa potevano fare?!

“Le leggi dimensionali dello spazio non sono così terrificanti.”

Yi Yun scosse lievemente la testa. Le leggi dimensionali dello spazio-tempo erano potenti, ma erano di secondi livello tra i 3000 Grandi Dao.

Per quanto riguardava le leggi Yin Yang, anch’esse rientravano nel secondo livello, così non c’era molta differenza.

Ma nel mondo Tian Yuan, le leggi dimensionali dello spazio tempo erano pessime. Quasi ogni loro eredità era andata perduta e questo aveva impedito ai guerrieri di questo mondo di comprenderle e quindi di imparare ad affrontarle.

Questo li limitava quando affrontavano un avversario che le aveva padroneggiate.

Le quattro Guardie Bianche guardarono con freddezza i sette. I loro occhi verde scuro brillavano come fuoco ardente.

“Morite per la vostra blasfemia nei confronti del Divino Maestro!” Disse uno di loro.

La sua voce era estremamente rauca e fredda, non sembrava appartenere ad un essere umano.

Chu Qing’er e Chu Ke’er si presero per mano mentre i loro capelli si infradiciavano di sudore.

Wei Chiwei strinse la sua arma e la punta della sua lancia cominciò a tremare.

Che Divino Maestro? Che blasfemia? Cosa stava succedendo?!

“Provenite davvero dall’Alleanza Marziale?"

Le loro strane parole e voci destò sospetti in Wei Chiwei.

“Non sprecate il vostro fiato. Non sono persone vive, ma… spettri cadavere!” Yi Yun brandì la sua sciabola Antica Polvere, mentre un lampo freddo brillava dalla sua lama.

Dopo essere entrato in contatto con la Luna di Sangue, aveva iniziato a scoprire che una parte delle loro truppe non appartenevano al mondo dei vivi.

Erano spettri Yin, spettri cadavere e altri corpi spirituali raffinati da anime o corpi.

Il più grande beneficio di queste condizioni era la capacità di entrare in profonda ibernazione. Potevano essere risvegliati quando necessario. Questo dava loro molti vantaggi. Primo, potevano accumulare potere e riattivarsi all’improvviso. Secondo, l’organizzazione sarebbe stata più nascosta. Questo era anche il motivo per cui l’eredità della Luna di Sangue era riuscita a durare per decine di milioni di anni senza che altri lo sapessero.

Era un’organizzazione formata da molti spettri Yin e spettri cadavere in ibernazione sepolti sottoterra nelle bare.

E la manciata di vivi nella Luna di Sangue era penetrata pienamente nell’Alleanza Marziale. Esistevano nella forma dell’Alleanza Marziale. Un gran numero di membri dell’Alleanza Marzaile non sapevano nemmeno che la loro organizzazione era controllata dalla Luna di Sangue.

Solo pochi dei loro superiori ne era a conoscenza.

E anche adesso, molti agenti dell’Unione del Dao Celeste non sapevano che non erano leali all’Alleanza Marziale, ma alla Luna di Sangue.

Anche i contratti spirituali che avevano firmato probabilmente erano per la Luna di Sangue!

Queste persone probabilmente pensavano che l’Unione del Dao Celeste avesse l’obiettivo di aiutare la razza umana a sopravvivere alla calamità.

“Non sono vivi?” Wei Chiwei ne fu sbalordito.

Aveva l’impressione che gli spettri Yin e quelli cadaveri fossero entità malvagie. Solo un’organizzazione malvagia avrebbe cresciuto creature del genere.

Anche se l’Alleanza Marziale era tirannica, era una fazione ortodossa dopotutto. Come poteva ammettere la presenza di queste creature malvagie?

Yi Yun lo ignorò. Guardò la porta spaziale dietro i quattro spettri cadavere e scosse lievemente la testa: “Sei venuto qui, ma rimani nascosto. Mandi solo quattro spettri cadavere, pensi che affrontarmi sia indegno e vuoi sottomettermi usando spettri cadavere.”

Yi Yun sorrise lievemente. Era la sicurezza e l’orgoglio dei superiori dell’Alleanza Marziale.

Ai loro occhi, era solo un membro della giovane generazione abbastanza talentuoso e non era degno della loro attenzione.

“Hum hum hum…” I quattro spettri cadavere emisero improvvisamente un gemito acuto.

Caricarono insieme contro Yi Yun!

Un vento freddo soffiò accompagnato dagli ululati di migliaia di fantasmi. Una grande quantità di corpi spettrali volarono fuori dalle guardie. Tutto il cielo si rabbuiò!

Questi fantasmi erano spiriti viventi che gli spettri cadavere avevano consumato durante il processo di raffinamento. Erano pieni di risentimento e indignazione.

Il risentimento si espanse e impattava contro il mare spirituale!

Wei Chiwei e gli altri ebbero la sensazione che le loro teste si stessero spaccando a causa del colpo spirituale e non riuscirono a resistere. Disperati, stavano già aspettando la loro morte.

E in quel momento…

<em>Clang!</em>

Un rumore di sciabola riecheggiò nell’aria come il ruggito di un drago, facendo vibrare i loro timpani!

In quell’istante, Wei Chiwei e gli altri ebbero la sensazione che migliaia di campane del mattino stessero battendo contro le loro orecchie. Il suono sprofondò nei loro cuori, ridestandoli.

Poi videro solo un bagliore freddo. Nel cielo cupo avvolto dai fantasmi, sembrava che delle stelle fossero cadute dal cielo!

Un bagliore di sciabola aveva diviso il cielo e la terra.

“Peng! Peng! Peng!”

Ci furono continue esplosioni mentre le anime morte nel cielo si ridussero in essenza. Lo slancio della sciabola era inarrestabile, li trapassava tutti.

<em>Cha!</em>

Un fendente aveva diviso il vuoto!

I quattro spettri cadavere non riuscirono ad evitarlo in tempo e furono colpiti!

I due corpi proprio al centro esplosero, riducendosi in innumerevoli frammenti neri e bianchi.

Gran parte dei corpi degli altri due spettri cadavere furono tagliati. Rotolarono all’indietro, gravemente feriti!

“Uh?!”

Una voce fredda riecheggiò all’improvviso nel vuoto. Il suo tono era pieno di sorpresa e shock.

“Stavi… nascondendo così tanto le tue capacità?”

Le fluttuazioni spaziali diventarono sempre più intense mentre un uomo vestito nero usciva lentamente dalla porta spaziale.

Rimase a mezz’aria, emanando un’aura terrificante. Sembrava un signore disceso dall’oscurità.

Indossava una maschera d’oro scuro con cinque buchi per i suoi lineamenti facciali freddi e spietati!

E dietro questa persona c’era un uomo magro e dalla pelle avvizzita. Guardava Yi Yun come se stesse fissando la sua preda, rivelando un sorriso sinistro.

Vedendo queste due persone, Yi Yun sorrise. Finalmente erano apparsi. E non era una, ma due persone.


