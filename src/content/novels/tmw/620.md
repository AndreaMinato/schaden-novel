---
title: Capitolo 620 - Energia Malvagia Risvegliata
pubDate: 2024-06-05T04:46:59.569Z
tags:
    - tmw
---


C’era sicuramente qualcosa di ambiguo al riguardo. A causa di una tale anomalia, l’uomo magro e quello con la maschera iniziarono a sospettare dell’identità del giovane. Tuttavia non collegarono Jiang Yidao a Yi Yun.

In effetti, non avrebbero creduto che Yi Yun avrebbe avuto un potere combattivo così terrificante.

I due dopotutto erano spettri Yin del mondo Tian Yuan. Era impossibile per loro immaginare il livello del Grande Dao supremo dei dodici Cieli Empirei, né avrebbero saputo del Cristallo Viola. Non c’era modo di sapere quali sarebbero stati i risultati nel combinare il Cristallo Viola con il supremo Grande Dao…

“Questo Jiang Yidao deve avere un grande segreto!”

L’uomo con la maschera divenne freddo. In quel momento, non importava quale fosse l’identità di Yi Yun, dovevano catturarlo.

Usando la tecnica Divoratrice del Cuore dello Spirito Malvagio per costringerlo a confessare, avrebbero potuto possederlo e così tenere tutti i suoi segreti e il suo corpo!

“Attacchiamo insieme con tutte le nostre forze. Dobbiamo ottenere il suo segreto.”

“Questi geni sono proprietà dell’organizzazione. Ora stiamo intervenendo privatamente per aiutarti ad ottenere un corpo perfetto, e appropriarci di nascosto dei suoi segreti, e questa è una violazione delle regole. Dobbiamo essere veloci, qualsiasi ritardo potrebbe causare problemi!”

I due spettri Yin si prepararono ad attaccare insieme!

L’uomo con la maschera aveva già rivelato un volto pallido e malato.

Questa faccia era quella di Shen Tu Nantian.

L’uomo con la maschera non sapeva che Yi Yun aveva conosciuto da molto tempo Shen Tu Nantian.

“Ka ka ka!”

I muscoli di “Shen Tu Nantian”, che si era appena tolto la maschera, cominciarono a vibrare violentemente. Pezzi taglienti di ossa trafissero la sua pelle mentre fuoriuscivano dal suo corpo.

Gli occhi di “Shen Tu Nantian” diventarono lentamente color viola scuro, motivi rosso sangue apparirono lungo gli angoli dei suoi occhi e del suo viso.

Mentre si trasformava, la sua aura cominciò ad aumentare all’impazzata. Sembrava stesse per scatenare tutta la sua forza.

E accanto a “Shen Tu Nantian”, anche l’uomo magro stava cambiando aspetto.

I suoi muscoli si stava espandendo rapidamente e stavano diventando neri, il suo corpo stava aumentando di dimensioni mentre le sue giunture iniziavano a crepitare. In pochi secondi, mutò in una creatura demoniaca.

In quel momento, Yi Yun aveva ancora molti assi nella manica, ma non voleva mettersi nella condizione di doverli usare tutti. I due spettri Yin di fronte a lui erano mostri che erano vissuti per molti anni. Avevano dormito nelle profondità della terra, come potevano non avere trucchi a disposizione?

Proprio come i due spettri Yin, Yi Yun non voleva tardare troppo. Temeva che l’Alleanza Marziale, che era a circa 5.000 chilometri di distanza, percepisse dei cambiamenti in quest’area. Se fosse accaduto, sarebbe stato in pericolo.

Yi Yun si concentrò ed entrò in contatto con il Cristallo Viola. Usando la visuale dell’artefatto, poteva vedere chiaramente l’energia che scorreva nei corpi dei due spettri Yin.

“Ahahahah!”

Il demone, che in origine era l’uomo magro, scoppiò a ridere in modo insolente: “È passato un po’ di tempo da quando mi sono sentito così bene. Anche se ho usato un po’ della mia essenza da spettro Yin, questa piccola perdita non è niente per ottenere uno splendido segreto.”

L’uomo magro scambiò un’occhiata con “Shen Tu Nantian”. I due erano vissuti per molto tempo e sapevano coordinarsi bene. Quando cooperavano, la loro capacità combattiva era quattro volte superiore alla loro forza individuale.

Tuttavia, nel momento in cui stavano per attaccare, l’espressione di “Shen Tu Nantian” cambiò all’improvviso!

In quell’istante sentì un dolore acuto provenire dal suo mare spirituale. Sembrava che la sua anima si stesse torcendo dal dolore, facendolo sussultare mentre i suoi muscoli facciali cominciavano a fremere violentemente!

“Oh?”

L’uomo magro rimase sbalordito per un momento mentre tornava a guardare “Shen Tu Nantian” con un’espressione perplessa.

“Cosa c’hai?”

Chiese l’uomo magro, ma “Shen Tu Nantian” non era nelle condizioni di rispondere. Il colore dei suoi occhi stava cambiando costantemente e i suoi muscoli si stavano contraendo. Uno strano gaso nero cominciò a girare attorno al suo corpo.

L’uomo magro ne fu sbalordito. Era una vecchia ferita che gli stava dando un contraccolpo? Non avevano combattuto negli ultimi anni, non avrebbe dovuto avere una lesione del genere.

Non poté rifletterci troppo attentamente, perché in quel momento…

“Ah!”

Risuonò un forte grido mentre un Corvo Dorato enorme a tre zampe sfrecciò da dietro Yi Yun.

Pura energia Yang esplose come dieci soli che ardevano nel cielo!

Energia terrificante inondò la formazione sigillante, impattando contro i suoi confini e quasi lacerandola!

“Oh? Questo è…”

L’uomo magro ne fu allarmato. Si girò a guardare l’immagine del Corvo Dorato dietro Yi Yun. Questa immagine… anche questa era un Totem?!

Questo giovane aveva due Totem?

Usando lo Spostamento del Sole del Corvo Dorato, Yi Yun si precipitò contro l’uomo magro brandendo Antica Polvere e scatenando il suo qi vitale.

In quel momento, “Shen Tu Nantian” stava ancora avendo le convulsioni. Aveva perso ogni capacità combattiva. Le loro tecniche combinate erano collassate!

L’uomo magro non aveva tempo di preoccuparsi di lui. Con un grido, un’immagine demoniaca eruttò dal suo corpo. Era un gigantesco teschio color sangue e cercò di mordere il Corvo Dorato a tre zampe di Yi Yun!

“Muori!”

Il teschio color sangue vorticò all’impazzata mentre il corpo dell’uomo magro sembrò ricoprirsi di densi canali simili a ragnatele.

Il teschio si scontrò con il raggio di sciabola di Yi Yun!

L’energia di puro Yang era un soppressore naturale delle energie malvagie, tuttavia l’uomo magro stava usando tutta la sua forza e continuava ad emanare altra energia anche se una grande quantità di essa si stava sciogliendo nel nulla.

“Corvo Dorato a tre zampe. Questo totem…”

L’uomo magro dedusse velocemente. Sette anni fa, nel regno mistico della Grande Imperatrice, aveva visto un totem simile provenire da Yi Yun. E l’energia di puro Yang emanata da questo Corvo Dorato sembrava molto simile, ma molto più potente!

“Che sia…”

I totem del Corvo Dorato erano già piuttosto rari e se fossero apparsi in due geni impareggiabili, sarebbe stato facile fare una connessione tra loro. Come poteva esserci una coincidenza del genere?

“Sei Yi Yun?!”

L’uomo magro non ne era completamente sicuro. Che Yi Yun fosse davvero uscito fuori dal regno mistico della Grande Imperatrice? Inoltre… non solo aveva una forza del genre, si era anche infiltrato nell’Unione del Dao Celeste e aveva causato problemi nel territorio che gestiva?

Questo…

L’uomo magro lo trovò incredibile. In quanto spettro Yin, era estremamente sensibile all’aura di una persona. I travestimenti non potevano ingannarlo, eppure non poteva smascherare Yi Yun.

In quel momento, non c’era motivo per Yi Yun di rispondergli. Dopo che il raggio di sciabola si spaccò, girò il polso e una spada spezzata arrugginita apparì nella sua mano.

Nel momento in cui apparì, questa spada antica, ma spezzata sembrò sciogliersi in un sole radioso. La ruggine, il sangue degli dei che l’aveva macchiata, parve bruciare!

“Muori!”

Yi Yun ruggì freddamente mentre menava un fendente!

Vedendo la spada spezzata, le pupille dell’uomo magro si contrassero velocemente. In quel momento non ebbe più dubbi, Jiang Yidao era Yi Yun!

Nel regno mistico della Grande Imperatrice, Yi Yun aveva già usato questa spada spezata!

Yi Yun aveva davvero avuto il coraggio di infiltrarsi nell’Alleanza Marziale!

L’uomo magro strinse i denti. Non aveva bisogno di impossessarsi del corpo di Yi Yun. Solo ucciderlo e fare rapporto all’Alleanza Marziale sarebbe stato un grande merito!

“Non hai assolutamente idea… di ciò che fai!”

L’uomo magro iniziò a fare circolare tutta la sua energia malvagia e sinistra mentre il teschio color sangue ruggiva. La spada di Yi Yun puntò dritta in mezzo alla fronte del teschio.

Il qi di spada lo trafisse completamente!

Mentre l’energia rosso sangue si dissipava, anche il qi di spada di Yi Yun veniva corroso velocemente!

In quel momento, stava combattendo da solo contro Yi Yun e non poteva competere con lui. E dietro di lui, “Shen Tu Nantian”, che avrebbe dovuto aiutarlo, per qualche motivo era stato colto da un estremo dolore.

Non voleva continuare questo combattimento.

La comparsa di Yi Yun era una questione di grande importanza. Stava pensando ad un modo per comunicare questa notizia.

Tuttavia era occupato ad affrontare Yi Yun al momento, per cui sarebbe stato difficile per lui concentrarsi a mandare il messaggio.

L’uomo magro trasmise la sua voce a “Shen Tu Nantian”, “Jiang Yidao è Yi Yun, informa la montagna della grande spada! Se non ci sbarazziamo di lui adesso, sarebbe impensabile farlo una volta che crescerà tra qualche anno!”

La trasmissione della voce dell’uomo magro fu frettolosa. Dal suo punto di vista, anche se “Shen Tu Nantian” era stato colto da un dolore terribile, non sarebbe stato difficile mandare il messaggio.

Tuttavia non ricevette risposta.

Quando deviò un po’ della sua percezione per guardare “Shen Tu Nantian”, ebbe un tuffo al cuore.

“Shen Tu Nantian” era già stato torturato al punto da sembrare inumano.

Il pallido “Shen Tu Nantian” ora si stava strangolando da solo. I suoi occhi iniettati di sangue sporgevano e sembravano sul punto di esplodere.

La sua faccia emanava una densa aura di morte. Sembrava un cadavere morto da molto tempo.

La sua gola stava emettendo un suono roco, ma non poteva più dire una parola. Un’energia grigiastra stava scorrendo fuori dalle sue orecchie per poi finire nelle sue narici.

Questa energia grigiastra portava un’aura estremamente sinistra e malvagia. L’uomo magro la trovò sinistra anche se era uno spettro Yin.

“Roar!”

“Shen Tu Nantian” all’improvviso ruggì come un’antica bestia della desolazione. Mentre apriva la bocca, altra energia nera fluì fuori!

“Cosa sta… succedendo?”

L’espressione dell’uomo magro cambiò. Gli attacchi di Yi Yun erano così potenti che non poteva più resistere. E il suo compagno ora si stava trasformando in modo orribile.

Determinato, bruciò un altro 20% della sua essenza da spettro Yin!

Con la sua enorme quantità di energia spettrale Yin, riuscì a resistere all’assalto nemico. Allo stesso tempo, tirò fuori un gettone di trasmissione della voce dal suo anello interspaziale!

Questo gettone poteva trasmettere informazioni per una distanza di milioni di chilometri. Nemmeno l’enorme formazione isolata avrebbe potuto bloccare il messaggio.

“Il successore del regno mistico della Grande Imperatrice, Yi Yun, è apparso a seimila chilometri a sud-est della montagna della grande spada!”

L’uomo magro registrò velocemente la sua voce nel suo gettone di trasmissione. Tuttavia, proprio quando fu sul punto di romperlo…

“Boom!”

Riecheggiò una forte esplosione mentre il suo qi vitale protettivo si ruppe. L’uomo magro sentì il suo corpo tremare e un forte dolore al petto!

Sangue nero schizzò ovunque mentre pezzi di carne volavano via.

Un artiglio di colore nero tagliente gli aveva trapassato il petto da dietro…


