---
title: Capitolo 621 - Una Soppressione Intrinseca
pubDate: 2024-06-05T05:46:59.569Z
tags:
    - tmw
---


Gas nero circolava attorno a questo artiglio che adesso era coperto di sangue. Gli artigli erano taglienti e sulla sua superficie adesso c’erano pezzi di carne. Emanava energia malvagia.

Era un’energia ancora più malvagia della sua stessa aura.

Sangue nero colò dalla bocca dell’uomo magro mentre stringeva l’artiglio e si guardò indietro con incredulità.

Dietro di lui, “Shen Tu Nantian”, aveva una testa piena di capelli neri e il viso pallido. Lo fissò con occhi spenti, che non erano più bianchi.

L’espressione di “Shen Tu Nantian” assomigliava a quella di una bestia feroce, come se avesse perso ogni razionalità.

“Hai davvero…”

L’uomo magro iniziò a tossire violentemente mentre sangue nero continuava a scorrere dalla sua bocca.

Non si sarebbe mai aspettato che il suo compagno impazzisse all’improvviso e lo attaccasse da dietro!

Aveva usato tutte le sue forze per resistere all’attacco di Yi Yun e non aveva lasciato nessuna difesa dietro. Così “Shen Tu Nantian” era riuscito a colpirlo, distruggendo il suo corpo.

“Cha!”

Arrivò un altro colpo fatale accompagnato dal bagliore di un raggio di spada. Yi Yun sembrò teletrasportarsi di fronte all’uomo magro e infilzò il suo cuore.

Le fiamme bruciavano sulla spada spezzata, carbonizzando la carne dell’uomo magro. Iniziò ad emanare l’odore pungente di un cadavere che bruciava.

L’espressione dell’uomo magro si spense. Guardò la spada spezzata che infilzava il suo corpo e poi spostò gli occhi sulla mano che la brandiva, e poi Yi Yun.

Yi yun sembrava gelido mentre prendeva piano il gettone di trasmissione della sua voce dalla sua mano.

“Phew!!”

Piume di fiamme sciolsero il gettone.

Dopo aver eliminato questa fonte di guai, Yi Yun non lo uccise. Alimentò il suo qi vitale di puro Yang e sigillò lo spazio attorno, formando una rete di luce infernale.

Yi Yun sapeva che l’uomo magro aveva solo perso il suo corpo. Il suo spettro Yin era ancora vivo e così naturalmente non gli avrebbe permesso di scappare.

“Per quale motivo… perché?”

Lo sguardo dell'uomo magro era pieno di rabbia e indignazione. C’erano stati fin troppi problemi durante questa battaglia e fino ad ora non aveva ancora capito cos’era successo a “Shen Tu Nantian”.

Guardò con fare velenoso Yi Yun e disse a denti stretti: “Voglio che tu muoia con me!”

“Whew!”

Un raggio nero sfrecciò fuori dalla fronte dell’uomo magro. Alla fine del raggio c’era un teschio nero e si stava scagliando proprio verso le sopracciglia di Yi Yun!

Yi Yun sapeva che questo teschio nero era lo spettro Yin!

Questo spettro Yin sapeva di non avere speranze di sopravvivere e così voleva attaccare il mare spirituale del giovane.

Se Yi Yun non fosse stato abbastanza forte, sarebbe stato posseduto direttamente dall’uomo magro.

In effetti Yi Yun era molto potente sia fisicamente che mentalmente. L’uomo magro sapeva che era impossibile impossessarsi del suo corpo quando Yi Yun era al picco delle sue condizioni. Così aveva intenzione di autodistruggersi mentre caricava contro il suo mare spirituale, morendo insieme a lui!

Tuttavia Yi Yun si era già preparato per questo. Ritirò la spada di fronte a sé e si ritirò velocemente.

“Boom!”

Una serie di esplosioni di qi vitale di puro Yang rallentarono il teschio nero. In un istante, risuonò un urlo. Chiaramente il debole spettro Yin era già ferito.

Visto che Yi Yun era preparato, l’autodistruzione dello spettro Yin naturalmente non avrebbe avuto successo.

Proprio quando Yi Yun fu sul punto di distruggere lo spettro Yin.

“Ah!”

Un grido acuto risuonò da “Shen Tu Nantian”. Con il suo viso mortalmente pallido e i suoi occhi bianchi, spalancò la bocca per rivelare una fila di denti affilati.

“Whew!”

Energia nera sfrecciò fuori dalla bocca di “Shen Tu Nantian”, dritta verso il teschio volante!

L’energia nera avvolse il teschio, che era delle dimensioni di di metà dito. Non importava quanto si dimenasse, non poteva sfuggire dalla sua presa.

In pochi secondi, il teschio fu completamente avvolto dall’energia nera.

“Ah, ah, ah!”

Yi Yun rilasciò una serie di grida mentre l’energia nera emanava delle scie e infilzava il teschio, iniziando ad estrarre forza dal teschio spettrale Yin!

L’energia malvagia tornò volando nella bocca di “Shen Tu Nantian” tenendo il teschio!

“Shen Tu Nantian” chiuse la bocca come se non fosse accaduto nulla.

Yi Yun fu allarmato nel vedere questa scena!

Aveva usato il Cristallo Viola per risvegliare l’energia malvagia che aveva occupato il mare spirituale di “Shen Tu Nantian”. Tuttavia non si sarebbe mai aspettato che non solo avrebbe divorato lo spettro Yin che risiedeva nel corpo di “Shen Tu Nantian”, ma aveva anche assimilato quello che risiedeva nel corpo dell’uomo magro, come una colomba che rubava il nido di una gazza!

Ora aveva divorato l’energia spettrale Yin dell’uomo magro e la stava digerendo lentamente!

Yi Yun non l’aveva affatto previsto.

In quel momento, “Shen Tu Nantian” si girò e guardò con odio Yi Yun. La sua espressione era truce e il suo sguardo traboccava di intento omicida.

Strinse i suoi artigli sanguinosi come se fosse sul punto di attaccare.

Vedendo questa scena, Yi Yun capì che lo “Shen Tu Nantian” che era controllato dall’energia malvagia e aveva preso l’iniziativa di attaccare l’uomo magro, non era pienamente sotto il suo controllo. L’energia malvagia aveva ucciso per diventare più forte!

L’energia aveva i suoi pensieri e questo la rendeva molto strana!

Tuttavia, non importava quanto fosse fuori dal comune, non poteva sfuggire al controllo del Cristallo Viola.

Quando Shen Tu Nantian era ancora vivo, il Cristallo Viola poteva trattenere pienamente questa energia. La sua esistenza era completamente nascosta, così bene che perfino i Grandi Anziani della famiglia Lin non l’avevano notata. Alla fine era stata estratta facilmente dalla reliquia della Grande Imperatrice da Yi Yun.

Oggi era cresciuta molto di più, ma ogni sua resistenza era inutile!

Il Cristallo Viola era l’origine di ogni forma d’energia che apparteneva all’universo. Aveva un controllo assoluto nei confronti di questa energia malvagia.

Con un pensiero, Yi Yun prese contatto con il Cristallo Viola usando la sua energia spirituale. I poteri dell’artefatto divino si espansero e avvolsero “Shen Tu Nantian” come un’enorme ragnatela.

Mentre veniva avvolto dal potere del Cristallo Viola, “Shen Tu Nantian” si ritrasse come se stesse provando una paura istintiva.

Non osò attaccare, ma guardò Yi Yun con apprensione. L’energia malvagia aveva un suo istinto di sopravvivenza. Poteva percepire che Yi Yun avrebbe potuto domarla facilmente, così doveva cedere.

Yi Yun guardò “Shen Tu Nantian”. Ad essere precisi, stava usando la sua visuale d’energia pe guardare l’energia malvagia nel suo corpo.

Questa energia malvagia aveva già occupato completamente il mare spirituale di “Shen Tu Nantian”. Si era estesa per tutto il suo corpo con i suoi fili, radicandosi nelle profondità di ogni suo meridiano e lo controllava completamente.

Sembrava incredibile che l’energia avesse divorato lentamente l’anima di uno spettro Yin e si fosse impossessata del suo corpo.


