---
title: Capitolo 625 - Firmare un Contratto Spirituale
pubDate: 2024-06-05T09:46:59.570Z
tags:
    - tmw
---


Dopo aver compreso la situazione della Luna di Sangue, Yi Yun radunò tutti i frammenti dello spettro Yin nel mare spirituale di Shen Tu Nantian.

Questi ricordi erano stati ridotti in pezzi e avevano perso la loro coscienza. Radunandoli insieme, Yi Yun avrebbe potuto ripristinare l’aura di uno spettro Yin in questo corpo.

Dopo aver rimesso la maschera, lo Shen Tu Nantian controllato da Yi Yun non sarebbe stato diverso rispetto a prima.

Yi Yun si pizzicò piano la gola per emettere un suono. Era profondo e roco, esattamente uguale alla voce dell’uomo con la maschera quando era vivo.

Yi Yun aveva padroneggiato il Libro Celeste del Cambiamento delle Stelle, così poteva cambiare liberamente la sua voce, il suo aspetto, la sua aura e perfino la sua forza vitale visto che era una tecnica di massimo livello dei dodici Cieli Empirei.

Questo permise a Yi Yun di imitare alla perfezione l’uomo con la maschera.

Inoltre, radunando i frammenti residui, la sua aura da spettro Yin sarebbe stata completamente autentica.

Contando anche il fatto che stava usando il corpo originale dello spettro Yin e come stava sfruttando una porzione dei suoi ricordi, nemmeno lo spettro Yin magro di prima sarebbe riuscito a smascherarlo.

Yi Yun controllò “Shen Tu Nantian” e strinse lentamente i pugni. Le unghie nere emanavano un’aura letale.

Questa nuova personificazione gli portò una nuova forza.

“Ahahah!”

Lo “Shen Tu Nantian” controllato da Yi Yun scoppiò a ridere con fare folle. Sembrava estremamente malvagio e sinistro, superava perfino lo “Shen Tu Nantian” originale.

“Molto bene!”

“Shen Tu Nantian” si stiracchiò il collo facendolo scrocchiare.

All’improvviso fece un cenno con la mano, causando una tempesta.

<em>Crack!</em>

Un enorme scudo di qi vitale non lontano si frantumò con un’esplosione!

C’erano sei giovani protetti dalla barriera. Stavano tutti guardando il cielo inorriditi.

Erano Wei Chiwei, il giovane pelato e gli altri che Yi Yun aveva isolato con il suo qi vitale.

“Siamo spacciati…”

Ebbero un tuffo al cuore vedendo l’uomo dall’aspetto feroce nel cielo.

“Moriremo…?”

Le gemelle Chu Qing’er e Chu Ke’er si strinsero per mano mentre impallidivano.

La loro gioventù era appena fiorita e avevano ancora genitori amorevoli, e anche fratelli più giovani, ad attendere il loro ritorno. Ovviamente non volevano essere uccise.

La morte era assolutamente terrificante per tutti.

“Fratello maggiore Jiang!”

Non si poté trattenere dal chiamare Wei Chiwei notando che Yi Yun era accanto all’uomo con la maschera, come se fosse stato completamente legato. Il fratello maggiore Jiang sembrava indenne in superficie, ma era molto probabile che avesse subìto varie ferite interne.

In quel momento, l’uomo con la maschera fece un cenno e un terrificante vortice spaziale avvolse il gruppetto. I sei si dimenarono mentre venivano sollevati al cielo, ma era inutile.

La differenza di forza era troppo vasta.

“Non potevate ritirarvi dal momento in cui siete entrati nell’Unione del Dao Celeste. Vi darò due scelte, firmate il contratto spirituale o morirete!” Disse con tono sinistro e pieno di intento omicida l’uomo con la maschera.

I sei si riempirono di disperazione. Non sarebbero riusciti a sfuggire a questo disastro.

L’Alleanza Marziale non poteva essere un’entità benigna, ma come potevano resistere?

“Fratello maggiore Jiang, tu…”

Wei Chiwei guardò Yi Yun. Visto che era fermo lì, anche lui aveva firmato un contratto spirituale?

Yi Yun guardò Wei Chiwei con un’espressione calma. Questi sei naturalmente sarebbero stati liberi di andare se fosse andato tutto secondo i piani originali di Yi Yun.

Tuttavia, a giudicare dai ricordi dell’uomo con la maschera, il suo viaggio qui per fermare Yi Yun e gli altri avrebbe lasciato solo due scelte. Dovevano firmare un contratto spirituale o venire uccisi!

Tuttavia, mentre l’uomo con la maschera stava eseguendo questo compito, aveva portato di nascosto il vecchio magro, una persona che lo aveva accompagnato per molti anni e che aveva adocchiato il corpo di Yi Yun. Aveva intenzione di lasciare che fosse lui a possederlo.

Quando l’uomo con la maschera e il suo compare avevano perso i loro corpi originari nel regno mistico della Grande Imperatrice, l’uomo con la maschera si era impossessato del cadavere di Shen Tu Nantian. Era considerato un ottimo corpo, ma il vecchio magro non aveva mai ottenuto un ospite adatto. Si era impossessato di un talento di un grande clan, che però non poteva essere considerato di massimo livello. Non poteva sopportare l’aura mortale dello spettro Yin.

Questo lo aveva fatto invecchiare velocemente. Il suo corpo si era raggrinzito come legna da ardere e la sua pelle si era ingiallita. Sembrava un giovane che era invecchiato precocemente, e molto vicino alla tomba.

L’uomo magro voleva impossessarsi di Yi Yun, ma non si sarebbe mai immaginato che la situazione si sarebbe ribaltata e sarebbe stato ucciso.

Ora il vecchio magro era morto e la coscienza dell’uomo con la maschera era stata distrutta. Così nessuno avrebbe saputo che erano andati in missione in due. La morte dell’uomo magro non avrebbe destato sospetti.

Tuttavia sarebbe stato inaccettabile lasciare andare questi sei senza un buon motivo.

Una volta tornato nell’Unione del Dao Celeste, Yi Yun non sarebbe riuscito a dare loro una spiegazione. Dopotutto la forza dell’uomo con la maschera dovrebbe essere sufficiente a riportarli tutti indietro. Come poteva riportare indietro solo Yi Yun e lasciarsi sfuggire quei sei?

Inoltre, se i sei fossero scappati, si sarebbero lamentati dell’Unione del Dao Celeste con le loro famiglie e questo avrebbe potuto allertare il nemico.

Allora, se l’Unione del Dao Celeste avesse iniziato a nutrire dei sospetti e ad indagare su Yi Yun, avrebbero scoperto che controllava l’uomo con la maschera.

Yi Yun non poteva preoccuparsi delle questioni più irrilevanti e tralasciare quelle importanti.

Anche se sapeva che avrebbe rimandato nell’abisso questi sei una volta che li avesse riportati nell’Unione del Dao Celeste a partecipare alle prove della pietranera, non sarebbe stato importante quanto rovinare i piani della Luna di Sangue e salvare il mondo Tian Yuan. Yi Yun era consapevole delle sue priorità.

Inoltre, anche se li avesse riportati nelle prove della pietranera, non era detto che sarebbero periti. Ci sarebbero stati alcuni pericoli, ma Yi Yun era sicuro che avrebbe potuto proteggerli.

“Ho già firmato un contratto spirituale. Se vi fidate di me, firmatelo anche voi. Potrebbero esserci alcune ingiustizie in questo contratto spirituale, ma non sono problematiche. L’Alleanza Marziale ha usato misure così estreme per via di queste circostanze particolari.”

“Inoltre posso assicurarvi che avrò un modo per annullare il contratto spirituale in futuro.”

Yi Yun trasmise la sua voce ai sei usando il suo qi vitale.

Queste sei persone dovevano firmare il contratto spirituale. Sarebbe stato davvero problematico se non avessero firmato e fossero tornati nell’Unione del Dao Celeste. Yi Yun non poteva rischiare di venire smascherato, ma non poteva uccidere, né liberare chi non avesse firmato.

“Hai un modo per annullare il contratto?”

Wei Chiwei ne fu sbalordito. Jiang Yidao aveva davvero detto che aveva un modo per annullare il contratto spirituale stabilito dall’Alleanza Marziale?

Com’era possibile?

“Firmatelo se vi fidate di me. Credo che non ci sia altro modo. Avete una sola vita. Non dubitate delle parole dell’uomo con la maschera. Vi ucciderà davvero. Se rimarrete vivi, avrete una speranza. Prometto che vi porterò fuori sani e salvi in futuro.”

Yi Yun trasmise di nuovo la sua voce.

I sei si scambiarono un’occhiata mentre esitavano a decidere.

Yi Yun aveva creato troppi miracoli in passato, ma non erano sicuri che potesse annullare il contratto o anche resistere all’Alleanza Marziale.

“Firmerò…”


Disse con grande difficoltà Wei Chiwei facendo un respiro profondo. Era il solo tra i sei che riponeva una fiducia quasi cieca in Yi Yun.

“Allora… firmeremo… anche noi.”

Dissero Chu Ke’er e Chu Qing’er mordendosi le labbra.

Erano riluttanti a separarsi dai loro genitori e dai loro fratelli minori. Non volevano morire, così decidere era diventato molto più facile una volta che Wei Chiwei si era fatto avanti per primo.

Così anche gli altri tre scelsero di firmare il contratto.

Non importava cosa riservasse il futuro, Yi Yun aveva ragione. Avevano una sola vita. Rimanere vivi avrebbe lasciato loro una speranza, ma non sarebbe rimasto nulla una volta che fossero morti.

Anche se avevano firmato il contratto senza volerlo, secondo la retorica dell’Alleanza Marziale, presto si sarebbe abbattuta una calamità sul mondo Tian Yuan. Una volta che fosse accaduto, era probabile che l’Alleanza Marziale sarebbe stata distrutta e così avrebbero potuto recuperare la loro libertà.

“Molto bene!” L’uomo con la maschera rise sinistramente. Con un cenno della mano, sei contratti spirituali neri fluttuarono di fronte a Chu Qing’er e agli altri.

Le pergamene sembravano carbonizzate.

"Fermateli!" Disse con tono aggressivo l’uomo con la maschera.

“Tu…”

Wei Chiwei e gli altri ne furono sbalorditi. I contratti sembravano completamente bruciati. Non avevano nemmeno la possibilità di leggerli. Anche se sapevano che sarebbe stato inutile anche se li avessero visti.

“Non avete il diritto di scegliere o di modificarli. Potete solo scegliere di firmarlo o di morire!” Disse pieno di intento omicida l’uomo con la maschera.

Wei Chiwei e gli altri erano pieni di odio, ma poterono solo mordersi le dita per fare cadere una goccia di sangue sul contratto spirituale.

Il sangue fu consumato da fuoco nero mentre i sei si sentivano umiliati e indignati.

Tuttavia, non sapevano che il contenuto dei contratti spirituali era stato già cambiato da Yi Yun.

Visto che era a corto di tempo, Yi Yun aveva cambiato solo il punto più critico. Il contratto spirituale dichiarava che dovevano essere leali all’Alleanza Marziale, ma questo era stato cambiato e aveva usato il suo nome. Naturalmente Yi Yun non avrebbe costretto questi sei a rispettare un contratto così sciocco, così non li avrebbe influenzati anche se l’avessero firmato.


