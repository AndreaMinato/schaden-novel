---
title: Capitolo 627 - Perfezione del Seme del Dao
pubDate: 2024-06-05T11:46:59.570Z
tags:
    - tmw
---


“Queste persone hanno esagerato con i loro maltrattamenti!” Disse con rabbia Wei Chiwei a Yi Yun in un angolo nel terzo piano della tesoreria.

Era stato ostracizzato precedentemente quando era un membro dell’Unione del Dao Celeste. Poi era stato inseguito quando aveva rifiutato di firmare un contratto spirituale e, adesso, stava sopportando l’umiliazione di aver ceduto ed era stato deriso e disprezzato.

Poteva solo sopportare senza potersene andare. Di conseguenza ci si poteva immaginare quanto fosse pieno di amarezza.

Tuttavia Yi Yun si limitò a sorridere, non disse nulla. Rimase calmo e composto mentre sceglieva vari tesori. Aveva guadagnato un po’ di Giade di Sangue per essere entrato nell’Unione del Sangue Celeste e voleva spenderle tutte. Dopotutto sarebbe stato uno spreco non usare le risorse dell’Alleanza Marziale.

Inoltre, se non le avesse usate ora, non ci sarebbero state più possibilità di farlo in futuro.

“Le hai scambiate per così tante reliquie? Hai intenzione di usare questa prova per aumentare la tua forza, così da poter completare facilmente altre missioni in futuro? Fratello maggiore, non sto cercando di spegnere il tuo entusiasmo, ma siamo ancora discriminati nonostante siamo entrati nell’Unione del Sangue Celeste. Quelle persone ci odiano, così anche se contribuissimo con dei meriti, probabilmente non ci darebbero le ricompense appropriate.” Disse con rabbia Wei Chiwei.

Yi Yun non gli diede ulteriori spiegazioni. Lasciò la tesoreria dopo aver finito di spendere tutte le Giade di Sangue.

Mancavano ancora più di dieci giorni prima che iniziassero le prove della Pietranera, così Yi Yun lasciò la montagna della grande spada. Dopo essere diventato un membro dell’Unione del Sangue Celeste, aveva ottenuto una maggiore libertà. La Luna di Sangue non temeva che chi aveva firmato un contratto spirituale li tradisse.

Yi Yun continuò a volare finché non arrivò in una parte remota del Mare Inattraversabile.

Forti venti creavano onde torreggianti. Non c’era la minima traccia di barche quando si guardò attorno.

Yi Yun atterrò su un’enorme roccia. I suoi occhi bruciavano con una luce intelligente.

Tirò fuori una scatola di giada e, dopo averla aperta, un colore brillante fuoriuscì e il qi vitale sfrecciò al cielo.

Nel contenitore di giada c’erano dieci antiche reliquie che aveva tirato fuori dalla torre dell’Avvento Divino. C’era anche un frutto del Dao che Yi Yun aveva scambiato per delle risorse dalla tesoreria.

Il frutto del Dao che aveva ottenuto non era niente di che, ma qualsiasi delle dieci antiche reliquie avrebbe fatto palpitare il cuore di ogni membro dell’Unione del Sangue Celeste.

Le antiche reliquie erano molto meglio delle reliquie da Empireo che avrebbe usato un ordinario Re Empireo del mondo Tian Yuan. Un tipico membro d’élite non avrebbe avuto i requisiti per usare una reliquia del genere. Avrebbero potuto utilizzare solo una reliquia di qualità leggermente inferiore quando provavano ad avanzare di stadio. E sarebbe stato un trattamento piuttosto stravagante.

Mentre guardava questi tesori, attivò il Cristallo Viola. Un vortice viola iniziò a formarsi dal suo corpo mentre l’energia delle antiche reliquie veniva assorbita velocemente. Anche il frutto del Dao fu prosciugato in un batter d’occhio.

Yi Yun aveva intenzione di raggiungere la perfezione del Seme del Dao in una volta, per prepararsi ad avanzare allo stadio dell’Apertura Yuan.

Le antiche reliquie si offuscarono velocemente. La quantità d’energia che il Cristallo Viola aveva assorbito era così tanta che nemmeno le fondamenta Yuan, che erano dieci volte più ampie di un ordinario guerriero del mondo Tian Yuan, potevano contenerla.

Il Cristallo Viola purificò la grande quantità di energia, rimuovendo l’essenza dagli scarti.

In un istante, l’energia di Yi Yun aumentò velocemente. Il mare attorno fu stimolato da questa energia, facendo alzare le onde mentre l’acqua schizzava ovunque.

Anche così, c’era troppa energia. L’eccesso fu dato in pasto al marchio della Nove Neonati dormiente nel suo corpo.

Grazie all’influsso di energia, Yi Yun notò che il seme nomologico sepolto nelle sue fondamenta stava diventando sempre più risplendente e compresso, come se stesse per germinare lentamente.

Il suo stadio del Seme del Dao era già arrivato agli stadi avanzati, raggiungendo la perfezione.

E in quel momento, Yi Yun tirò fuori una roccia misteriosa di colore rosso scuro dal suo anello interspaziale.

La pietra non sembrava brillante, ma sulla sua superficie c’erano lievi motivi nomologici.

Mesi fa, Yi Yun aveva comprato questa roccia misteriosa dai fratelli Ah Yu e Ah Niu nella città marziale celeste, causando un conflitto con la setta del Fuoco Li.

Allora, Yi Yun aveva usato la visuale d’energia del Cristallo Viola, così poteva confermare il valore della roccia misteriosa molto meglio del giovane dalla faccia lunga della setta del Fuoco Li.

Lo stato primordiale di questo universo era il caos. In essenza, il caos era energia. Mentre l’energia si trasformava in Yin e Yang, aveva stabilito anche lo spazio-tempo, per poi fare apparire i cinque elementi. Il cielo e la terra si erano divisi, risultando in vento, pioggia, fulmine e bagliore, facendo nascere ogni creatura vivente.

Tuttavia, non ogni tipo di energia poteva trasformarsi in materia. Alcuna energia si sarebbe condensata insieme, formando pietre del caos.

Le pietre del caos erano tesori inestimabili.

Questo perché era l’energia che si era formata quando l’universo nel suo stato più vago. Era l’energia finale dell’Origine.

E dopo che i cinque elementi si erano formati, si sarebbero trasformati in vari tipi. Queste energie si sarebbero disperse per il mondo, contaminandolo in diversi modi e sarebbero state lontane dallo stato puro in cui erano quando si trovavano nel loro stato primordiale.

C’erano delle note riguardo alle pietre del caos nelle note del Lord dello Yang Azzurro. Visto che erano molto rare e contenevano l’energia dell’Origine e delle leggi più fondamentali dell’universo, erano estremamente preziose.

Tuttavia, la roccia misteriosa nelle mani di Yi Yun non era una Pietra del Caos.

Le Pietre del Caos erano troppo rare. Forse non ce n’era nemmeno una nell’intero mondo Tian Yuan.

Ciò che stava tenendo Yi Yun era una Pietra del Mondo.

Era una roccia primordiale condensata dall’energia che risaliva alla formazione del mondo Tian Yuan. Era di qualità di molto inferiore ad una Pietra del Caos in quanto ad origini e leggi, ma era comunque estremamente preziosa.

Le Pietre del Mondo erano molte, ma nel corso del tempo erano diminuite in numero. Le si poteva trovare solo in terre misteriose. I fratelli Ah Niu e Ah Yu erano riusciti a trovarne una per caso.

Nel grande universo in cui risiedevano i dodici Cieli Empirei, c’erano molti mondi. La nascita di ogni mondo avrebbe creato delle Pietre del Mondo.

Nei dodici Cieli Empirei, le reliquie della desolazione e le Pietre del Mondo potevano essere usate come valuta. Tuttavia la gente avrebbe usato solo Pietre del Mondo per comprare tesori inestimabili, visto che erano semplicemente troppo rare.

Per quanto riguardava le più preziose Pietre del Caos, nessuno sarebbe stato disposto a spenderle.

Yi Yun si posò questa Pietra del Mondo sulla fronte. Fece un respiro profondo mentre l’energia dell’origine fluiva nel suo corpo. Percorse i suoi meridiani per andare dritta nel dantian.

All’istante, Yi Yun si sentì leggero, come se il suo corpo e la sua mente fossero stati purificati.

Questo assorbimento durò per quattro ore. Grazie all’armonizzazione del Cristallo Viola, Yi Yun ebbe la sensazione che il suo corpo fosse diventato energia priva di impurità.

Il suo livello di coltivazione aveva già superato gli stadi avanzati e aveva raggiunto la perfezione del Seme del Dao. era solo ad un passo dallo stadio dell’Apertura Yuan.

Proprio mentre Yi Yun stava per finire, l’aura del marchio della Nove Neonati all’improvviso si attivò. Un flusso d’aria nero che assomigliava ad un tornado fuoriuscì dal suo corpo, sfrecciando dritto verso il cielo!

Aveva assorbito una grande quantità dell’energia che Yi Yun non aveva assorbito pienamente e, in quel momento, l’energia si era fusa completamente con esso!

Mentre la Nove Neonati si fondeva con l’energia…

<em>boom! Boom! Boom!</em>

Una corrente nera divampò nel cielo, mentre le nuvole nere cominciarono a radunarsi da ogni direzione.

Fulmini si diramavano tra le nuvole! Grandi saette brillavano.

Yi Yun strinse gli occhi mentre guardava le nubi nel cielo.

Sapeva che era la tribolazione celeste della Nove Neonati!

La tribolazione celeste finalmente era arrivata. In origine, non aveva nulla a che fare con Yi Yun, ma ora, in quanto proprietario della Nove Neonati, anche lui avrebbe dovuto affrontare una tribolazione celeste.

Il vento divenne sempre più forte mentre le onde diventavano più turbolente. Ogni creatura vivente nel mare si nascose sotto delle rocce o rimaneva vicina al fondale senza osare muoversi.

Questo per via dell’aura omicida del Dao Celeste. Voleva annientarla perché la Nove Neonati avrebbe sfidato il cielo coltivando.

<em>Ang!</em>

La Nove Neonati ruggì mentre si trasformava in un totem dietro Yi Yun e sollevò le sue nove teste.

<em>Boom!</em>

La prima saetta calò dalle nuvole!

Il cielo nero sembrò abbassarsi e parve venire stretto insieme al mare tumultuoso. E tra di essi, enormi fulmini illuminarono la volta celeste e l’oceano mentre serpeggiavano verso il basso.

Dopo essere stato colpito dal fulmine, Yi Yun sentì la pelle formicolare con dolore.

La Nove Neonati non schivò e invece prese l’iniziativa di ricevere il fulmine.

<em>Crack!</em>

La corrente fluì per i loro corpi mentre la Nove Neonati e Yi Yun affrontavano insieme l’attacco elettrico.

Il corpo di Yi Yun era già composto da energia estremamente pura. Quando le saette entrarono nel suo organismo, sentì dolore, ma ogni sua cellula sembrò animarsi e iniziare a respirare qi vitale del mondo e potere della tribolazione.

Questa tribolazione temprò il corpo e l’anima di Yi Yun, sopprimendo i suoi pensieri e le sue intenzioni. Tuttavia, nonostante il dolore e la repressione, Yi Yun ebbe la sensazione che ci fossero forze misteriose creatrici e annientanti nel fulmine.

Il fulmine era un potere distruttivo, ma era anche creatore. Si diceva che la vita fosse nata dopo che il fulmine aveva colpito l’oceano in passato.

Yi Yun chiuse gli occhi mentre iniziava a sperimentare il potere del cielo e della terra.

<em>Boom! Boom! Boom!</em>

Le saette precipitarono in successione.

Anche l’enorme Nove Neonati era piccola come una formica sotto il potere terrificante del cielo.

Tuttavia mantenne comunque le sue teste alte. Prese anche l’iniziativa di accogliere quel potere e ruggì con rabbia!

Fu colpita più volte. Le sue nove teste erano già coperte di sangue e di bruciature nere.

Quando le bestie della desolazione coltivavano, avrebbero sperimentato tribolazioni celesti. Anche i guerrieri praticavano le arti marziali avrebbero sfidato il Dao Celeste mentre praticavano le arti marziali.

Yi Yun rimase di fronte alla Nove Neonati mentre ruggiva con rabbia verso il cielo.

<em>Bam!</em>

Un’enorme esplosione assordante!

La saetta si frantumò, trasformandosi in numerose piccole correnti elettriche!

Yi Yun non brandì la sua sciabola, né resistette. Era completamente immerso nel fulmine!

<em>Crack!</em>

La roccia sotto i suoi piedi esplose mentre il mare avvolgeva il suo corpo, ma l’acqua evaporò all’istante.

I vestiti di Yi Yun erano stati ridotti in cenere. I suoi capelli erano scompigliati mentre si sentiva intorpidito per tutto il corpo. Era anche pieno di ferite.

Tuttavia la Nove Neonati dietro di lui era in condizioni ancora più miserabili. Era la causa della Tribolazione Celeste, così era soggetta alla maggior parte dei fulmini. Ogni parte della sua carne era stata bruciata e la sua pelle stava iniziando a squamarsi, rivelando grandi tratti di carne insanguinata…

I fulmini li colpirono per quindici minuti con un totale di nove assalti prima che le nuvole si dissipassero lentamente.

Il cielo tornò a brillare e Yi Yun fece un respiro profondo. La tribolazione era davvero straordinaria. Non c’era da meravigliarsi che le Nove Neonati non potessero maturare nel mondo Tian Yuan.

Perfino la Nove Neonati che stava crescendo era stata ferita gravemente dalla tribolazione nonostante tutti i tesori che aveva ricevuto da Yi Yun.

E questa era solo la prima tribolazione. Anche se c’erano stati nove colpi, erano tutti allo stesso livello. Se la tribolazione in futuro fosse aumentata di forza ad ogni assalto, sarebbe stato un inferno.

Nonostante il processo fosse stato doloroso, la tribolazione celeste portava immensi benefici. Non solo la Nove Neonati aveva completato la sua prima evoluzione, permettendole di diventare ancora più potente, ma in quanto suo proprietario, Yi Yun era stato temprato dai fulmini della tribolazione. Mentre esaminava le sue condizioni, fu sorpreso nello scoprire che il suo fisico perfetto di puro Yang… era cambiato lievemente!


