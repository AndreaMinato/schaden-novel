---
title: Capitolo 628 - Volpe Celeste
pubDate: 2024-06-05T12:46:59.570Z
tags:
    - tmw
---


Nelle sconfinate Divine Lande Selvagge, c’era una vasta catena montuosa e valli sconfinate. Nelle sue profondità si ergeva un grande altare fatto da ossa. Le ossa sporgevano dalle pile, emanando un’aura antica e primordiale.

Questo altare esisteva da innumerevoli anni. Non molto lontano, in un palazzo c’era una ragazza vestita di rosso che aveva trascorso i suoi giorni qui.

Aveva curve delicate e sulla sua fronte c’erano tre punti vermigli. I suoi lineamenti sembravano giada scolpita e la sua pelle era bianca come la neve. La sua bellezza era impareggiabile.

Era seduta di fronte ad una finestra di una sala oscura nel palazzo, teneva in braccio una piccola volpe rossa. La volpe sembrava contenta e confortevole.

In quel momento risuonarono dei passi nella sala oscura. Un uomo con un abito azzurro si avvicinò alla ragazza e si chinò su un ginocchio.

La giovane gettò un’occhiata verso l’uomo vestito d’azzurro e disse piano: “È il momento?”

“Sì.” Rispose rispettosamente l’uomo.

Era il Ragazzo Pastore che aveva condotto miliardi di Bestie della Desolazione e aveva quasi distrutto il Divino Regno di Tai Ah.

La giovane vestita di rosso era la sorella maggiore di Yi Yun, Jiang Xiaorou.

Sette anni fa, di fronte al divino altare d’ossa, aveva risvegliato la sua antica stirpe, diventando la Regina della Desolazione. Tuttavia il Ragazzo Pastore era ancora abituato a rivolgersi a lei con Successore.

Quando Jiang Xiaorou era tornata nella razza della Desolazione, sapeva che avrebbe avuto la responsabilità di compiere una grande missione. Aveva resistito inizialmente, ma doveva salvare Yi Yun perché era stato imprigionato da Shen Tu Nantian.

Le condizioni del Ragazzo Pastore per salvare Yi Yun per lei era di troncare ogni rapporto con la razza umana e diventare il Successore della razza della Desolazione.

Jiang Xiaorou aveva una stirpe unica ed era stata riconosciuta dal Sacro Spirito della razza della Desolazione. Nelle ultime decine di milioni di anni di storia, l’antica stirpe della razza della Desolazione si era indebolita. Era estremamente difficile per il sovrano della Desolazione di un’era di ricevere il riconoscimento di un Sacro Spirito.

In sette anni, il temperamento di Jiang Xiaorou era diventato più malinconico e silenzioso.

Tuttavia, quando Jiang Xiaorou si alzò con la piccola volpe tra le braccia, raccogliendo il bastone d’osso accanto a lei, sembrò emanare un’aura sacra e divina.

Perfino il Ragazzo Pastore non poté che provare rispetto nei confronti di quest’aura, come un sottoposto con un re. Non mostrava più la premura di un membro della vecchia generazione.

“In tal caso, procediamo.” Disse piano Jiang Xiaorou mentre avanzava.

Uscì dalla sala con un mantello scarlatto.

Fuori c’era un’enorme cavalcatura in attesa. Una splendida donna vestita in modo semplice stava vicino al gigante e guardò Jiang Xiaorou.

Sembrava un po’ simile a Jiang Xiaorou, era la precedente regina della Desolazione.

“Madre.” Jiang Xiaorou si inchinò lievemente.

La donna vestita in modo semplice la guardò con affetto e sospirò piano: “Rou’er, tra tre giorni l’atmosfera Yin nella tomba delle anime sarà nel suo stato più debole come non è mai successo in diecimila anni. Abbiamo scelto questo periodo di tempo per entrare nella tomba delle anime, così da risvegliare tutti gli spettri Yin in ibernazione.”

“La nostra razza ha cresciuto geni per più di una decade e ora è il momento di usarli.”

Mentre parlava, grandi colossi volanti spiccarono il volo dietro di lei. Su di essi c’erano molti membri d’élite della razza della Desolazione che portavano corazze e armi.

La razza della Desolazione sapeva da molto tempo che la Luna di Sangue aveva fondato l’Unione del Dao Celeste ed erano ben consapevoli dei loro obiettivi. Così la razza della Desolazione aveva cresciuto un gruppo della “Volpe Celeste”, principalmente per affrontare l’Unione del Dao Celeste.

Il viaggio per la tomba delle anime sarebbe stato lungo decine di milioni di chilometri.

La razza della Desolazione sapeva da molto tempo della tomba delle anime e sapeva che era il terreno fertile della Luna di Sangue. Tuttavia, a causa delle formazioni protettive e dell’energia Yin radunata lì, la razza della Desolazione non era riuscita a distruggerli.

E ora, solo Jiang Xiaorou nell’intera razza della Desolazione poteva condurre la “Volpe Celeste” per affrontare la Luna di Sangue!

Tuttavia i Reincarnati erano troppo potenti. Questo viaggio avrebbe fatto correre un grave pericolo a Jiang Xiaorou!

Un solo errore avrebbe potuto causare la sua morte nella tomba delle anime.

La donna vestita in modo semplice non poteva sopportare di farlo, ma non aveva altra scelta.

Jiang Xiaorou fece un balzo e salì sulla testa di un gigante. Quando mosse piano il suo bastone d’osso, il colosso spiccò il volo. All’istante numerose creature iniziarono a volare dietro di lei. Le loro ali spiegate potevano oscurare il cielo!

Il gigante di Jiang Xiaorou conduceva il gruppo. Forti venti soffiavano contro i lunghi capelli di Jiang Xiaorou, ma lei rimaneva calma, il suo sguardo era risoluto. Continuò a volare verso l’artico spoglio in lontananza verso nord.

La donna vestita in modo semplice rimase a guardare a lungo il profilo di Jiang Xiaorou che scompariva all’orizzonte.

Solo quando tutti i colossi scomparirono che mormorò tra sé e sé: “Rou’er, devi tornare sana e salva…”

…..

Nel lontano nord, si estevano vaste montagne prive di vegetazione. Erano coperte da macigni neri.

Era difficile per gli uccelli attraversare i picchi e le valli. Un vento nero soffiava per i pendii, assomigliava ad un fantasma ululante. Il vento nero aveva un odore pungente, come un fumo tossico che uccideva qualsiasi cosa senza lasciare traccia.

Nel corso di decine di milioni di anni, questa era una terra piena di pericoli che nessuno percorreva.

Era un posto estremamente freddo, pieno di qi Yin. Se mortali fossero rimasti qui, sarebbero stati prosciugati velocemente della loro forza vitale a causa del qi Yin, morendo lentamente.

Perfino i guerrieri avrebbero consumato lentamente le loro energie qui, diventando sempre più deboli.

Così questa terra nel lontano nord era disabitata.

E nell’artico settentrionale, il punto centrale dove il qi Yin era più forte era stato chiamato Tomba delle Anime dalla Luna di Sangue.

<em>Phew phew phew!”

Un gruppo di bestie volanti apparirono sopra la Tomba delle Anime.

I membri d’élite della razza della Desolazione erano a bordo delle creature volanti. E il colosso a capo del gruppo era delle dimensioni di una piccola collina. E una giovane vestita di rosso stava sulla sua testa.

Jiang Xiaorou brandiva il suo bastone d’osso e guardava giù dalla testa della creatura: “È questa la Tomba delle Anime?”

Il Ragazzo Pastore apparì dietro Jiang Xiaorou e disse: “Sì Successore. Anche questo fumo tossico è una formazione. Blocca l’entrata della Tomba delle Anime e nasconde anche il suo vero aspetto.”

La Tomba delle Anime era enorme e le sue entrate si estendevano lungo il lontano nord. Erano numerose e le sue vie erano intricate come i tunnel sotterranei delle formiche.

Visto che c’erano così tante entrate, la Luna di Sangue non avrebbe lasciato che fossero i Reincarnati a sorvegliarle.

Per quanto riguardava gli spettri Yin e i servi dei morti, erano molto più deboli dei migliori Reincarnati, così usarli per proteggere le numerose entrate della Tomba delle Anime era inutile. Questo perché non potevano difendersi da potenti figure della razza della Desolazione come il Ragazzo Pastore.

Con il passare del tempo, la Luna di Sangue non aveva nemmeno più mandato delle persone a sorvegliare la Tomba delle Anime. Non solo, per via della sua antichità, la formazione del fumo tossico si era già indebolita di molto. La quantità di energia consumata ogni anno da una formazione così grande era davvero enorme.

“Così è una formazione. Si è già indebolita per via dell’età.” Mentre parlava, Jiang Xiaorou diede una pacca gentile alla bestia volante sotto di lei.

La bestia volante dall’aspetto grottesco guardò il terreno. Ma nel momento in cui ricevette un’occhiata da JIang Xiaorou, rilasciò un grido acuto e batté le ali!

La raffica che sollevò sembrava un uragano, sollevando polvere e facendo tremare le montagne.

Il fumo nero che aleggiava sui pendii si dissipò, rivelando il vero aspetto della Tomba delle Anime.

Su una grande vetta, c’era una caverna profonda la cui entrata era sigillata da uno schermo di luce rosso sangue.

“Per proteggere la Tomba delle Anime, la Luna di Sangue ha creato un’antica grande formazione che limita l’accesso a persone al di sopra di una certa età. Successore, non posso accompagnarla dentro e posso solo lasciarle guidare i nostri geni dentro.” Disse il Ragazzo Pastore. Era pieno di risentimento perché era costretto a lasciare che la giovane regina della Desolazione affrontasse da sola la Luna di Sangue.

“Va bene, ho capito.” Jiang Xiaorou distolse lo sguardo. La sua voce era lieve come una brezza.

Di solito c’era una densa quantità di qi Yin nella Tomba delle Anime. C’erano spiriti malvagi e re zombie in agguato dentro, erano vecchi decine o anche centinaia di migliaia di anni. Non erano interessati agli spettri Yin in ibernazione, ma adoravano divorare le creature viventi. Per i giovani, questi re zombie erano troppo potenti, così era estremamente pericoloso entrare imprudentemente.

Perfino la Luna di Sangue non avrebbe voluto incontrare questi re zombie mentre portavano dentro i membri dell’Unione del Dao Celeste. Se fosse accaduto, quei corpi sarebbero stati prosciugati di vitalità prima di raggiungere la loro destinazione.

Così avrebbero scelto il giorno in cui il qi Yin si sarebbe indebolito di più nell’arco di diecimila anni per entrare nella Tomba delle Anime.

Oggi, i re zombie millenari sarebbero stati in ibernazione. Era il momento migliore per entrare nella Tomba delle Anime.

Jiang Xiaorou alzò gli occhi. Il cielo sopra la Tomba delle Anime era influenzato dall’aura della morte, era cupo e opprimente.

“È il momento di partire.” Disse con indifferenza Jiang Xiaorou.

Dietro di lei, i membri d’élite della “Volpe Celeste” erano estremamente leali alla causa della razza della Desolazione. Amavano e adoravano Jiang Xiaorou.

Sapevano anche loro che molto probabilmente non sarebbero tornati vivi da questa missione, ma nessuno la abbandonò.

Jiang Xiaorou spalancò le braccia e le sue maniche ampie svolazzarono al vento come una fiamma rossa. Puntò verso il cielo il suo bastone bianco, che radunò un potere misterioso.

Il vento cominciò a soffiare da ogni direzione mentre la bestia volante sotto di lei ringhiava.

Il vento fu radunato dal bastone d’osso e, dopo un sorriso di Jiang Xiaorou…

<em>Boom!</em>

Una colonna di vento si precipitò verso le nuvole nere.

Come se il cielo fosse stato trafitto, la luce del sole calda trapelò dal buco.

Jiang Xiaorou abbassò il suo bastone d’osso e camminò sulla testa della bestia. Come se stesse camminando sulla luce del sole, si diresse verso la grande entrata della Tomba delle Anime…


