---
title: Capitolo 629 - Trasmissione della Voce delle Divine Lande Selvagge
pubDate: 2024-06-05T13:46:59.570Z
tags:
    - tmw
---


Mentre la “Volpe Celeste” condotta da Jiang Xiaorou entrava nella tomba delle anime, nei recessi dell’Alleanza Marziale, un paio di occhi si aprirono in una grande sala oscura. Un uomo vestito con un pesante abito nero era di fronte alla scultura di un demone malvagio.

L’aspetto dell’uomo era nascosto dalle ombre. C’era una lieve cicatrice rossa tra le sue sopracciglia, sembrava irradiare fuoco.

Questa persona era l’attuale capo dell’Alleanza Marziale ed era anche il Reincarnato più potente nella Luna di Sangue. Al momento era la persona che aveva il controllo assoluto sulla Luna di Sangue.

“La razza della Desolazione è entrata in azione…” Disse all’improvviso l’uomo con l’abito nero.

L’Alleanza Marziale non aveva sigillato tutte le entrate della Tomba delle Anime, ma se qualcuno fosse entrato, avrebbe attivato le formazioni al suo interno, allertando immediatamente l’Alleanza Marziale.

Dietro l’uomo vestito di nero c’era una persona robusta dalle sopracciglia simili a spade, i suoi occhi brillavano come stelle. Era il capo dei quattro maestri dell’Unione del Sangue Celeste, Zhulong.

“Ricevuto.” Rispose piano Zhulong.

Nonostante fosse al cospetto del capo della Luna di Sangue, Zhulong non doveva mostrarsi servile, anche lui era una figura molto importante dell’organizzazione.

Zhulong si era reincarnato quattro volte. Un tempo era stato al pinnacolo del mondo Tian Yuan ed era stato anche lui il capo dell’Alleanza Marziale una volta. Un tempo anche lui era stato un guerriero impareggiabile.

Ora, Zhulong si era indebolito solo perché si era reincarnato di recente. Era solo questione di tempo prima che diventasse potente quanto l’uomo con la cicatrice di fuoco.

Zhulong poteva essere giovane, ma non era di molto inferiore agli altri.

“Sono come falene che volano verso il fuoco.” Zhulong non era preoccupato. “Ho sentito che la razza della Desolazione si è preparata molto negli ultimi anni, crescendo molti giovani, ma dal mio punto di vista sono solo cibo per gli spettri Yin. Solo la nuova Regina della Desolazione può suscitare un po’ del mio interesse.”

Quando Zhulong menzionò Jiang Xiaorou, il suo sguardo rivelò una luce di derisione. Se avesse potuto raffinare la nuova Regina della Desolazione in una pillola di sangue, lo avrebbe aiutato a portare la sua coltivazione ad un nuovo livello!

“Hai ragione. Dopo decine di milioni di anni, è il momento di porre fine a questa faida con la razza della Desolazione. È giunta l’ora che l’Unione del Sangue Celeste parta!” Disse lievemente l’uomo con la cicatrice di fuoco.

Zhulong si girò e lasciò la grande sala. Non gli importava della razza della Desolazione. In tutti questi anni, la razza della Desolazione aveva saputo della posizione della Tomba delle Anime, ma che importava?

La razza della Desolazione era capace di controllare le bestie, ma la formazione che limitava l’età ossea non funzionava solo con gli umani, ma anche con le bestie della Desolazione. Solo le giovani bestie della Desolazione potevano entrare nella Tomba delle Anime e il loro potere combattivo sarebbe stato completamente insignificante.

Inoltre la Luna di Sangue aveva usato tutti i suoi assi nella manica. Aveva decine di milioni di anni di eredità. La razza della Desolazione era destinata a fallire!

…

Nel profondo della notte, nelle vaste e sconfinate Divine Lande Selvagge.

C’era una regione in cui nessuno aveva messo piede per un milione di anni. Era un luogo completamente silenzioso, come se fosse un paradiso, una terra di immortali.

Tuttavia era disabitato, una terra di morti.

E in quel momento, in questo luogo spoglio, c’era una pozza d’acqua cristallina. Una giovane vestita di bianco dalla pelle simile alla neve era seduta a gambe incrociate sulla superficie dell’acqua.

Il suo vestito era disteso sulla superficie della pozza, ma non si era bagnato.

Una brezza soffiò sull’acqua, sollevando i lunghi capelli della ragazza. Sembrava una fata solitaria.

Era Lin Xintong.

Dopo aver lasciato la Torre dell’Avvento Divino, Lin Xintong e Yi Yun si erano separati, e lei si era diretta verso le Divine Lande Selvagge da sola. Si era allenata nel profondo delle Divine Lande Selvagge, per ottenere ispirazioni nel Dao Celeste.

Senza che se ne fosse accorta, erano già passati sei mesi.

Durante un periodo di tempo così lungo, il Sutra del Cuore della Grande Imperatrice aveva raggiunto un livello estremamente elevato. Era anche riuscita a coltivare una traccia di energia spirituale del Midollo di Giada.

Bisognava sapere che il Sutra del Cuore della Grande Impeartrice era fatto apposta per Lin Xintong. Con un fisico di puro Yin e meridiani Yin naturali, i suoi progressi erano molto più veloci di quelli di Yi Yun.

In quel momento, sotto la luna solitaria, luce argentea circolò attorno a lei, intrecciandosi con i suoi capelli e il suo corpo.

Esaminandole da vicino, queste scie di bagliori argentati erano connessi al cielo.

Quando si radunavano insieme, questi raggi formavano una fascia di luce che si riversava giù dal cielo. Sembrava che le stesse stessero scorrendo giù come un fiume.

La fascia di luce proveniva dalle profondità del cielo, come se raggiungesse la luna e tutte le piccole stelle.

Non arrivava mai la luce solare in questa regione ed era illuminata solo dagli astri e dalla luna.

Il qi Yin qui poteva essere molto meno intenso di quello nella Tomba delle Anime localizzata nel lontano nord, ma era estremamente puro.

Il qi Yin della Tomba delle Anime conteneva una traccia di malvagità. Nutriva fantasmi, re zombie e spettri Yin. Avrebbe divorato la forza vitale di una persona, facendola indebolire e uccidendola.

Per quanto riguardava il qi Yin di questa terra miracolosa, era tranquillo e freddo come acqua di sorgente. Non avrebbe nutrito fantasmi malvagi, ma solo tesori elementali Yin, creando cristalli di energia di puro Yin.

Naturalmente, senza coltivare le leggi di puro Yin, non si poteva sopportare il qi Yin. Perfino potenti bestie della Desolazione non sarebbero state capaci di farlo.

Lin Xintong era nata con meridiani naturalmente sconnessi e non sarebbe rimasta ferita da questa influenza. Era il posto perfetto per coltivare per lei.

La luce lunare e degli astri erano energie di estremo Yin. Assorbendole qui, Lin Xintong poteva ottenere ispirazioni e la sua coltivazione sarebbe aumentata giorno dopo giorno.

Le Divine Lande Selvagge erano troppo vaste e c’erano molti posti che superavano l’immaginazione della gente. Molti di questi luoghi erano rimasti inesplorati, ma Lin Xintong aveva usato la sua comprensione delle leggi di puro Yin e la sua capacità di comprensione delle energie di estremo Yin per trovare una terra sacra del genere.

Mentre Lin Xintong coltivava e respirava il qi Yin del mondo, un piccolo uccello trasparente che emanava una debole luce volò verso Lin Xintong.

Le ciglia di Lin Xintong tremarono mentre apriva gli occhi. Quando alzò le mani, l’uccellino atterrò sulle sue dita sottili.

L’uccellino si dissipò lentamente e Lin Xintong rivelò un lieve sorriso.

“Yi Yun…”

L’uccellino trasparente era l’amuleto di trasmissione della voce di Yi Yun. Anche se lui e Lin Xintong erano separati da decine di milioni di chilometri, gli amuleti di trasmissione della voce speciali potevano trasmettere un messaggio in pochi secondi.

Era un amuleto raffinato dall’antica Grande Imperatrice. Al suo livello, qualunque cosa che avesse raffinato anche con noncuranza sarebbe stato un tesoro formidabile.

Non solo poteva coprire una grande distanza, le fluttuazioni d’energia delle onde acustiche erano estremamente minute, quasi impercettibili.

“La terra nel lontano nord, la Tomba delle Anime?” Le ciglia di Lin Xintong fremettero. L’amuleto di trasmissione della voce della Grande Imperatrice poteva trasmettere grandi quantità di informazioni. Yi Yun le aveva comunicato la posizione della tomba e aveva parlato anche delle sue numerose entrate.

Tutte queste informazioni naturalmente provenivano dai ricordi dell’uomo con la maschera.

Lin Xintong si voltò verso nord.

La terra nel lontano nord…

Lin Xintong fece un balzo e mentre i suoi piedi calpestavano la superficie dell’acqua, fluttuò via. L’unica cosa rimasta nella pozza fu un’increspatura circolare che si stava espandendo lentamente…


