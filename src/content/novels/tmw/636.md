---
title: Capitolo 636 - Zhulong fa una mossa
pubDate: 2024-06-05T20:46:59.572Z
tags:
    - tmw
---


Nel momento in cui Yi Yun vide Jiang Xiaorou, sentì palpitare il cuore. Era passata una decade da quando si era separato da Jiang Xiaorou nella città della prefettura Chu durante una situazione critica.

Solo pensarci riempì di emozioni contrastanti Yi Yun. Non si sarebbe mai aspettato di riunirsi a lei nella Tomba delle Anime oggi.

Da quando Jiang Xiaorou era tornata nella sua famiglia d’origine, il gruppo che stava conducendo doveva essere composto da membri d’élite della razza della Desolazione.

Era facile immaginare quale fosse il suo obiettivo visto che era comparsa qui con così tanti talenti. Erano qui per combattere contro la Luna di Sangue.

Per quanto riguardava gli avversari di Jiang Xiaorou…

I quattro Reincarnati, specialmente Zhulong, avevano una forza estremamente terrificante.

Yi Yun non si aspettava che Jiang Xiaorou potesse affrontarne quattro da sola.

“Yi Yun, cosa succede?”

Chiese Lin Xintong vedendo l’espressione di Yi Yun che cambiava. Anche se si erano riuniti nella Tomba delle Anime, non avevano intenzione di precipitarsi subito a combattere contro la Luna di Sangue. Avevano intenzione di attendere che la Luna di Sangue arrivasse nell’area dove gli spettri Yin erano in ibernazione prima di fare la loro mossa, distruggendo tutti gli spettri Yin in ibernazione.

“Ne parleremo lungo la strada!” Yi Yun afferrò la mano morbida di Lin Xintong e iniziò a volare per la Tomba delle Anime.

Era un luogo pieno di caratteristiche geografiche complesse che lo rendevano un labirinto. C’erano anche formazioni illusorie formatesi naturalmente soffuse d’aura Yin. Anche se Yi Yun era familiare con la mappa della Tomba delle Anime, era comunque molto più lento rispetto a come avrebbe viaggiato in superficie.

…

“I sei disertori sono arrivati?”

Rinfacciò una squadra dell’Unione del Sangue Celeste quando Wei Chiwei e gli altri apparirono nel campo di battaglia.

“Avanti!”

I membri dell’Unione del Sangue Celeste avevano sollevato direttamente una barriera di qi vitale attorno a Wei Chiwei e agli altri.

In quel momento una forte tempesta di energia attraversava la valle. Le barriere di qi vitale delle squadre dell’Unione del Sangue Celeste si premevano l’una contro l’altra, rendendo difficile per loro mantenere l’equilibrio.

Il giovane pelato poteva a stento badare a sé stesso nel caos visto che aveva un livello di coltivazione superiore.

Per quanto riguardava le sorelle Chu, erano troppo giovani. Non avevano coltivato da molto tempo, così anche se la loro forza superava quella dei loro coetanei, erano molto più deboli in confronto ai membri più anziani dell’Unione del Sangue Celeste.

Le due sorelle urlarono allarmate mentre venivano spazzate via dalle tempeste d’energia.

E in quel momento, i membri della razza della Desolazione si erano prepararti per lanciare un altro assalto. Entrambe le parti erano già completamente immerse nel combattimento, così non stavano più prendendo di mira solo chi faceva parte dell’Unione del Sangue Celeste. Stavano scagliando ondate d’energia indiscriminatamente.

Tutti i membri d’élite della razza della Desolazione erano determinati a lottare fino alla morte, così il loro spirito combattivo era energico. Contando la formazione Da Yan, erano comunque temibili nonostante l’Unione del Sangue Celeste fosse in vantaggio numerico.

“Roar!”

L’immagine della Volpe Celeste ruggì sotto la luna di sangue. Esplose una tempesta mentre spalancò le sue fauci e cercò di mordere i membri dell’Unione del Sangue Celeste.

Le raffiche che si erano sollevate nella valle crearono un’immensa forza risucchiante. Le sorelle Chu, a stento capaci di resistere, iniziarono a venire trascinate via dal potere della Desolazione!

Gridavano mentre i loro corpi fragili venivano spazzati via dalla tempesta.

“Oh no!”

Accanto a loro, Wei Chiwei stese una mano cercando di prenderle, ma riuscì solo ad afferrare una manica a Chu Ke’er.

“Rip!”

La manica si strappò, rivelando lo splendido braccio di Chu Ke’er. Perfino un abito fatto da seta celeste non poteva resistere all’immensa pressione.

“Oh no!”

Wei Chiwei non poteva più farcela, così non aveva più la capacità di salvare le sorelle Chu. Poteva solo guardare impotente mentre le sorelle venivano risucchiate dall’enorme bocca della Volpe Celeste.

Le due ragazze vivaci non avevano nemmeno ucciso una sola anima Yin da quando erano entrate nella tomba. Wei Chiwei provò tristezza per come le due ragazze stavano per morire così giovani, considerando che erano nella stessa barca.

Le sorelle Chu nella tempesta erano pallide. Erano piene di apprensione e poterono solo stringersi per mano mentre attendevano la morte.

Le loro mani erano fredde e si stringevano l’un l’altra con disperazione.

Tuttavia… proprio mentre pensavano di essere spacciate, un’energia estremamente fredda le avvolse. Era un’energia spaventosa e infusa di intento omicida. Le fece raggelare.

Ma quando questa energia calò dall’alto come un torrente, il Potere della Desolazione si dissipò velocemente come un secchio d’acqua versato nel mare.

La tempesta si indebolì mentre le due sorelle rimanevano sbalordite. Non erano sicure di cosa fosse successo, ma non potevano sprecare l’occasione. Strinsero i denti e fecero circolare tutta la loro energia. <em>Boom!</em>

La tempesta era stata dispersa forzatamente, mentre le sorelle Chu cadevano dal cielo, sbattendo con forza contro il terreno.

Si stavano ancora stringendo per mano. I loro palmi erano coperti di sudore freddo.

Erano sopravvissute!

Erano davvero sopravvissute!

Le due sorelle si erano riprese a stento dallo shock. Non sapevano da dove provenisse l’energia fredda che aveva salvato le loro vite.

“Grandioso!”

Wei Chiwei tirò un sospiro di sollievo. Qualsiasi cosa fosse stata risucchiata nella bocca della Volpe Celeste sarebbe stata ridotta in polvere. Non voleva vederle ridotte in poltiglia. Un miracolo le aveva salvate.

“Chi ci ha salvato?”

Le due sorelle si voltarono per trovare la persona che le aveva salvate. Avevano percepito bene l’energia abbastanza fredda da quasi congelare le loro anime. Tuttavia, quando si guardarono indietro, videro solo membri dell’Unione del Sangue Celeste che stavano cercando di sopravvivere. Queste persone non potevano aver sprecato energie per salvarle.

La sola persona che sembrava impassibile era l’ispettore dell’Unione del Dao Celeste, l’uomo con la maschera.

Ricordandosi dell’energia fredda, era un po’ simile alla sua… Che fosse…?

Le sorelle Chu ci pensarono, ma rifiutarono velocemente l’idea. Le loro gambe si afflosciavano solo dopo un’occhiata da parte di questo mostro e si sarebbero considerate fortunate se non le avesse uccise, così come poteva averle salvate?

Se non fosse stato per questo mostro, non avrebbero dovuto firmare il contratto spirituale, né sarebbero dovute entrare nella Tomba delle Anime.

La battaglia raggiunse il culmine mentre la Volpe Celeste mordeva i membri dell’Unione del Sangue Celeste nella prima linea. Una vasta quantità di Potere della Desolazione divampò, facendo sanguinare i guerrieri umani da ogni orifizio! I loro scudi protettivi di gruppo stavano per rompersi!

Anche se la forza del gruppo della razza della Desolazione era inferiore ai loro avversari, era molto più unito. Inoltre, viste le loro convinzioni e il loro onore, erano determinati a lottare fino alla morte. Questo permise ai circa sessanta di loro di mettere in difficoltà più di cento membri dell’Unione del Sangue Celeste.

Per quanto riguardava gli esseri umani, la loro preoccupazione principale era ottenere ricompense alla fine della prova.

Volevano solo accumulare meriti per poi ricevere manuali di varie tecniche. La loro sicurezza era tra le loro priorità. Finché avessero conservato il loro potere combattivo, era più probabile che ottenessero più meriti.

Per quanto riguardava i loro compagni, escludendo i loro amici, gli altri erano solo conoscenti. Francamente erano rivali, così non era necessariamente negativo che morissero.

Non erano preoccupati per il risultato della battaglia. C’erano sette Reincarnati presenti. Inoltre, come potevano perdere con i quattro signorini presenti? Fengming e Zhulong non erano ancora intervenuti!

Conservare le proprie forze per cogliere l’occasione di decapitare Jiang Xiaorou era molto più importante.

La Volpe Celeste ruggì. La piccola squadra dell’Unione del Sangue Celeste che aveva appena più di dieci persone poteva resistere a stento. Proprio mentre la protezione di qi vitale stava per rompersi ed erano sul punto di venire divorati dalla Volpe Celeste, un raggio nero brillò nel vuoto.

La gente vide solo il signorino Zhulong fare un cenno per poi abbassare lentamente la mano…


