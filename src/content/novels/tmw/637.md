---
title: Capitolo 637 - Sciogliere la Formazione Da Yan
pubDate: 2024-06-05T21:46:59.572Z
tags:
    - tmw
---


Il raggio nero era apparso nel momento in cui il signorino Zhulong aveva fatto un cenno!

<em>Whew!</em>

Il raggio squarciò il vuoto.

Nessuno poteva vedere cosa fosse.

Era troppo veloce! Non lasciò tempo di reagire a nessuno.

Questo raggio non sfrecciò verso la Volpe Celeste, ma puntò alla proiezione d’energia dietro di essa.

<em>Cha!</em>

Con un fischio acuto, il vuoto iniziò a fluttuare, formando increspature che si frantumarono e si estesero come una rete per poi esplodere!

Risuonò un grugnito profondo nel caos e una persona cadde direttamente dall’alto.

<em>Peng!</em>

La persona caduta a terra usò mano e ginocchia per sostenersi, per non crollare completamente. Tuttavia il suo viso era pallido e coperto di sudore.

Sembrava che avesse sperimentato un dolore straziante. Stava stringendo i pugni al punto da farsi sbiancare le nocche e digrignava i denti.

“Chen Fei!”

“Fratello maggiore Chen Fei!”

Vedendo chi era stato colpito, tutti i membri della razza della Desolazione nella grande formazione ebbero un tuffo al cuore.

La persona che era rimasta colpita dal raggio nero era il loro capo, Chen Fei!

C’erano più di sessanta membri della Volpe Celeste. La formazione Da Yan ne richiedeva 49 e quelli in più erano riserve. Tuttavia la posizione di Chen Fei era difficile da ricoprire.

Chen Fei dirigeva il nucleo della formazione Da Yan ed era il ruolo più importante tra i 49 membri. Gli altri potevano a stento occupare la sua posizione, ma la loro forza sarebbe stata di molto inferiore. Se avessero dovuto sostituirlo, la forza della formazione Da Yan sarebbe stata ridotta almeno della metà.

Non sarebbe stato più possibile per loro competere con i membri dell’Unione del Sangue Celeste.

E l’aspetto più spaventoso era che… era stato Zhulong ad attaccare! Fin dall’inizio della battaglia, era rimasto con le mani dietro la schiena. Aveva solo fatto un cenno e scagliato un attacco.

E solo questo singolo colpo aveva mirato direttamente al punto debole della formazione Da Yan!

Aveva visto chiaramente il difetto della formazione Da Yan, smontandola in una sola volta!

Fin dall’inizio, la formazione Da Yan della razza della Desolazione aveva lanciato solo quattro assalti principali, ed era stato sufficiente per permettere a Zhulong di decifrarla. Era la formazione più potente che i membri della giovane generazione della razza della Desolazione erano in grado di usare.

Il potere e la percezione acuta di Zhulong avrebbero scoraggiato qualunque avversario.

In confronto alla razza della Desolazione, quando i guerrieri umani lo notarono, il loro morale aumentò di netto.

“Impressionante. Come previsto dal signorino Zhulong!”

“Fratelli, è il momento di attaccare. La formazione della razza della Desolazione è stata squarciata. Non abbiamo nulla di cui aver paura da quel branco di rifiuti. Non risparmiate nessuno!”

Visto che erano stati messi in difficoltà dai loro nemici fin dall’inizio della battaglia, i guerrieri umani erano pieni di rabbia repressa, ma ora potevano sfogarsi.

Uccidere! Uccidere! Uccidere!

I loro occhi divennero rossi per l’intento omicida mentre ogni sorta di qi di spada, raggi e bagliori di sciabola si riversarono dal cielo, ricoprendo ogni cosa!

Per quanto riguardava i membri d’élite della razza della Desolazione, erano stati indeboliti di molto visto che Chen Fei era stato messo fuori combattimento.

Anche se qualcuno si era precipitato a rimpiazzare la posizione di Chen Fei, la forza della formazione Da Yan era diminuita drasticamente. Era sorretta a stento dalla razza della Desolazione.

“Puah!”

Chen Fei si inginocchiò a terra, vomitando una boccata di sangue argenteo.

Il suo sguardo era velato e le sue pupille erano dilatate. Aveva la sensazione che il raggio nero che lo aveva colpito fosse come un buco nero. Stava divorando tutta la sua forza vitale, carne, sangue ed energia.

Di questo passo sarebbe morto!

Se fosse perito, era solo una questione di tempo prima che la formazione Da Yan collassasse.

E una volta che tutti i membri della Volpe Celeste fossero morti, la loro regina…

Chen Fei alzò gli occhi e concentrò lo sguardo in modo da poter individuare Jiang Xiaorou.

In quel momento Jiang Xiaorou emanava un’aura antica. Gli antichi motivi divini sul suo viso avevano già assunto un colore rosso sangue. Sembrava che ogni suo vaso sanguigno stesse tremando piano.

Più usava l’energia della sua antica stirpe, più si avvicinava al suo limite.

E attorno a lei c’erano cinque Reincarnati!

Questo includeva due dei quattro signorini, Sheji e Qiongqi.

L’Unione del Sangue Celeste aveva molti Reincarnati ed erano presenti nove dei loro Reincarnati più potenti, inclusi i quattro signorini. Nemmeno gli altri cinque erano da sottovalutare.

Specialmente con Sheji e Qiongqi che cooperavano con gli altri tre, potevano attaccare a turno e difendere. I due si muovevano per il gruppo, facendo un ottimo gioco di quadra. Poco a poco, stavano facendo consumare energia a Jiang Xiaorou.

E ogni loro attacco mirava ai punti deboli di Jiang Xiaorou. Se non fossero riusciti a colpire, si sarebbero ritirati immediatamente.

Dopo diverse intense battaglie consecutive, Jiang Xiaorou era già ricoperta di ferite. Nemmeno attivare l’energia della sua antica stirpe era sufficiente a compensare la difficoltà nell’affrontare cinque persone da sola.

“Questa bellezza di sicuro è una sfida. È davvero resistente. Sarà un tale spreco raffinarla in pillole! Potrei sfruttarla bene a letto come supplemento. Ahahah!” Qiongqi rise lascivamente.

Accanto a lui, un Reincarnato con la barba e i baffi rise insieme a lui. Avevano parato ogni attacco di Jiang Xiaorou, così era solo una questione di tempo prima che vincessero.

Jiang Xiaorou non prestò attenzione ai commenti osceni di Qiongqi. La sua espressione era fredda e calma. Anche se Chen Fei era rimasto gravemente ferito, facendo precipitare i membri d’élite e lei stessa in un pericolo mortale, Jiang Xiaorou era rimasta impassibile.

Brandiva la sua frusta, mentre energia azzurra si trasformava in quattro grandi bestie primordiali.

Un Uccello Vermiglio alto trenta metri batté le ali, danzando nella valle e lasciando una scia di fuoco.

L’Uccello Vermiglio cambiò direzione a mezz’aria, mentre una Tigre Bianca ruggiva, un Drago Azzurro dei Fiumi vorticava nell’aria, e una Tartaruga Nera batteva le zampe nel terreno!

Le bestie primordiali della desolazione evocate da Jiang Xiaorou erano le incarnazioni delle bestie divine dei quattro simboli.

Le bestie divine dei quattro simboli erano il Drago Azzurro dell’est, l’Uccello Vermiglio del sud, la Tigre Bianca dell’ovest e la Tartaruga Nera del nord. Anche se ciò che Jiang Xiaorou aveva evocato non erano vere bestie divine, erano comunque estremamente potenti!

L’Uccello Vermiglio spalancò le ali mentre il Drago Azzurro dei Fiumi ruggiva e la Tigre Bianca lanciava un assalto! Tre delle quattro bestie della desolazione caricarono contro Qiongqi e Sheji.

La Tartaruga Nera si diresse verso il fianco per respingere gli altri tre Reincarnati!

“I tuoi attacchi possono essere forti, ma quanto è difficile resistere visto che siamo in cinque?” Qiongqi sogghignò.

Lui e Sheji utilizzarono le loro tecniche, con l’intenzione di resistere a questo assalto. Allo stesso tempo, gli altri tre Reincarnati stavano usando tutte le loro forze. Tuttavia, proprio mentre le quattro bestie divine stavano per avvicinarsi, iniziarono a combinarsi dalle loro rispettiva direzioni!

Cosa?!

Le espressioni dei Reincarnati cambiarono.

Successe in un istante, così non poterono reagire. Le bestie della desolazione dei quattro simboli si trasformarono in un’enorme sfera infernale che precipitò su di loro!

L’obiettivo era Qiongqi!

Dividere l’energia per attaccare più persone sarebbe stato più dispersivo che concentrarsi su un solo nemico.

Allo stesso tempo, Jiang Xiaorou radunò qi vitale e fece scattare la frusta. L’ombra della frusta formò un muro che intrappolò Qiongqi, isolandolo dagli altri!

“Vuoi morire!” Qiongqi gridò in modo strano mentre lanciava la catena nelle sue mani veloce come una meteora verso le bestie della desolazione dei quattro simboli!

Allo stesso tempo si ritirò frettolosamente!

<em>Boom!</em>

Una turbolenza terrificante si estese attorno. Le colline furono ridotte in polvere e iniziarono a rotolare giù macigni!

Qiongqi gridò mentre veniva scaraventato dall’onda d’urto d’energia, schizzando sangue ovunque!

E accanto a lui, anche Sheji, che non era riuscita ad accorrere in tempo, era in condizioni un po’ miserabili.

Jiang Xiaorou era riuscita a ferire gravemente Qiongqi nonostante stesse affrontando cinque persone da sola!

Vedendo questa scena, Zhulong si accigliò. “Proprio spazzatura!”

Non era contento del risultato della battaglia.


