---
title: Capitolo 639 - Squarciare e Uccidere
pubDate: 2024-06-05T23:46:59.573Z
tags:
    - tmw
---


“Perché? Non hai intenzione di parlare?”

Il silenzio dell’uomo con la maschera fece diventare ancora più freddo lo sguardo di Zhulong.

“Terzo ispettore, sei il responsabile dei contratti spirituali con i membri dell’Unione del Dao Celeste. Precedentemente, quando quel gruppo ha tradito l’Alleanza Marziale, sei stato tu ad inseguirli. Se ricordo correttamente, Jiang Yidao era uno dei fuggitivi…”

Nonostante fosse sotto interrogazione, l’uomo con la maschera disse con calma: “Non c’è modo per rimuovere il contratto spirituale, ma forse la regina della Desolazione ha dei metodi per farlo. Non posso rispondere alla sua domanda.”

“Rimuovere?”

Zhulong alzò le sopracciglia. In effetti i contratti spirituali erano categoricamente potenti o deboli. Un contratto spirituale potente poteva legare perfino Grandi Imperatori Impareggiabili, mentre quelli deboli che potevano limitare i membri della giovane generazione potevano essere annullati facilmente dai loro anziani.

Tuttavia il contratto spirituale dell’Alleanza Marziale era straordinario. Rimuoverlo?

Difficile!

Zhulong non era convinto che esistesse una persona del genere nel mondo Tian Yuan.

Tuttavia non poteva essere sicuro che la regina della razza della Desolazione, la madre di Jiang Xiaorou, non ne fosse capace.

Zhulong fissò l’uomo con la maschera con uno sguardo penetrante. Tuttavia l’uomo con la maschera mantenne la calma senza mostrare la minima agitazione.

Yi Yun sapeva che non sarebbe stato scagionato nemmeno se avesse dato una spiegazione ragionevole.

Tuttavia non importava più. Era destinato a fare uno scontro all’ultimo sangue con Zhulong ora che era nella Tomba delle Anime.

“Jiang Yidao, traditore!” Gridò all’improvviso Gongsun Hong.

Aveva già un conto in sospeso con lui e ora aveva perso una delle sue braccia a causa sua, il suo odio nei confronti di Jiang Yidao aveva raggiunto un nuovo livello.

“E pensare che un miserabile spudorato come te si è sottomesso alla razza della Desolazione. Hai attaccato l’Alleanza Marziale per salvare la strega della razza della Desolazione! Perché? Sei diventato il genero della razza della Desolazione? Sei stato ammaliato da questa strega? A piegarti così, attento a non farti prosciugare la vitalità da quella strega, riducendoti ad un cadavere rinsecchito. Ahahah!”

“Tuttavia non avrai l’occasione per diventare un cadavere rinsecchito. Non capisci la situazione in cui ti trovi e hai osato comportarti così di fronte a Lord Zhulong, oggi sarà il giorno della tua morte. Aspetto con impazienza di vedere come distruggeranno la tua coltivazione e morirai mentre smembreranno il tuo cuore. Allora la tua anima verrà estratta e torturata per un millennio!”

Gongsun Hong lo maledì. Solo in questa situazione, con così tanti Reincarnati presenti e la protezione di Zhulong avrebbe osato insultare Yi Yun in modo così spudorato.

Era stato ridotto in condizioni miserabili al punto da scoppiare di rabbia. Questo odio accumulato aveva già formato un’ossessione. La sua futura coltivazione e i suoi progressi ne sarebbero stati influenzati in futuro.

Sapeva di non poter competere con Yi Yun, così poteva solo sperare che Zhulong lo torturasse usando vari metodi.

“Tu…”

Yi Yun guardò Gongsun Hong, mentre il suo sguardo brillò pieno di intento omicida: “Muori!”

Tirò la corda dell’arco e scagliò un dardo!

“Peng!”

La corda dell’arco tremò con uno schiocco!

Yi Yun era troppo veloce. Quasi nessuno lo vide incoccare la freccia, scorsero solo un raggio divino accecante. Tutto il qi del cielo e della terra attorno fu scosso da questo dardo!

La freccia emanava un bagliore dorato che assomigliava ad un sole!

Gongsun Hong ne fu allarmato. Non si sarebbe mai aspettato che Yi Yun avrebbe ignorato i molti Reincarnati presenti per distruggerlo!

Il raggio era troppo rapido e Gongsun Hong non ebbe tempo di reagire. In quel momento risuonò un grido nella valle.

“Audace!”

Mentre la freccia stava mirando verso Gongsun Hong, una figura nera apparì dal nulla e la afferrò!

Nel frattempo, un drago ruggì dietro l’ombra nera appena apparsa.

Il drago nero spalancò le fauci e menò gli artigli. Le sue scaglie assomigliavano a gemme nere piene di vita.

Zhulong!

Tutti rimasero scioccati. Era stato Zhulong ad intervenire?

“Ah!”

Zhulong afferrò la freccia dorata come un falco pescatore che aveva agguantato un pesciolino dorato. Non importava qunato il dardo cercasse di avanzare, non poteva sfuggire il suo palmo.

“Boom!”

L’energia nella freccia dorata esplose mentre veniva compressa. Poi il drago nero dietro Zhulong aprì le fauci e divorò tutta l’energia.

E in quel momento…

<em>Swish!</em>

Un raggio di sciabola scattò oltre, era molto più veloce della freccia.

Il periodo di tempo che separava i due attacchi era meno di un millesimo di secondo. Zhulong ne fu sbalordito, era già troppo tardi per fermarlo.

Il fendente di sciabola fischiò mentre puntava verso Gongsun Hong!

“Ahhhh!!”

Le pupille di Gongsun Hong si contrassero. Sapeva che era impossibile per lui resistere. Si morse la lingua, bruciò la sua essenza di sangue e il suo qi vitale esplose mentre schivava di lato!

Tuttavia… era troppo tardi!

O si doveva dire che il raggio di sciabola era troppo rapido. Superava di gran lunga la velocità di Gongsun Hong. Anche se aveva fatto subito la scelta migliore, era stato comunque inutile.

“Cha!”

Gongsun Hong si ammutolì. La sua espressione si irrigidì completamente mentre il raggio di sciabola trafiggeva il suo petto!

Gongsun Hong era completamente sbalordito. Si guardò il petto con incredulità.

Uno squarcio orribile partito dalla sua ascella e le arterie pulsanti stavano facendo schizzare sangue dalla ferita.

“Peng!”

La metà inferiore del corpo di Gongsun Hong scivolò giù, cadendo in modo scomposto e curioso. Era stato diviso in due dall’attacco di Yi Yun.

“Ah… Ah…” Gongsun Hong gridò di dolore. Nel momento in cui apriva la bocca, schizzava fuori sangue.

Le sue due metà caddero mentre Gongsun Hong guardava Zhulong con disperazione. Zhulong era la sua unica salvezza.

Tutto ciò che vide fu l’espressione cupa di Zhulong, che fece un cenno all’improvviso.

“Whew!”

L’anima di Gongsun Hong fu estratta forzatamente da Zhulong, era stata ridotta ad una sfera di luce che galleggiava nella sua mano.

“Lord, mi salvi, mi salvi…”

Mormorò Gongsun Hong con una voce dal tono miserabile.

Il corpo che aveva temprato per più di due decadi era stato completamente distrutto. Non aveva altre opzioni. Doveva coltivare la grande tecnica della reincarnazione del Dao Celeste, altrimenti questa sarebbe stata la fine per lui.

Zhulong ignorò Gongsun Hong mentre guardava Yi Yun.

Stava tenendo l’anima di Gongsun Hong in una mano, mentre con l’altra stava ancora tenendo la freccia di Yi Yun. Ormai la maggior parte del dardo era esploso, lasciandone solo una piccola porzione.

Anche tutti gli altri guardavano Yi Yun.

Anche se Zhulong era riuscito a fermare facilmente la sua freccia fatale, non aveva potuto bloccare l’attacco dopo. Il raggio di sciabola aveva raggiunto la sua destinazione quasi nello stesso momento, uccidendo Gongsun Hong proprio sotto gli occhi di Zhulong!

Si poteva dire che Zhulong finora avesse mostrato la sua invincibilità. Era evidente da come aveva decifrato la formazione Da Yan della razza della Desolazione o di come aveva evocato un’antica forma di vita dall’Abisso del Cimitero degli Dei.

Ma ora Zhulong era stato ingannato dal piccolo tranello di Jiang Yidao.

“Bell’attacco di sciabola!”

Zhulong guardò Yi Yun e lanciò via la freccia rotta. Tirò fuori un guanto nero dal suo anello interspaziale e lo indossò lentamente…


