---
title: Capitolo 640 - Approfittarsi della Situazione
pubDate: 2024-06-06T00:46:59.573Z
tags:
    - tmw
---


Il fatto che Yi Yun avesse ucciso Gongsun Hong di fronte a tutti era considerata un’umiliazione per tutti i Reincarnati.

I Reincarnati erano invincibili tra persone della loro età, ma oggi non erano stati in grado di proteggere Gongsun Hong da Yi Yun sotto gli sguardi attenti di così tante persone.

“Chi è questa persona?”

I membri d’élite della razza della Desolazione erano tutti sbigottiti. Non sapevano chi fosse questa persona. Era apparso all’improvviso e aveva causato distruzione, salvandoli da morte certa.

I membri della razza della Desolazione assomigliavano agli esseri umani, ma una persona di un certo livello avrebbe potuto capire la differenza. Ad esempio, nella città della prefettura Chu, Shen Tu Nantian era riuscito ad identificare Jiang Xiaorou.

I talenti della razza della Desolazione erano certi che Jiang Yidao fosse umano, ma perché un umano li avrebbe aiutati?

I guerrieri umani stavano ancora discutendo della forza di Yi Yun. Non potevano credere che sarebbe stato così forte nonostante non fosse un Reincarnato.

Alcuni stavano paragonando di nascosto Yi Yun a Fengming, Qiongqi e gli altri. Pensavano perfino che Yi Yun sembrasse un po’ più formidabile.

La reazione dei membri dell’Unione del Sangue Celeste non sfuggì agli occhi dei Reincarnati, che si accigliarono.

“Questo ragazzino è troppo spudorato.” Qiongqi strinse gli occhi.

Si era ripreso da molte delle sue ferite. Accanto a lui, nemmeno Fengming e Sheji sembravano molto contenti. I due attacchi consecutivi di Yi Yun potevano essere sembrati scioccanti, ma li aveva fatti con facilità.

La prima freccia di Yi Yun era stata davvero potente. Era riuscita a disperdere venti guerrieri dell’Unione del Sangue Celeste, e ferire gravemente molti di loro, ma non sarebbe stato molto difficile riuscirci.

Quei venti non avevano livelli di coltivazione uniformi per via delle differenze nella loro età. Inoltre il loro obiettivo principale era Jiang Xiaorou ed erano stati costretti a difendersi a causa dell’attacco di Yi Yun. Non sarebbe stato arduo per Sheji o Fengming sconfiggere gli sforzi combinati di queste venti persone.

Per quanto riguardava il secondo attacco, Yi Yun aveva ucciso Gongsun Hong usando un trucco. Aveva nascosto un raggio di sciabola dietro la freccia. Questo non aveva lasciato tempo a Zhulong di fermarlo prima che lo notasse.

Vedendo che i guerrieri umani presenti erano rimasti sbalorditi da Yi Yun, come se fosse invincibile, come potevano Fengming, Sheji e gli altri esserne contenti?

Bisognava combattere davvero per determinare chi era più forte. Non era affatto impressionante lottare contro dei deboli o usare un trucco per approfittarsi della situazione.

“Lasciate che lo metta alla prova! Vedremo se è davvero così impressionante questo ragazzino.” Fengming fu il primo a farsi avanti. Era nelle condizioni migliori tra i tre Reincarnati.

“Signorino Fengming, stia attento. Non combatta da vicino, potrebbe essere pericoloso.”

Gli ricordò senza pensare troppo un Reincarnato che non rientrava tra i primi quattro posti. Aveva buone intenzioni, visto che nessuno sapeva ancora a che livello fosse Yi Yun. Il nemico sembrava più forte di Fengming.

Queste parole però diedero una stretta al cuore a Fengming.

“Lo so perfettamente bene. Non c’è bisogno di ricordarmelo!”

Fengming non aveva mai avuto intenzione di scontrarsi direttamente con Yi Yun. Voleva mettere alla prova la sua forza da lontano, ma non era qualcosa che avrebbe dovuto spiegare ad una persona dalla posizione inferiore alla sua.

Come poteva lui, un Reincarnato, essere più debole di un membro della giovane generazione come Jiang Yidao? Non riluttante ad ammetterlo.

“Pa!”

Con uno schiocco, Fengming stese il suo ventaglio e petali di fiore cominciarono a roteare attorno a lui mentre evocava il suo qi vitale.

In quel momento però una voce cupa risuonò accanto a Fengming: “Rimani indietro. Non puoi competere con lui.”

Il suo tono era privo di cortesia, ma Fengming si zittì con le labbra tremanti. Questo perché era stato Zhulong a parlare.

Fengming lo guardò con umiliazione. Poteva rimproverare altri ordinari Reincarnati se lo avessero avvertito, ma non poteva dire nulla a Zhulong.

“Stavo… solo cercando di metterlo alla prova.” Cercò di spiegare Fengming, ma quando vide l’atteggiamento freddo di Zhulong, non osò parlare ulteriormente.

“Non potrai mettere alla prova nulla.” Zhulong non gli mostrò alcun rispetto. “Mi occuperò personalmente di Jiang Yidao. La sua posizione è troppo formidabile e non pensa che gli altri siano una minaccia. Si ritiene invincibile e crede che nessuno nella nostra Unione del Sangue Celeste potrà fermarlo.”

Fengming mise da parte la rabbia dopo che aveva sentito che Zhulong avrebbe combattuto di persona. Anche se era contrariato, doveva fidarsi delle sue capacità di valutazione.

“Tu, Sheji e Qiongqi dovete guidare gli altri Reincarnati ad uccidere Jiang Xiaorou e i diavoli della razza della Desolazione, in modo da agitare Jiang Yidao.” L’intuito di Zhulong gli suggeriva che Jiang Xiaorou era estremamente importante per Jiang Yidao.

Precedentemente, Gongsun Hong era stato ucciso con un fendente di sciabola non solo per via dell’ostilità che provava nei confronti di Jiang Yidao, ma sopratutto perché aveva provato ad approfittarsi della situazione e attaccarla mentre era ferita. Inoltre aveva insultato Jiang Xiaorou e questo si era rivelato fatale.

Jiang Yidao e Jiang Xiaorou avevano lo stesso cognome, rendendo difficile a Zhulong non pensare che ci fosse un rapporto tra i due.

“Uccidere i membri della razza della Desolazione? Bene!” Lo sguardo di Fengming si accese.

Uccidere i membri della razza della Desolazione era facile come uccidere galline.

Aveva odiato la razza della Desolazione da molto tempo.

Zhulong e Yi Yun si scambiarono degli sguardi, diventando il centro dell’attenzione tra tutti i presenti.

Sarebbe intervenuto Zhulong?

Nessuno si aspettava che si sarebbe occupato personalmente di Yi Yun.

Zhulong indossava uno strano guanto nero, che aveva appena recuperato. La gente aveva la sensazione che il guanto potesse risucchiare perfino il loro sguardo, così non osarono più osservarlo.

Zhulong iniziò a camminare verso Yi Yun a mezz’aria.

Iniziò ad emanare fiamme nere, da cui uscivano scie di linee che condensarono una rete nel cielo, racchiudendo Yi Yun e Zhulong in una regione ampia qualche chilometro.

Un incantesimo isolante?

La gente ne fu scioccata perché aveva intuito che lo spazio bloccato dalla sfera di linee nere fosse isolato. Sembrava una dimensione differente e Yi Yun e Zhulong sembravano illusioni.

Allo stesso tempo, l’intento omicida di Zhulong si fissò su Yi Yun.

“Roar!”

Accanto a Zhulong, il cerbero a tre teste color nero e rosso riapparì. Il suo pelo brillava mentre fissava Yi Yun con ferocia.

Yi Yun ebbe la sensazione di stare affrontando una bestia primordiale quando l’intento omicida di Zhulong lo prese di mira. Era la prima volta che incontrava un avversario del genere da quando la sua forza era aumentata nettamente.

Non aveva mai sperimentato una battaglia intensa da quando era uscito dal regno mistico della Grande Imperatrice.

La sua espressione divenne seria, ma il suo cuore bruciava pieno di spirito combattivo. Voleva anche lui cogliere l’occasione per mettersi alla prova, per capire quanto era forte al momento.

E in quel momento, il suo sguardo brillò freddamente. Vide Sheji, Fengming e Qiongqi avvicinarsi lentamente a Jiang Xiaorou da tre direzioni diverse.

In quel momento Jiang Xiaorou era già pallida ed indebolita per aver usato due volte il potere del Sacro Spirito e aver bruciato la sua essenza di sangue. Se i tre esperti l’avessero attaccata sarebbe stata spacciata.

“Proteggete il Successore!”

“Questo branco di spregevoli!”

I talenti della razza della Desolazione erano infuriati. Questo gruppo si stava approfittando del momento in cui Yi Yun era stato distratto da Zhulong per attaccare Jiang Xiaorou.

“Senza la formazione Da Yan, siete solo un branco di esseri inutili. Non potete nemmeno ostacolarci.” Sheji non poté trattenersi dal guardare malignamente i membri d’élite della razza della Desolazione mentre parlava con sarcasmo.

“Solo un branco di formiche. Li schiaccerò facilmente!”

Qiongqi ondeggiò la sua arma a forma di catena. L’uncino all’estremità era coperto di sangue, facendola sembrare uno strumento di tortura, brutale e violento.

In quel momento i talenti umani si rassicurarono. Ignorarono momentaneamente la battaglia tra Yi Yun e Zhulong. Dal loro punto di vista, Yi Yun era potente, ma Zhulong lo era ancora di più. Era inimmaginabile quanto fosse formidabile una persona che si era reincarnata ed era diventata un Grande Imperatore diverse volte.

Adesso erano concentrati più su Jiang Xiaorou.

Se l’avessero uccisa, avrebbero ottenuto un’enorme ricompensa.

“Fratelli, attacchiamo anche noi. Non possiamo perdere contro i diavoli della razza della Desolazione!”

“Giusto, tutti questi diavoli della razza della Desolazione sono come delle ricompense. Quando il traditore Jiang Yidao sarà ucciso da Lord Zhulong, potremo annientare il resto dei diavoli della razza della Desolazione!”

Molti guerrieri umani risero sinistramente verso Jiang Xiaorou. Stavano per annientare una bellezza così attraente che non aveva la forza di resistere.

Vedendo il nemico avvicinarsi, i talenti della razza della Desolazione circondarono Jiang Xiaorou, tutti determinati a lottare fino alla morte.

Non potevano difendersi da quasi cento guerrieri umani, senza contare i Reincarnati presenti. La probabilità di vincere questa battaglia era quasi zero.

Non importava se fossero morti combattendo, ma la loro regina della Desolazione era stata riconosciuta dal Sacro Spirito. Se fosse morta qui, avrebbe riempito i guerrieri della razza della Desolazione di rabbia e indignazione.

Una ragazza della razza della Desolazione di circa diciassette anni rimpiazzò la posizione principale della formazione Da Yan.

Dopo aver perso due persone che potevano dirigere il nucleo della formazione Da Yan, il potere combattivo della razza della Desolazione si era indebolito di molto.

Per quanto riguardava la ragazza che la stava dirigendo ora, non aveva le capacità per guidare la formazione. Poteva solo bruciare la sua essenza di sangue per lottare disperatamente.

Proprio mentre i membri della razza della Desolazione stavano per sacrificarsi, soffiò un lieve vento. Una donna vestita di bianco con il viso coperto da un velo atterrò tra i membri della razza della Desolazione e gli esseri umani facendo fluttuare il suo abito.

Brandiva una spada con la punta che mirava verso il basso. Quando atterrò, non fu contaminata da nemmeno un granello di polvere.

Dopo un intenso periodo di coltivazione nella torre dell’Avvento Divino e aver ottenuto ispirazioni nelle Divine Lande Selvagge, Lin Xintong non aveva mai avuto l’opportunità di usare tutta la sua forza in questi anni.

“Sono io la vostra avversaria.”

Lin Xintong fronteggiava i cento membri d’élite umani e i sei Reincarnati da sola. Tuttavia il suo tono era noncurante, come se non fosse preoccupata dalla situazione.

“Chi è?”

I talenti si erano concentrati solo su Yi Yun e non avevano prestato molta attenzione a chi era dietro di lui.

“Ragazza, vuoi morire!” Disse in modo inquietante Qiongqi.

Avevano intenzione di lottare contro Yi Yun, ma erano stati sminuiti bruscamente da Zhulong. Questo li aveva riempiti di indignazione.

Erano stati costretti a farsi da parte e ora una ragazza qualunque stava impedendo loro di battersi contro un gruppo di deboli.

E a giudicare dal tono e dall’espressione della ragazza, non li considerava nemmeno una minaccia. Era insopportabile!


