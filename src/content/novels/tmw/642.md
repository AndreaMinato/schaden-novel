---
title: Capitolo 642 - Sangue degli Dei
pubDate: 2024-06-06T02:46:59.573Z
tags:
    - tmw
---


Vedendo questa scena, Fengming si accigliò. Quel branco di rifiuti si erano azzuffati per ottenere benefici, ma ora avevano iniziato a ritirarsi al primo segno di guai.

Tuttavia Fengming sapeva chiaramente che era inutile riporre speranze nei membri dell’Unione del Sangue Celeste. Non potevano competere con la donna vestita di bianco visto che il divario di forza era troppo vasto.

“Chi è questa donna? Come può esistere una persona del genere nel mondo Tian Yuan?” Lo sguardo di Sheji brillò freddamente.

La donna di fronte a lei era vestita di bianco e, insieme alla sua spada, sembrava una fata sacra discesa dal cielo. La sua compostezza semplice ed elegante, insieme alla sua forza superiore a quella di un Reincarnato, riempì di gelosia Sheji. Desiderava distruggere Lin Xintong immediatamente.

“A causa sua, probabilmente sarà impossibile per noi uccidere Jiang Xiaorou.”

I sei Reincarnati e i cento membri dell’Unione del Sangue Celeste probabilmente non avrebbero potuto competere con la donna vestita di bianco e gli appena più di cinquanta membri della razza della Desolazione.

Dietro Lin Xintong c’era Jiang Xiaorou con il suo abito rosso sangue. Il suo viso era pallido e c’era una traccia cremisi agli angoli della sua bocca. Sembrava uno splendido fiore sbocciato nell’inquietante Tomba delle Anime. Era una scena triste, ma incantevole.

Jiang Xiaorou si sorreggeva usando il bastone d’osso mentre guardava la schiena di Lin Xintong.

Era già pronta a combattere fino alla morte. Non temeva di morire, ma non si sarebbe mai aspettata che una coppia l’avrebbe salvata quando era sul punto di venire uccisa. Erano delle persone sbalorditive, un drago e una fenice tra la gente.

Jiang Xiaorou non riconobbe Lin Xintong, ma quando guardò il giovane con l’arco, provò un inspiegabile senso di familiarità.

Rifletté a lungo, ma… l’aura del giovane con l’arco le era chiaramente sconosciuta, non corrispondeva a quella dei suoi ricordi…

“Chi siete? Vi conosco?” Questionò Jiang Xiaorou con una trasmissione della voce.

Era già molto stanca e ferita dopo aver usato due volte il potere del Sacro Spirito, ma mantenne comunque la calma.

Lin Xintong sospirò. Quando aveva incontrato Yi Yun nelle Lande Selvagge della Nuvola, Jiang Xiaorou era solo una ragazza ordinaria.

Ora però era diventata ancora più bella e aveva già il portamento di una regina della Desolazione.

Una donna così impareggiabile poteva essere considerata un capolavoro d’arte.

Sfortunatamente la Luna di Sangue l’aveva trattata come una preda. Sembrava che uccidere una bellezza così perfetta decapitandola avrebbe dato loro la gioia più grande.

“Credo che sia meglio che tu lo senta da lui in persona.” La voce gentile di Lin Xintong risuonò nelle orecchie di Jiang Xiaorou.

Sentirlo da lui?

Queste parole confermarono i sospetti di Jiang Xiaorou.

<em>Che sia…?</em>

Il suo cuore quasi smise di battere per un momento dopo questo pensiero.

Jiang Xiaorou non poté che guardare con attenzione Yi Yun. Sembrava un estraneo e aveva un’aura completamente aliena, ma quel paio di occhi faceva tremare gentilmente la sua anima…

…

Mentre Lin Xintong stava combattendo contro i Reincarnati, Zhulong stava guardando freddamente Yi Yun nello spazio sigillato. Sembrava che l’intensa battaglia vicino non avesse nulla a che fare con lui.

Fuori, molti stavano osservando i due combattenti. Il risultato della loro battaglia era della massima importanza. Se Zhulong non avesse potuto competere con Yi Yun e con quella donna vestita di bianco, non sarebbe più importato delle ricompense. I membri dell’Unione del Sangue Celeste avrebbero rischiato di non uscire vivi da qui!

Queste persone erano entrate nell’Unione del Sangue Celeste da molti anni e sapevano bene quanto era formidabile Zhulong, ma nessuno l’aveva mai visto combattere prima, così non sapevano quanto fosse davvero potente.

“Sei davvero capace!” Disse all’improvviso Zhulong sotto una facciata imperscrutabile. “Hai complottato per entrare nell’Unione del Dao Celeste, non per ottenere delle risorse, ma per distruggerla, vero?”

Le parole di Zhulong risuonarono nella valle. Molti membri dell’Unione del Sangue Celeste tremarono di paura sentendole. Alcuni avevano già considerato questo punto. Jiang Yidao, un loro coetaneo, stava complottando contro l’Alleanza Marziale… Quanta ambizione e forza bisognava possedere per riuscirci?

Alcuni sospettarono perfino che Jiang Yidao non fosse davvero giovane, o sarebbe stato troppo terrificante.

“Non dire che è stato un complotto deliberato, è stato uno dei vostri Reincarnati a prendere l’iniziativa di invitarmi nell’Unione del Dao Celeste. Così ho solo colto l’occasione.” Disse con sarcasmo Yi Yun. “Non c’è più bisogno di queste sciocchezze. Fa’ la tua mossa. Gongsun Hong è già morto e tu sarai il prossimo!”

Nel momento in cui disse questo, Yi Yun emanò intento omicida!

In origine aveva già un conto in sospeso con la Luna di Sangue e, quando aveva visto Jiang Xiaorou per la prima volta da così tanti anni, Yi Yun aveva avuto la sensazione che il suo cuore fosse stato trafitto.

Jiang Xiaorou era rimasta gravemente ferita durante la battaglia, ed era stata costretta a bruciare la sua essenza di sangue.

“Sei davvero sicuro di te. Credi davvero di poter vincere?” Zhulong scosse la testa e batté piano le dita. Lo spazio iniziò a fluttuare e un cristallo trasparente apparì dal nulla, proprio sopra il suo palmo.

Il cristallo era lucido e c’era un liquido rosso scuro sigillato nel suo centro. Era una goccia di sangue.

La goccia di sangue era estremamente pesante. Sembrava pulsare, facendo palpitare gentilmente il nucleo del cristallo. Perfino i raggi di luce attorno erano distorti lievemente dalla sua aura.

“Quel sangue…”

Yi Yun alzò le sopracciglia. Poteva percepire la potentissima energia che proveniva dal sangue e ne fu perfino un po’ scosso.

Zhulong sollevò il cristallo sulla sua testa mentre ammirava la goccia di sangue. Sembrava ammaliato. Iniziò a mormorare: “Sono vissuto per molti anni. Appartengo alla prima generazione della Luna di Sangue. Il potere dei discepoli demoniaci scorre nel mio corpo. Per tutti voi, la prima generazione della Luna di Sangue non è diversa da delle divinità!”

Divinità?

Sentendo queste appellativo, Yi Yun sogghignò: “Cosa te lo fa pensare?”

Zhulong ignorò il suo sarcasmo mentre accarezzava gentilmente il cristallo, dividendolo in due.

“Questo è il sangue degli dei. È l’oggetto divino più prezioso in questo mondo. Esistono quattro gocce e io ne ho una.”

Sangue degli dei?

Yi Yun ebbe un tuffo al cuore. Naturalmente si ricordava delle voci riguardo al sangue divino apparso nell’Abisso del Cimitero degli Dei quando era appena uscito dal regno mistico della Grande Imperatrice. Alcuni immaginavano che il “Sangue della Distruzione” provenisse dall’enorme occhio nell’Abisso del Cimitero degli Dei.

Molte fazioni nel mondo Tian Yuan avevano lottato per ottenere il Sangue della Distruzione, causando la distruzione di piccole sette e causando massacri.

Yi Yun aveva perfino sentito delle notizie al riguardo appena prima di entrare nella Tomba delle Anime.

Indipendentemente da dove provenisse questo sangue, Yi Yun poteva confermare che quella goccia emanava una quantità di energia sbalorditiva.

Allo stesso tempo, sotto il controllo di Zhulong, la goccia di sangue fluttuò verso la sua fronte.

Pareva fosse sul punto di assorbirla.

Lo sguardo di Yi Yun brillò.

<em>Cha!</em>

Un raggio di sciabola fendette il cielo cupo, attraversando più di cinquecento metri, puntando dritta verso la testa di Zhulong!

Naturalmente non desiderava vederlo assorbire con successo quella strana goccia di sangue.

Zhulong si limitò ad alzare una mano per deviare il colpo.

I guanti neri emanavano un bagliore cupo. Zhulong usò una mano per afferrare il fendente di sciabola di Yi Yun!

Entrambe le loro aure erano terrificanti, mentre l’intento omicida arrivò al suo picco!

<em>Boom!</em>

La sciabola di Yi Yun si scontrò con la mano di Zhulong.

Luce argentea si frantumò, mentre il bagliore nero scintillava. Anche l’incantesimo attorno non riuscì a sigillare pienamente la collisione di qi vitale.

Alle persone nelle vicinanze si rizzarono i capelli e non poterono fare altro se non ritirarsi.

Zhulong era riuscito a respingere l’assalto, ma le sue pupille si contrassero mentre il raggio di sciabola si stava dissipando.

Jiang Yidao aveva attraversato trecento metri in un istante ed era apparso di fronte a lui. Prima che il fendente di sciabola avesse perso completamente il suo slancio, era arrivato il secondo attacco!

“Vuoi morire!” Gridò Zhulong.

Il raggio di sciabola era dieci volte più accecante del primo!

Yi Yun era circondato dalla luce di sciabola. Non aveva eretto barriere, stava solo pensando ad avanzare.

La verità della sciabola, avanza con volontà indomita!

Un attacco che caricava spericolatamente poteva avere dei difetti, ma se fosse stato abbastanza veloce e potente, non avrebbe più avuto punti deboli.

Questo perché un avversario avrebbe dovuto respingerlo prima di contrattaccare.

Il raggio di sciabola illuminò la valle. Le nuvole cupe che riempivano il cielo furono divise dal qi di sciabola, rivelando il cielo blu brillante.

In quel momento, molti non poterono che pensare alle origini del nome di Jiang Yidao.

Non avrebbe mai avuto bisogno di un secondo attacco mentre uccideva.

Precedentemente, nessuno lo aveva visto lanciare un secondo fendente.

Ora però, contro Zhulong, Jiang Yidao aveva attaccato una seconda e una terza volta.


