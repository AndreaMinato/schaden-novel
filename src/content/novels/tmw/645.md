---
title: Capitolo 645 - Drago della Torcia vs Corvo Dorato
pubDate: 2024-06-06T05:46:59.574Z
tags:
    - tmw
---


“Hai distrutto la mia prigione spaziale?” Zhulong guardò Yi Yun dall’alto mentre galleggiava a mezz’aria. Non era preoccupato per il fatto che fosse riuscito a schivare il suo secondo pugno.

“Sei molto veloce, ma sfortunatamente per te la velocità è inutile nella mia area di influenza. Se vuoi sconfiggermi, dovrai sopportare la pressione del mio dominio e affrontarmi direttamente. Sennò sconfiggermi sarà impossibile.”

Mentre Zhulong parlava, innumerevoli saette nere sfrecciarono nello spazio attorno. Zhulong e Yi Yun erano già isolati in un grande incantesimo, ma ora il sigillo stava iniziando a rimpicciolirsi.

Quando l’incantesimo si ritirò, anche l’intensità dei suoi effetti aumentò. Lentamente Yi Yun percepì lo spazio attorno diventare viscoso.

Lo spazio sembrava iniziare a possedere una sua massa. La sua pesantezza permeò i dintorni, distorcendo i raggi di luce.

“Oh? Questo è…”

Yi Yun ne fu sorpreso. Estese la sua percezione, ma non trovò nulla.

“Sei sorpreso?” Zhulong spalancò le braccia. Sembrava il signore di questo spazio, dove controllava ogni cosa.

“Un vuoto assoluto non è necessariamente privo di materia. Lo spazio stesso è una formazione di energia. Può dominare e creare la vita, e può anche dominare e annientare. Quando è condensato al massimo, distorce. Limiterebbe tutto al suo interno, perfino la gravità, senza lasciare scampo. Questo è solo un aspetto minore delle leggi dimensionali dello spazio…”

Le leggi dimensionali dello spazio erano estremamente misteriose per i guerrieri del mondo Tian Yuan.

Era difficile trovare materiale autorevole che descrivesse lo spazio e il tempo, ma sentendo le parole di Zhulong, i membri dell’Unione del Sangue Celeste sentirono palpitare il cuore.

Un potere così misterioso faceva ribollire il loro sangue.

Il potere di Zhulong era già abbastanza terrificante. Aveva la forza di distorcere e distruggere un tesoro del mondo Tian Yuan ed era abile nelle leggi dimensionali dello spazio. Era il simbolo dell’invincibilità.

Perfino Yi Yun trovava estremamente misteriosa quest’area di influenza, figuriamoci i guerrieri del mondo Tian Yuan.

La strada era ancora lunga, così lottare contro esperti dalla forza simile avrebbe aumentato di molto la sua crescita.

“Come schiverai stavolta ora che lo spazio è già sigillato?” L’energia di Zhulong cominciò a bruciare e si presentò come fiamme grigie sulla superficie del suo corpo. Mentre le fiamme si radunavano dietro di lui, formarono lentamente un drago nero attorcigliato.

Il drago nero rivelò le sue zanne e i suoi artigli, emettendo un ringhio profondo.

Le sue scaglie, i suoi artigli e la sua barba erano estremamente vividi, come se fosse un vero drago nero.

Era un Drago della Torcia, che era anche il Totem di Zhulong.

La forza di Zhulong aumentò di diverse volte!

“Inferno Inceneritore del Drago!”

Zhulong scagliò un pugno, mentre l’immagine del Drago della Torcia si fuse con la sua mano. L’inferno grigiastro consumò l’ambiente attorno come una schiera di piume di nuvole nere che bruciavano il cielo e la terra!

Yi Yun era pienamente concentrato su questo pugno. Lo spazio attorno a lui era diventato più viscoso e deforme, impedendogli di evitare l’attacco.

Yi Yun ruggì mentre il Totem della Nove Neonati dietro di lui potenziava il suo corpo, permettendo alla sua forza di aumentare all’istante!

Verità della sciabola, tutt’uno con la sciabola!

<em>Whew!</em>

La lama della sciabola spaccò lo spazio distorto ed emise un raggio di sciabola che assomigliava ad una cascata ampia più di trenta metri per contrattaccare.

<em>Crack!</em>

Ci fu un’intensa collisione e le terrificanti onde d’urto si fusero per formare una violenta tempesta. Questo scoppio fu compresso nello spazio deforme e crebbe in forza mentre veniva schiacciato.

Proprio come un palloncino troppo gonfio, alla fine era esploso dopo aver raggiunto il suo limite!

“Boom!”

Lo spazio distorto si disperse in gran parte. Yi Yun ebbe la sensazione di venire colpito al petto da una montagna. Sentì un dolore acuto agli organi e fu scaraventato all’indietro.

“Ding!”

Una serie di fenditure blu iniziarono ad apparire al centro della sciabola di Yi Yun, poi l’arma andò in frantumi!

Dopo quell’impatto, Yi Yun non era più riuscito ad usare l’intento di sciabola per preservare Antica polvere. Così l’arma era stata distrutta.

“Prima distruggerò la tua sciabola, poi ti ucciderò!”

Nella tempesta, Zhulong rise fragorosamente. Il Drago della Torcia dietro di lui ruggì e caricò contro Yi Yun!

Un Drago della Torcia era una leggendaria bestia divina che poteva creare venti stagionali solo respirando. Naturalmente essendo il totem di Zhulong, era solo la condensazione del marchio della bestia, ma aveva comunque mantenuto la sua maestosità da bestia divina.

Mentre Yi Yun era stato scagliato via dall’onda d’urto, il totem del Drago della Torcia si era precipitato da lui.

Sfortunatamente Yi Yun aveva appena attaccato, indebolendo di molto il suo qi vitale. Inoltre la sua sciabola si era già frantumata.

<em>Ka ka ka!</em>

Lo spazio dietro Yi Yun iniziò a coagularsi, bloccando ogni via di fuga per Yi Yun. Questo non gli diede altra scelta se non affrontare direttamente il totem di Zhulong.

“Muori!”

L’intento omicida di Zhulong era arrivato al suo picco e Yi Yun non poteva evitare il suo attacco.

Mentre il Drago della Torcia spalancò le fauci per divorare Yi Yun, il giovane decise di abbandonare il resto della sciabola Antica Polvere. Spalancò le braccia come se stesse usando il petto per affrontare direttamente il colpo!

Sembrava una posa suicida.

<em>’Oh? Ti sei arreso al tuo fato?’</em>

Mentre la gente pensò che avesse ceduto, sentirono un grido acuto provenire dal corpo di Yi Yun.

Un uccello di fuoco color oro rossastro volò fuori dal suo petto, caricando dritto contro il Drago della Torcia.

L’apertura alare dell’uccello superava i trenta metri- Era coperto da piume infuocate e aveva tre zampe. Era un Corvo Dorato a tre zampe!

Dopo aver coltivato il Sutra del Cuore della Grande Imperatrice, le leggi di puro Yang di Yi Yun erano migliorate di molto. Questo aveva anche potenziato il suo totem, il suo potere era completamente diverso rispetto al passato.

Un Drago della Torcia e un Corvo Dorato.

I due potenti totem danzarono nell’aria e si scontrarono l’uno con l’altro senza fare mosse appariscenti.

<em>Boom!</em>

L’impatto superava di gran lunga le tempeste di qi vitale compresse!

Sotto questo impatto, il sigillo creato da Zhulong tremò violentemente. Le onde terrificanti squarciarono una porzione dell’incantesimo, diffondendosi attorno come lame taglienti!

Erano più di dieci e contenevano un potere inimmaginabile visto quanto erano state compresse!

“Attenti!” Esclamò qualcuno.

Tuttavia era troppo tardi, perché le onde soniche erano state troppo veloci. Nell’istante in cui le videro, erano già sfrecciate all’orizzonte.

Un guerriero umano sfortunato fu trapassato dall’onda d’urto.

<em>Puah!</em>

Il suo corpo fu ridotto a pezzi. Non sanguinò nemmeno, perché tutto il suo sangue era evaporato in un millesimo di secondo.

Dopo che l’onda d’urto attraversò il guerriero umano, non perse alcuno slancio. Ovunque passasse, le montagne sarebbero state forate e aprì una grossa crepa sotto. Aveva uno slancio inarrestabile!

Queste ondate d’energia erano intrappolate dall’incantesimo, un prodotto degli attacchi combinati di Yi Yun e di Zhulong, così come poteva un comune talento resistere ad esse?

Vedendo questa scena, tutti ne furono inorriditi e impallidirono.

L’unico motivo per cui erano sopravvissuti non era per la loro forza, ma per la loro fortuna. Dopotutto c’erano state solo circa una decina di onde d’urto. Erano lontani e non si erano ritrovati lungo la loro traiettoria. Non avrebbero potuto schivarle, né resistere. Sarebbero stati solo ridotti a brandelli.

L’energia così terrificante era stata prodotta nell’incantesimo, così senza dubbio, l’esplosione era stata un inferno devastante.

Sarebbero stati ridotti in cenere se fossero stati dentro la barriera!

Allora Zhulong e Jiang Yidao?

“Come sta andando la battaglia?”

“Jiang Yidao è morto?”

La gente guardò l’incantesimo crivellato di buchi, nonostante non si fossero ripresi dallo shock. In quel momento, l’energia nella barriera era ancora caotica, impedendo loro di vedere con chiarezza la situazione.

Solo dopo che un po’ dell’energia si dissipò riuscirono a distinguere a stento la figura di Zhulong.

Stava ancora galleggiando a mezz’aria, ma i suoi capelli erano lievemente scompigliati.

In quel momento stava guardando assorto i resti delle fiamme di puro Yang nello spazio.

All’improvviso rise: “Un totem del Corvo Dorato. Sembra che ne abbia sentito parlare da qualche parte…”


