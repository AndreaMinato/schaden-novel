---
title: Capitolo 646 - Basta nascondersi
pubDate: 2024-06-06T06:46:59.574Z
tags:
    - tmw
---


Un Totem era il tratto distintivo di un guerriero. Anche se non tutti i totem dei guerrieri erano diversi l’uno dall’altro, non sarebbe stato facile trovare guerrieri con Totem uguali, a meno che non coltivassero tecniche e fisici simili, e non condensassero gli stessi marchi della bestia.

Il Totem dietro Yi Yun era un Corvo Dorato a tre zampe ed era molto raro nel mondo Tian Yuan. Era praticamente il simbolo personale di Yi Yun.

Così Zhulong naturalmente aveva fatto quella connessione.

Sfere di luce caotiche si dissiparono lentamente nell’incantesimo mentre la folla scorgeva Yi Yun.

Stava galleggiando a mezz’aria e i suoi vestiti erano un po’ lacerati. A parte questo, non c’era nulla di diverso in lui. Perfino le onde d’energia violente nell’incantesimo non riuscivano a ferirlo.

Zhulong strinse gli occhi mentre fissava Yi Yun, come se stesse cercando di penetrarlo con lo sguardo.

Il Totem del Corvo Dorato da solo non era sufficiente a confermare che Jiang Yidao era Yi Yun, ma non c’erano dubbi visto che anche Jiang Yidao era un genio impareggiabile.

Per quanto riguardava la donna vestita di bianco che lo accompagnava, doveva essere sicuramente Lin Xintong.

“Così siete voi due. Yi Yun… Lin Xintong… Non c’è da meravigliarsi che avreste salvato i diavoli della razza della Desolazione. Ridicolo…”

Le parole di Zhulong risuonarono nelle orecchie di molti membri dell’Unione del Sangue Celeste, sbalordendoli.

Jiang Yidao era Yi Yun?

In effetti, parte di loro aveva già fatto questa connessione quando avevano visto il totem del Corvo Dorato.

Zhulong aveva solo confermato i loro sospetti.

“È davvero Yi Yun!”

Yi Yun era uscito così velocemente dal suo isolamento nel regno mistico della Grande Imperatrice? E adesso era così assurdamente potente?

“Chi si sarebbe immaginato che Jiang Yidao era Yi Yun. L’età ossea di Jiang Yidao è di ventisei anni, mentre quella di Yi Yun è di circa ventidue anni, più giovane di Jiang Yidao.”

Un talento del genere faceva davvero disperare. Solo guardare la schiena di Yi Yun avrebbe fatto perdere loro la fiducia nel loro percorso delle arti marziali.

Se avesse unito le forze con Lin Xintong, chi nell’intero mondo Tian Yuan avrebbe potuto fermarli tra un’altra decade?

“Che importa se è forte? Non sa come tollerare e nascondersi. Morirà comunque. Se si fosse nascosto nel regno mistico della Grande Imperatrice, nessuno avrebbe potuto fargli nulla, ma ora che è uscito allo scoperto… come può l’Alleanza Marziale risparmiarlo?”

“È stato costretto ad usare il suo totem del Corvo Dorato nella Tomba delle Anime, rivelando la sua identità. Anche se riuscisse a scappare da Lord Zhulong, sarà spacciato una volta che si diffonderanno notizie di lui quando usciremo tutti da qui.”

Molti membri dell’Unione del Sangue Celeste volevano che Yi Yun morisse.

Il fatto che Yi Yun avesse ottenuto l’eredità della Grande Imperatrice li rendeva gelosi. E ora, visto che era assurdamente forte, non solo era invincibile tra i suoi coetanei, ma nemmeno persone della generazione più grande non sarebbero state necessariamente in grado di sconfiggerlo. Se un genio del genere non fosse morto, sarebbero stati messi sotto pressione.

Inoltre, Yi Yun aveva tradito gli esseri umani sottomettendosi alla razza della Desolazione, dando loro un motivo per punirlo.

“Così è quel traditore! Mi stavo chiedendo perché un umano avrebbe salvato i diavoli della razza della Desolazione. Dovrebbe essere riportato nell’Alleanza Marziale e mutilato, per poi venire ucciso smembrando il suo cuore. Il suo cadavere dovrebbe essere appeso nella piazza dell’Alleanza Marziale!”

Molti membri dell’Unione del Sangue Celeste si riempirono di intento omicida. Tuttavia, dall’altra parte del campo di battaglia, sotto la luna di sangue, lacrime rigarono il viso di Jiang Xiaorou.

“Yun’er, sei davvero tu…”

Mormorò tra sé e sé Jiang Xiaorou. Dopo essere stati separati per una decade, avevano finito con l’incontrarsi nella Tomba delle Anime sempre cupa, affrontando la Luna di Sangue in uno scontro all’ultimo sangue. Era una sensazione davvero dolorosa.

Vedendo le lacrime di Jiang Xiaorou, Lin Xintong empatizzò con lei.

Quando aveva incontrato Yi Yun nelle Lande Selvagge della Nuvola, aveva capito chiaramente le condizioni in cui era. Ci si poteva immaginare quanto fosse stretto il rapporto tra i due fratelli che avevano contato l’uno sull’altra nelle Lande Selvagge della Nuvola.

“Signorina Xiaorou, è ancora debole. È meglio se medita e cerchi di riprendersi. Non si agiti troppo, non deve preoccuparsi per Yi Yun.”

“Grazie signorina Lin.”

Jiang Xiaorou e Lin Xintong si conoscevano, ma non si erano mai incontrate prima.

Oggi era la prima volta che si incontravano. Entrambe avevano un rapporto stretto con Yi Yun ed erano ugualmente splendide…

…..

Yi Yun si aspettava che la sua identità sarebbe stata rivelata. Non aveva mai avuto intenzione di tenerla nascosta nella Tomba delle Anime.

Decise di disattivare la tecnica del Libro Celeste del Cambiamento delle stelle. Immediatamente il viso di Yi Yun emanò luce e il suo corpo iniziò a diventare più alto. Le sue giunture cominciarono a crepitare e i suoi lineamenti si rimpicciolirono, facendolo diventare più bello, e i suoi occhi diventarono più brillanti.

In pochi secondi, Yi Yun tornò al suo aspetto originale, trasformandosi in un bel giovane dal portamento straordinario.

“È Yi Yun. Assomiglia al ritratto del manifesto da ricercato, ma c’è qualcosa di diverso…”

Il manifesto da ricercato poteva raffigurare i suoi lineamenti, ma molti dei dettagli erano stati deturpati apposta per farlo sembrare più spregevole.

Ora però, quando videro Yi Yun di persona, insieme alla sua forza e al suo portamento, diede loro la sensazione che fosse un eroe dalle origini ortodosse, un drago tra gli uomini.

Perfino molti dei nemici di Yi Yun non poterono che ammettere che un giovane del genere fosse il miglior talento del mondo Tian Yuan.

“Sei davvero tu. Giusto. Me lo sarei dovuto immaginare che potevi essere solo tu!” Mentre guardava Yi Yun, le tracce di sangue sul corpo di Zhulong brillarono, come se stessero scorrendo dal centro delle sue sopracciglia fino all’ambiente circostante.

“Non abbiamo sprecato energie a cercarti! Saresti potuto rimanere in isolamento al sicuro per decadi o perfino per un secolo. Anche se lunghi periodi di isolamento possono rallentare i tuoi progressi, sarebbe stato meglio che venire uccisi da me.”

“Come posso rinunciare ad un regalo del genere ora che sei apparso. Oggi ti ucciderò e ciò che hai ereditato sarà mio!”

Mentre parlava, il corpo di Zhulong si riempì di qi vitale e la tempesta di qi vitale sollevò i suoi lunghi capelli.

Lo spazio attorno a lui cominciò a condensarsi e a distorcersi nuovamente. L’incantesimo che era già crivellato di colpi si riparò e si rinsaldò.

Da lontano, la gente poteva vedere chiaramente i confini della barriera. Sembrava il guscio di un enorme uovo nero e il suo interno sembrava avere un suo spazio tempo.

“Ka!”

Zhulong strinse i pugni e le sue nocche crepitarono sotto i guanti neri.

“Il mio pugno ha già rotto la tua sciabola. Ora ti spaccherò la spina dorsale!”

Yi Yun si limitò a sorridere lievemente di fronte ai pugni neri di Zhulong.

Con un cenno, una spada spezzata arrugginita apparì nel suo palmo.

“Bando alle ciance, fa’ la tua mossa.”


