---
title: Capitolo 648 - Tomba di un’Altra Dimensione
pubDate: 2024-06-06T08:46:59.574Z
tags:
    - tmw
---


“Che tipo di spada è questa?!”

Indossare Punizione Divina non era sufficiente a resistere.

I danni inflitti da una spada non erano determinati solo da quanto era tagliente, ma dipendeva anche dall’Intento che conteneva.

Si poteva sigillare l’intento di alcune antiche spade divine solo riponendole in un fodero. Nel momento in cui venivano brandite, solo guardandole si rischiava di ricevere ferite, anche senza toccarle.

Questa antica spada senza nome era simile.

Il fatto che qualcuno osasse afferrare la lama che avrebbe regnato sovrana tra le spade era un atto di blasfemia nei confronti di questo antico tesoro.

Senza che Yi Yun dovesse alimentarla con il suo qi vitale, la spada antica aveva iniziato a vibrare automaticamente e aveva emanato il suo intento. Il palmo di Zhulong era stato colpito nonostante fosse sotto la protezione di Punizione Divina. Gli schizzi di sangue tinsero di cremisi il suo palmo!

“Cosa?!”

L’espressione di Zhulong cambiò. Allontanò istintivamente la mano sinistra dalla spada come un mortale che toccava una superficie calda.

In quel momento, Yi Yun mosse all’improvviso la mano e spostò la spada spezzata!

“Cha!”

La lama passò per il palmo di Zhulong mentre Intento della Spada sfrecciava in ogni direzione. Con un’improvvisa vibrazione, il bagliore nero di Punizione Divina diminuì.

La mano sinistra di Zhulong stava tremando e i tendini e le ossa della sua mano erano stati spezzati!

E in quel momento, Yi Yun risollevò la spada. Le briciole di ruggine sulla spada cominciarono ad emettere un lieve bagliore.

Queste macchie di ruggine in realtà erano il sangue di un’antica divinità di bronzo, che aveva macchiato la spada spezzata. Il sangue si era fuso con la lama e, con il passare del tempo, la spada si era trasformata. La ruggine non era il segno del metallo distrutto, ma un contenitore dell’immenso potere e delle leggi immagazzinate nel sangue!

L’attuale stadio di Yi Yun non era ancora sufficiente per sfruttarne le leggi, ma era comunque sufficiente per dominare nel mondo Tian Yuan.

Mentre menava un fendente, la spada fischiò verso Zhulong. I raggi di spada si espansero, squarciando il vuoto distorto.

Zhulong non osò più usare la mano per bloccare l’arma. Con un ruggito, attivò come non mai l’Incarnazione d’energia Yuan e creò una tenda visibile di luce nera sulla superficie del suo corpo. Allo stesso tempo, Zhulong si ritirò rapidamente!

“Peng!”

La spada spezzata colpì la membrana di luce nera protettiva di Zhulong e la ruppe immediatamente. Le raffiche create dall’arma squarciarono l’armatura che proteggeva il petto di Zhulong.

Zhulong fu scaraventato all’indietro come un aquilone con il filo spezzato, ma Yi Yun non diede tregua al nemico. Inseguì Zhulong brandendo la spada spezzata.

Mentre raggi di spada sfrecciavano avanti, squarciavano costantemente lo spazio distorto che rallentava Yi Yun. La spada spezzata era incollata a Zhulong e ogni attacco puntava alla sua gola.

Zhulong resistette al dolore che proveniva dalla sua mano e scagliò un pugno.

“Pugno delle Nove Morti del Drago della Torcia!”

Zhulong scagliò nove pugni, le onde d’urto dei suoi attacchi esplosero a mezz’aria. Tuttavia non osò più entrare in contatto con la strana spada spezzata.

Zhulong, che non osava affrontare direttamente il nemico ed era ferito, fu costretto a ritirarsi da Yi Yun!

“Boom!”

Mentre si ritirava, Zhulong si schiantò in una montagna dietro di lui, riducendo in briciole la montagna alta più di trecento metri!

Circondato dal pietrisco che sembrava aver formato una tempesta, Zhulong caricò fuori dalle raffiche con i capelli scompigliati.

Yi Yun lo inseguì e disse ad alta voce: “Non hai detto che, nella tua area di influenza, avrei perso se non ti avessi affrontato direttamente? Ora sei tu a scappare costantemente. È così noioso.”

Yi Yun non mostrò pietà mentre ridicolizzava Zhulong usando le sue parole contro di lui, umiliandolo.

Stava cercando di spingerlo ad affrontarlo direttamente.

Nonostante fosse riuscito a distruggere lo spazio distorto con la spada spezzata, la velocità di Yi Yun sarebbe comunque diminuita nell’area di influenza. Gli impediva di usare perfettamente lo Spostamento del Sole del Corvo dorato, rendendo molto difficile per lui uccidere Zhulong!

La derisione di Yi Yun fece emergere una vena dalla fronte di Zhulong, che però non perse la testa per questo. Era molto lucido. La spada spezzata era troppo strana. Se avesse usato un’arma a lungo raggio, avrebbe comunque potuto combattere, ma con Punizione Divina…

Questa sorta di arma lo stava limitando troppo. Come poteva sconfiggere Yi Yun dato che non poteva respingere direttamente gli attacchi?

Zhulong represse l’imbarazzo e continuò a schivare gli attacchi di Yi Yun, ma agli occhi dei membri dell’Unione del Sangue Celeste sembrava  che la situazione fosse completamente diversa.

Tutti videro Zhulong venire inseguito da Yi Yun mentre veniva malmenato. Pareva patetico.

Questo fece spalancare gli occhi e le bocche dei membri dell’Unione del Sangue Celeste. Zhulong era sinonimo di imbattibile per loro. Rappresentava il mistero e l’invincibilità dell’Alleanza Marziale.

Tuttavia ora… la temibile figura che veneravano era stata messa alle strette da un membro della giovane generazione come Yi Yun.

Erano gelosi e infuriati con Yi Yun, desideravano che la sua coltivazione venisse mutilata e che poi fosse torturato a morte e che il suo cadavere fosse appeso in pubblico,

Tuttavia… non era andata come si aspettavano, era il traditore della razza umana invece ad essere sul punto di distruggere Zhulong.

Alcuni dei guerrieri umani più meticolosi avevano scoperto che il modo in cui Zhulong stringeva la mano sembrava innaturale. Questo implicava che probabilmente era ferito e in modo piuttosto grave!

Se Zhulong fosse stato sconfitto da Yi Yun, cosa sarebbe successo a loro?

Yi Yun probabilmente li avrebbe messi tutti a tacere per nascondere tutto!

Solo pensarci fece cogliere dal panico molti di loro.

Alcuni stavano considerando di scappare, ma la Tomba delle Anime era uno spazio completamente sigillato. Fuggire? Era più facile a dirsi che a farsi! Inoltre c’era anche Lin Xintong a sorvegliarli. La forza di questa donna vestita di bianco superava ogni loro immaginazione.

“Peng!”

Quando Zhulong non poté più ritirarsi, attraversò il confine dell’incantesimo!

La membrana nera si frantumò. Una volta che fosse uscito dal campo di forza, Yi Yun non sarebbe stato più ostacolato dallo spazio distorto. Allora sarebbe stato capace di inseguire il nemico ancora più efficientemente.

Zhulong, che non primeggiava in velocità, non avrebbe potuto competere con lo Spostamento del Sole del Corvo Dorato di Yi Yun.

“Muori!”

Yi Yun sapeva bene che Zhulong era rimasto ferito perché lo aveva sottovalutato. E per chi utilizzava i pugni per combattere, una mano danneggiata avrebbe diminuito di molto il suo potere combattivo. Ovviamente Yi Yun si sarebbe approfittato di una situazione del genere.

E in quel momento… Yi Yun sentì all’improvviso il suo corpo affondare mentre stava volando. Lo spazio attorno a lui si era coagulato di nuovo e un forte risucchio lo stava prendendo di mira, facendolo rallentare.

<em>Oh? Cosa?</em>

Yi Yun ebbe un tuffo al cuore. In quel momento, vide le tracce rosse sul corpo di Zhulong emanare di nuovo luce. I suoi occhi ora erano iniettati di sangue, come se avesse usato una tecnica mistica!

La forza spaziale restrittiva era troppo potente, impedendo a Yi Yun di scappare facilmente.

“MI hai fatto davvero infuriare. Ti annienterò anche a costo di danneggiare la mia coltivazione. Ti farò vedere la profondità delle leggi dimensionali dello spazio che coltivo!”

“Tomba di un’Altra Dimensione!”

Zhulong volò verso l’alto con rabbia mentre una porta spaziale oscura apparì dal nulla dietro Yi Yun. Si aprì lentamente e dentro rivelò vuoto. Nessuno sapeva dove portava. L’immenso risucchio proveniva da quella porta, limitando i movimenti di Yi Yun.


