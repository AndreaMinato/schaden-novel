---
title: Capitolo 65 - Lian Chengyu è nervoso
pubDate: 2023-07-11T14:09:48.029Z
tags:
    - tmw
---


Quella notte Lian Chengyu mangiò vegetariano, bruciò incenso e meditò tutta la notte, cercando di mantenere le sue condizioni mentali più ottimali.

Il giorno dopo, di mattina presto, la celebrazione iniziò ufficialmente!

Zhao Tiezhu guidò i membri del campo dei guerrieri e spostò il corno d’osso usato dal clan tribale Lian per onorare il cielo. Due uomini forzuti l’avrebbero portato e un altro avrebbe usato tutta la sua forza per soffiarci dentro.

Il suono profondo riecheggiò per la tribù e poteva essere sentita da miglia di distanza.

“L’ora d’auspicio è arrivata!” Gridò Zhao Tiezhu a squarcia gola.

Una celebrazione così grande aveva attirato tutta la gente della tribù che poteva alzarsi dal letto; c’era perfino un bambino di un anno portato qui dalla madre.

Il luogo d’incontro era pieno zeppo di persone!

“Dong! Dong! Dong!”

Il batterista iniziò a suonare il tamburo. Il ritmo lento divenne gradualmente più rapido con il passare del tempo. La pelle di mucca del tamburo sembrava sopportare a stento gli impatti.

“Uccidete il bestiame!” Gridò di nuovo Zhao Tiezhu. Il suo viso era rossastro ed era di ottimo umore. Era un tale onore essere il coordinatore di questa celebrazione!

I membri del campo dei guerrieri portarono l’unica mandria del clan tribale Lian rimasta e la sacrificò.

Il clan tribale all’inizio aveva tre greggi, ma vista la scarsità di cibo, ne avevano macellati due per della pancetta. La maggior parte di esso era stata distribuita ai superiori del clan e quel poco che restava era stato dato agli uomini forzuti che avevano raffinato le ossa della desolazione come ricompensa.

Ora anche l’ultima mandria era stata uccisa. Era praticamente come raggiungere un punto di non ritorno. Senza il bestiame, sarebbe stato difficile perfino coltivare nel villaggio.

La terra delle lande selvagge era piena di pietra di ferro nero. Coltivare era estremamente difficile. Membri del campo dei guerrieri come Zhao Tiezhu impallidirebbero in confronto ad un bovino se avessero cercato di arare il terreno. Lian Chengyu era più forte di una mandria, ma avrebbe tirato un aratro?

Radunarono il sangue del bestiame morto. La strega arrivò, se lo sparse per tutto il corpo e iniziò a danzare come un’epilettica.

Esatto, era la stessa strega che aveva spinto la gente a lanciare sterco di vacca sulla casa di Jiang Xiaorou. In effetti c’era solo una strega nel clan tribale Lian.

“Alla fine le ossa sono state raffinate, ottimo. Ora il giovane maestro Lian può diventare un guerriero dal Sangue Viola!” Disse con orgoglio Lian Cuihua tra la folla. Visto che aveva parlato forte, molti la sentirono.

“Ho sentito che se il giovane maestro Lian verrà scelto dal regno, potrà portarci in città per condurre una buona vita.”

“Il nostro futuro migliorerà? Potrebbe non importare per un vecchio come me, ma il mio ragazzo ha solo dieci anni, se potessimo andarcene da questo posto di me**a sarebbe grandioso…”

La gente delle vaste lande selvagge era preoccupata solo del proprio futuro. Ora che il bestiame era stato macellato, la montagna di erbe era stata spogliata e il deposito di grano era vuoto, si poteva dire che al clan tribale Lian non fosse rimasto più nulla.

Se avessero fallito, sarebbero andati incontro a conseguenze impensabili.

“Se qualcosa andasse storto…” Chiese con incertezza un uomo di mezz’età. Aveva paura.

“Pu! Pu! Pu! Cosa stai dicendo, naturalmente niente andrà storto!”

La gente iniziò a discutere. Sperava che Lian Chengyu sarebbe diventato un guerriero dal Sangue Viola e avrebbe partecipato alla selezione del regno.

Mentre la gente puntava lo sguardo verso il futuro, una bambina di tre anni tra le braccia della madre chiese fissando la carne che stava per finire nel calderone: “Mamma… ci daranno un po’ di carne?” Non poteva smettere di deglutire.

“Non dire sciocchezze. È un tributo agli dei, come potrebbero darlo a te?” La donna sussultò e le coprì velocemente la bocca…

La cerimonia durò per due ore. Lian Chengyu, che indossava un abito elegante con un’armatura d’argento, salì sul palco.

Oggi Lian Chengyu era di ottimo umore!

Di fronte a lui c’era una scatola di giada coperta da un pezzo di seta rosso.

Lian Chengyu fece un respiro profondo, era arrivato il momento di realizzare le sue ambizioni e le sue aspirazioni!

Tirò via lentamente la seta per rivelare l’oggetto dentro la scatola. Era essenza d’osso della desolazione delle dimensioni di un pugno!

Era un oggetto che era costato ogni risorsa alla sua famiglia!

L’essenza delle ossa della desolazione non aveva un bell’aspetto. Era color fango e non poteva essere paragonata ad una reliquia cristallina delle dimensioni di una nocciolina.

Era comprensibile. Avevano usato una tecnica retrograda per raffinare l’essenza delle ossa della desolazione. Avevano fatto fermentare l’energia nelle ossa della desolazione del Pitone Gelido nell’acqua del fuoco elementale ed era evaporata, cristallizzandola per ottenere essenza.

Come poteva avere un bell’aspetto?

Tuttavia, agli occhi di Lian Chengyu, era l’opera d’arte più raffinata al mondo!

Da essa dipendeva il suo futuro, aveva riposto ogni speranza in questo oggetto. Lian Chengyu calmò la mente e prese un po’ dell’essenza d’osso con entrambe le mani per mangiarla.

L’essenza delle dimensioni di un pugno sembrava una palla di fango, anche la sua consistenza non sembrava diversa dal fango.

Il sapore era ovvio.

Ma Lian Chengyu non era disposto a sprecarla. Non voleva perdersene nemmeno un briciolo e si leccò perfino le dita.

Era nervoso. Questa era la prima volta che mangiava essenza delle ossa della desolazione. L’energia al suo interno poteva essere violenta, ma la sua costituzione non era male, così sarebbe dovuto essere capace di sopportarla.

“La cerimonia è finita! Andate via tutti!” Gridò Zhao Tiezhu. I membri del campo dei guerrieri cominciarono a scacciare via la gente, affinché non disturbassero Lian Chengyu.

Lian Chengyu sarebbe avanzato allo stadio del Sangue Viola sull’altare benedetto dalla strega tribale!

Anche se era stata mandata via, la gente non si allontanò molto. Guardarono da una certa distanza cosa stava accadendo.

Tutti videro Lian Chengyu sedersi a gambe incrociate. Aveva iniziato a regolare il suo respiro per avanzare di stadio.

Ma…

Non sentì l’ondata di calore che avrebbe dovuto diffondersi per il suo corpo con fare esplosivo.

Invece sentì solo un blocco al diaframma, come se avesse mangiato solo una normale palla di fango.

Oh?

Cosa succede? Lian Chengyu si accigliò.

Che ci sia un ritardo prima che l’essenza delle ossa della desolazione si attivi? Devo aspettare un po’ di più?

Lian Chengyu cominciò ad aspettare pazientemente.

’Rimani calmo. Devi calmarti. Quando l’essenza delle ossa della desolazione rilascia la sua energia, sarà come un’ondata di forza. Anche se il mio corpo ha una buona costituzione, potrebbe essere difficile sopportarla. Devo calmarmi e stringere i denti, una volta che sopporterò questa forza, rinascerò dalle ceneri come una fenice!’ Pensò Lian Chengyu per poi calmarsi.

Tuttavia passarono quindici minuti…

Non ci fu la minima reazione dall’essenza delle ossa della desolazione che avevano raggiunto il suo stomaco.

Questa era la prima volta che Lian Chengyu mangiava essenza delle ossa della desolazione, così non sapeva quanto tempo ci avrebbero messo per fare effetto. Pensava che non sarebbe stata facile da digerire e che così il processo sarebbe stato lento…

Forse…



