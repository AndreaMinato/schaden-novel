---
title: Capitolo 650 - Terra del Torpore
pubDate: 2024-06-06T10:46:59.574Z
tags:
    - tmw
---


Zhulong era sicuramente un avversario spinoso.

Le ispirazioni che aveva ottenuto nelle leggi dimensionali dello spazio superavano le sue possibilità. Non poteva usare tutto ciò che aveva compreso a causa del suo attuali livello di coltivazione.

“Questo è un labirinto spaziale dimensionale.”

Yi Yun era in allerta mentre si assicurava di prestare attenzione ad ogni dettaglio attorno.

“Dov’è mia sorella?” Chiese a Lin Xintong. Dopotutto, nel momento in cui erano entrati in quest’altra dimensione, lei era più vicina a Jiang Xiaorou.

“L’ho seguita fin dall’inizio con la mia percezione!” Disse Lin Xintong.

Dato che Yi Yun le aveva affidato Jiang Xiaorou, naturalmente non avrebbe permesso che le accadesse qualcosa.

In effetti, quando l’altra dimensione aveva iniziato a divorare ogni cosa, Lin Xintong era volato subito verso Jiang Xiaorou.

Ora era molto vicina a lei.

“Xintong, proteggi mia sorella.” Yi Yun trasmise velocemente la sua voce usando energia spirituale.

Anche se era preoccupato per Jiang Xiaorou e temeva la potenza di quest’altra dimensione, Yi Yun mantenne la calma. La sicurezza di Jiang Xiaorou era nelle mani di Lin Xintong così non ci rimuginò troppo, né poteva farlo. Doveva trovare il punto debole di quest’altra dimensione.

C’era solo una sconfinata oscurità. Quando Yi Yun espanse la sua percezione, scoprì molte altre persone.

Erano membri della razza della Desolazione o dell’Unione del Sangue Celeste.

I guerrieri della razza della Desolazione erano allarmati. Alcuni erano preoccupati per lo scontro tra Yi Yun e Zhulong, altri stavano perfino cercando e chiamando la loro regina, sperando di poterla proteggere.

Dall’altra parte, i membri dell’Unione del Sangue Celeste dopo un momento di panico si entusiasmarono. La scena di fronte a loro era chiaramente la mossa più potente di Zhulong. Era estremamente forte e aveva fatto sì che un’altra dimensione divorasse lo spazio dove si trovavano.

Se Yi Yun fosse stato scagliato nelle profondità di quest’altra dimensione e si fosse perso, la solitudine che avrebbe accompagnato la sua morte sarebbe stata ancora più miserabile rispetto ad ucciderlo direttamente.

Tuttavia anche loro erano nell’altra dimensione. Erano un po’ nel panico perché temevano di essere stati coinvolti e che avrebbero accompagnato Yi Yun.

Queste persone si guardarono attorno, cercando i loro compagni, specialmente i Reincarnati come il signorino Fengming, Fata Sheji e gli altri. Erano i membri principali dell’Alleanza Marziale, così era improbabile che sarebbero stati abbandonati anche se Zhulong avesse usato una tecnica mistica.

Sarebbero stati in grado di andarsene finché avessero trovato i Reincarnati e li avessero seguiti.

Mentre stavano riflettendo, un po’ di loro sentì un potente risucchio. Prima che riuscissero a reagire, si ritrovarono in un tunnel spaziale.

Durante il trasferimento, rimasero frastornati e sentirono ronzare le orecchie. Un po’ di secondi dopo caddero a terra.

Il gruppo era in pessime condizioni. Il disagio portato dal trasferimento aveva dato loro un mal di testa.

Quando aprirono gli occhi, notarono di essere arrivati in una vasta terra cosparsa da rocce nere. In alto nel cielo brillava la luna di sangue. Questa scena familiare… Non era la Tomba delle Anime?

“Questa è la Tomba delle Anime? Siamo tornati!”

I membri dell’Unione del Sangue Celeste tornati nella Tomba delle Anime si riempirono di gioia.

Anche se avevano passato pochissimo tempo nell’altra dimensione, l’oscurità sconfinata e la solitudine attorno a loro, e anche la paura di non poter tornare, erano ancora vivide nelle loro menti.

Sempre più persone furono teletrasportate fuori dalla Tomba delle Anime, inclusi i Reincarnati come il signorino Fengming e gli altri.

Ad un’occhiata più attenta, non erano più nel posto dove Yi Yun stava combattendo contro Zhulong. La loro posizione era cambiata.

Dopo essere entrati e usciti dall’altra dimensione, erano stati teletrasportati altrove.

“Dov’è Yi Yun? Quel traditore è morto?”

“È sigillato in quell’altra dimensione?”

Vedendo i Reincarnati, i membri dell’Unione del Sangue Celeste cominciarono a bombardarli di domande. Se Yi Yun fosse perito, avrebbero potuto anche loro tirare un sospiro di sollievo.

Fengming, Sheji e Qiongqi non risposero perché non lo sapevano. Erano stati risucchiati momentaneamente nell’altra dimensione insieme agli altri membri dell’Unione del Sangue Celeste per poi venire teletrasportati fuori. Non c’erano differenze tra loro e gli altri membri dell’Unione del Sangue Celeste.

“Naturalmente Yi Yun è stato sigillato nell’altra dimensione. Anche se non è morto, manca poco. Se non altro non sarà facile per lui uscirne. Sennò perché Lord Zhulong avrebbe bruciato la sua essenza di sangue per attivare il suo attacco finale? Solo per teletrasportarci?” Disse con sicurezza un membro dell’Unione del Sangue Celeste.

Quando gli altri sentirono queste parole, anche loro lo trovarono plausibile.

Ovviamente il prezzo che Lord Zhulong aveva dovuto pagare non era insignificante. Dopo aver combattuto così a lungo contro Yi Yun, probabilmente aveva capito quanto era potente. Se quest’altra dimensione era inutile contro di lui, allora perché usare quell’attacco?

In quel momento, sempre più persone furono teletrasportate in quest’area. Erano tutti membri dell’Unione del Sangue Celeste, mentre la razza della Desolazione era stata esclusa.

Questo rassicurò molto i membri dell’Unione del Sangue Celeste. Sembrava che Zhulong avesse usato una mossa letale per intrappolare i nemici e che loro fossero stati salvati.

…..

In quel momento, nell’altra dimensione, Yi Yun espanse la sua percezione in ogni direzione. Si rese conto che i membri dell’Unione del Sangue Celeste che aveva trovato erano scomparsi all'istante dopo essere stati risucchiati in un tunnel spaziale.

<em>Questo…</em>

Yi Yun ebbe un tuffo al cuore. Sapeva chiaramente che i membri dell’Unione del Sangue Celeste erano la riserva di corpi che la Luna di Sangue aveva coltivato con attenzione. Erano “ricchezze” che avrebbero ospitato gli spettri Yin, e l’obiettivo principale delle prove della pietranera era mandarli dagli spettri Yin, così Zhulong naturalmente non li avrebbe abbandonati.

Ora che stavano scomparendo lentamente, probabilmente erano stati mandati fuori, tornando nella Tomba delle Anime.

Come poteva Yi Yun rimanere con le mani in mano mentre scappavano? Usò il Cristallo Viola con la sua energia spirituale. In un angolo dell’altra dimensione, vorticava un’energia grigia. Sembrava muoversi come un serpente nero mentre estendeva la lingua nell’oscurità.

Era l’energia nera che Yi Yun controllava. Dopo che l’uomo con la maschera era stato ucciso da Zhulong, il corpo di Shen Tu Nantian era stato distrutto e questa energia malvagia era uscita di nascosto senza che nessuno se ne accorgesse.

Ma ora, sotto il controllo di Yi Yun, l’energia malvagia era entrata in un’altra dimensione.

“Shu!”

L’energia malvagia entrò nel corpo di un membro dell’Unione del Sangue Celeste.

Era un giovane con i baffi sulla ventina. Sentì gelo alla pancia non appena l’energia malvagia entrò nel suo corpo, ma prima che potesse reagire, sentì una sensazione frastornante. Fu risucchiato nel tunnel dimensionale e si ritrovò in un’altra area nella Tomba delle Anime.

Dopo essersi massaggiato la testa, il giovane con i baffi si guardò attorno e vide che molti altri membri dell’Unione del Sangue Celeste, inclusi i Reincarnati, si erano radunati qui.

Era una valle estremamente speciale.

Nella valle si ergevano pilastri di pietra e ognuno di essi aveva una base spessa e la punta sottile. C’erano delle sfere oblunghe indentate in ogni pilastro, sembravano grossi bozzoli grigi. Alcuni di essi si stavano perfino muovendo lievemente. Non si sapeva cosa nascondessero.

“Dove sono?” Il giovane con i baffi li guardò perplesso.

In quel momento, nell’altra dimensione, Yi Yun ebbe un tuffo al cuore quando vide la scena attraverso l’energia malvagia!

“Così finalmente è iniziato…”

Yi Yun fece un respiro profondo mentre i suoi occhi brillavano freddamente. La Luna di Sangue aveva rivelato le sue zanne…

Sapeva che quest’area speciale piena di bozzoli era la terra dove dormivano gli spettri Yin!


