---
title: Capitolo 651 - Squarciare il Vuoto
pubDate: 2024-06-06T11:46:59.575Z
tags:
    - tmw
---


L’obiettivo delle prove della pietra nera era di risvegliare gli spettri Yin dal loro sonno. Dopo aver letto i ricordi dell’uomo con la maschera, Yi Yun era venuto a sapere che c’erano centinaia di spettri Yin nascosti nella Tomba delle Anime. Alcuni di loro erano rimasti a dormire per decine di milioni di anni.

Gli antichi spettri Yin che riposavano da decine di milioni di anni erano sigillati in rocce di sangue. Avevano assorbito il qi del mondo assassino ed estremi poteri Yin nella Tomba delle Anime mentre dormivano. Questo permetteva loro di possedere una forza terrificante. L’uomo con la maschera era molto più debole al confronto.

L’uomo con la maschera era uno dei superiori mandati frequentemente all’esterno per completare missioni. Gli antichi mostri e antenati tra gli spettri Yin erano rimasti assopiti per la coltivazione.

Se questi spettri Yin fossero stati risvegliati in massa, la forza della Luna di Sangue sarebbe aumentata immediatamente.

Yi Yun naturalmente non sarebbe rimasto a guardare mentre accadeva.

“Yi Yun, l’altra dimensione creata da Zhulong potrebbe non essere potente come ci aspettiamo. Le barriere spaziali qui si stanno indebolendo lentamente.” La voce di Lin Xintong risuonò nelle orecchie di Yi Yun.

Dopo aver trovato Jiang Xiaorou, Lin Xintong aveva iniziato a cercare un metodo per creare forzatamente un passaggio.

Aveva iniziato a percepire come l’energia spaziale si stava esaurendo gradualmente. Di questo passo, lo spazio sarebbe collassato dopo un certo periodo di tempo.

“Si sta indebolendo.” Anche Yi Yun lo notò. Era estremamente calmo mentre espandeva la sua percezione, permettendogli di sentire ogni briciolo d’energia spaziale e le loro dinamiche.

“Forse Zhulong non aveva intenzione di usare quest’altra dimensione per intrappolarci. Non ha la forza di trattenerci tutti in una sola volta. Sta solo usando questo metodo per intrappolarci e teletrasportare via i membri dell’Unione del Sangue Celeste.
Una volta che gli spettri Yin si impossesseranno dei corpi dei membri dell’Unione del Sangue Celeste, avrebbe compiuto la sua missione. E allora Zhulong potrà condurli all’attacco. Potrebbe perfino risvegliare i re zombie che dormono nella Tomba delle Anime. Così riuscirebbe ad annientarci tutti.”

Nella Tomba delle Anime c’erano molte anime e re zombie. Il motivo per cui la Luna di Sangue e la razza della Desolazione avevano scelto di entrare in questo momento era perché il qi Yin si era indebolito. Così anche queste creature terrificanti si sarebbero addormentate.

E Yi Yun sapeva che alcuni degli antichi spettri Yin avevano la capacità di controllare le anime e potevano perfino formare una connessione spirituale con i re zombie.

Se un po’ di re zombie si fossero ridestati, sarebbe stato impossibile per lui e Lin Xintong portare i membri della razza della Desolazione fuori dalla tomba.

Yi Yun disse: “Non possiamo aspettare ulteriormente. Sospetto che non sia un’altra dimensione, ma solo un labirinto spaziale. Fammi fare un tentativo per aprire un varco.”

L’indebolimento dell’energia spaziale faceva sospettare a Yi Yun che questa dimensione fosse falsa. Zhulong non poteva teletrasportare via Yi Yun, Lin Xintong, Jiang Xiaorou e gli altri in una dimensione parallela distante.

Una vera dimensione parallela sarebbe esistita da miliardi di anni, così come poteva la sua energia spaziale diminuire in così breve tempo?

Così Yi Yun immaginava che Zhulong avesse usato le leggi spaziali per costruire un labirinto dimensionale, intrappolando tutti.

Con il passare del tempo, si sarebbe dissipato senza ricevere l’influsso di energia aggiuntiva.

“Aprire un varco? Puoi farlo?” Lin Xintong lo trovava difficile. Anche se non era una vera altra dimensione, era stata creata da Zhulong usando una tecnica mistica e bruciando la sua essenza di sangue.

Molto probabilmente Yi Yun era più forte di Zhulong in condizioni normali. Ma sarebbero stati alla pari quando Zhulong avesse usato la sua tecnica mistica.

Inoltre Yi Yun non usava le leggi dimensionali dello spazio, così aprirsi un varco avrebbe richiesto forza bruta.

Era troppo difficile usare la forza bruta per sopprimere le leggi, per non parlare di leggi che Zhulong aveva compreso dopo molte reincarnazioni.

Lin Xintong era convinta che nemmeno molti Re Empirei nel mondo Tian Yuan ne sarebbero stati capaci. Avrebbero dovuto attendere che il labirinto spaziale esaurisse le energie dopo qualche giorno.

“Farò un tentativo. È possibile finché c’è abbastanza energia. Xintong, raduna i membri della razza della Desolazione. Non perderti nessuno. Quando la dimensione si aprirà, ci saranno delle raffiche tremende. I frammenti di una dimensione possono perfino causare una tempesta spaziale. Chi sarà più debole verrà fatto a pezzi.”

Yi Yun fece un respiro profondo e cominciò a fare circolare il Sutra del Cuore, mentre entrava in uno stato etereo.

“Va bene.” Lin Xintong non dubitò delle sue parole. Iniziò subito a radunare i membri della razza della Desolazione dispersi per il labirinto dimensionale.

Non era semplice in un ambiente che distorceva la percezione e i percorsi, così ci volle un po’ di tempo per Lin Xintong per esplorare l’area.

Fortunatamente molti membri della razza della Desolazione si erano radunati insieme. Finché ne avesse trovato uno, non sarebbe stato difficile trovato gli altri visto che erano in gruppo.

Lentamente, sempre più membri della razza della Desolazione si erano radunati accanto a Lin Xintong. Dopo un semplice conteggio, trovò tutti.

“Unire le forze per difendersi?”

Dopo che Chen Fei era rimasto gravemente ferito, al comando c’era un ventenne di nome Yue Lu. La razza della Desolazione venerava il più forte, così era estremamente cortese di fronte a Lin Xintong: “Allora perché dovremo difenderci?”

“Yi Yun ha intenzione di aprire un varco e teme di danneggiarvi.” Lin Xintong non diede ulteriori spiegazioni.

Quando sentì queste parole, a Yue Lu palpitò il cuore. Aprirsi un varco in una barriera spaziale?

Quanto era dura e resistente una barriera spaziale? Yi Yun aveva intenzione di lanciare un assalto per aprirla?

Tuttavia ora non era il momento di questionare i metodi di Yi Yun. Yue Lu chiese: “Vuoi il nostro aiuto?”

“Non sareste molto d’aiuto, basta che vi prenderete cura di voi.” Lin Xintong scosse la testa.

Yue Lu rimase senza parole mentre diceva impotente: “Va bene allora…”

I membri della razza della Desolazione iniziarono a formare scudi d’energia protettivi. Tuttavia dubitavano dell’efficacia di questo metodo. Potevano resistere a lungo con uno scudo protettivo, ma cosa sarebbe successo se non fossero riusciti a rompere le barriere spaziali?

Lin Xintong iniettò il suo potere nelle difese dei membri della razza della Desolazione. Immediatamente l’energia delle loro protezioni aumentò rapidamente.

“Siamo pronti!” Lin Xintong trasmise la sua voce a Yi Yun.

In quel momento, Yi Yun era seduto al centro del labirinto dimensionale. Quando sentì il messaggio di Lin Xintong, spalancò gli occhi. Il suo sguardo brillava come un fulmine nello spazio oscuro.

La spada spezzata sopra le sue gambe scomparì, tornando nel suo anello interspaziale.

Attivando il Sutra del Cuore della Grande Imperatrice, tutto il qi Yang di Yi Yun si radunò nel suo dantian e fu compresso ulteriormente.

Mentre la accumulava, infuse tutta l’energia nel Cristallo Viola che iniziò a risuonare con violenza, e dietro di lui apparirono un Corvo Dorato e una Nove Neonati.

Aveva evocato entrambi i totem!

Un raggio dorato sfrecciò al cielo dalla testa di Yi Yun!

I due totem volavano attorno a lui circondati da un’aureola scintillante.

Il Corvo Dorato gridò, mentre la Nove Neonati ruggì. La luce dorata sembrava un percorso dorato.

L’energia della dimensione cominciò a roteare mentre una porta dorata apparì dal nulla, diventando sempre più grande.

“Boom!”

Con una grossa esplosione, una pagoda divina emerse dal cielo fuori dalla porta dimensionale!


