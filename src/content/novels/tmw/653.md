---
title: Capitolo 653 - Tavole della Vita
pubDate: 2024-06-06T13:46:59.575Z
tags:
    - tmw
---


Nonostante si fossero riuniti dopo una decade, Yi Yun e Jiang Xiaorou non avevano il tempo di pensare ai tempi andati. Erano ancora nella Tomba delle Anime e dovevano affrontare la Luna di Sangue. Dovevano dirigersi immediatamente verso il luogo dove riposavano gli spettri Yin e distruggerlo.

Strati su strati di difese nella Tomba delle Anime la rendevano estremamente sicura.

La grande formazione fuori dalla Tomba delle Anime isolava l’interno dal mondo esterno. Nella terra dove riposavano gli spettri Yin, erano nascosti labirinti spaziali e numerose formazioni illusorie. Anche l’entrata veniva cambiata di frequente. Anche sfruttando i ricordi dell’uomo con la maschera, ci sarebbe voluto molto tempo per trovarne la posizione esatta.

Fortunatamente Yi Yun l’aveva previsto. Aveva mandato l’energia malvagia ad impossessarsi di un membro dell’Unione del Sangue Celeste, così da creare un punto di riferimento.

Questo segno era come una fiamma che bruciava nell’oscurità e aiutò Yi Yun a trovare velocemente il luogo dove riposavano gli spettri Yin.

“Lasciate indietro dieci persone ad occuparsi dei feriti. Che il resto mi segua.” Yi Yun diede con certezza un ordine.

La razza della Desolazione provava emozioni contrastanti quando si trattava di Yi Yun. Sapevano che era il fratello minore umano di Jiang Xiaorou e che lei aveva fatto grandi sacrifici per lui allora. Anche l’integrazione di Jiang Xiaorou nel loro mondo era stata la condizione posta dal Ragazzo Pastore per salvare Yi Yun.

Per questo, i talenti della razza della Desolazione avevano riserve nei suoi confronti e alcuni dei più ragazzi più giovani erano perfino gelosi di lui.

Tuttavia la forza di Yi Yun era riuscita a convincerli tutti. Era naturale che ascoltassero i suoi ordini nonostante appartenesse ad una specie diversa.

…..

In quel momento, molti membri dell’Unione del Sangue Celeste stavano osservando affascinati i pilastri di pietra in cui erano incastonati i bozzoli.

Cos’era questo posto? Cos’erano quegli enormi bozzoli?

“Lord Fengming, perché siamo stati teletrasportati qui? Il traditore Yi Yun è morto?”

Mentre un po’ dei membri dell’Unione del Sangue Celeste stavano chiedendo informazioni, all’improvviso apparì una distorsione spaziale.

In quel momento, la ragnatela di linee rosse nella fronte di Zhulong era scomparsa, rimpiazzata da una cicatrice che assomigliava ad una fiamma.

Alcuni membri d’élite presenti avevano incontrato il capo dell’Alleanza Marziale durante la cerimonia del tè organizzata dall’Alleanza Marziale. Anche lui aveva un segno simile in mezzo alle sue sopracciglia.

Si resero conto che doveva essere il segno del potenziamento del sangue degli dei.

Zhulong era lievemente pallido e la sua aura si era indebolita di molto, come se si fosse ammalato.

Mosse lievemente le labbra mentre trasmetteva la voce a Fengming.

“Devo rompere la seconda tavoletta della vita?” Fengming ne fu sbalordito.

Quando Zhulong e gli altri Reincarnati erano entrati nella Tomba delle Anime, avevano ricevuto un totale di tre tavolette della vita, che venivano usate per comunicare con il quartier generale.

La Tomba delle Anime era un mondo indipendente e, a causa dell’antica formazione fuori, era molto difficile trasmettere messaggi fuori.

Era simile al regno mistico della Grande Imperatrice. Trasmettere un messaggio fuori dal regno mistico della Grande Imperatrice completamente sigillato era un compito estremamente difficile per qualsiasi grande fazione nel mondo Tian Yuan.

La Tomba delle Anime era simile, così la Luna di Sangue non poteva scambiare messaggi con l’esterno.

Tuttavia esistevano tavolette della vita speciali che potevano a stento trasmettere delle informazioni.

Erano tavolette legate tra di loro, rompendone una, anche l’altra si sarebbe frantumata.

Le tre tavolette della vita di Zhulong avevano ciascuna il suo significato. Romperne una significava che era andato tutto bene. La missione stava quasi per essere completata.

Rompere la seconda significava: la squadra ha incontrato degli imprevisti e difficoltà.

Per quanto riguardava l’ultima, avvertiva del fallimento della missione.

Per i Reincarnati della Luna di Sangue, dover rompere la seconda tavoletta della vita nonostante avessero il compito di eseguire una missione così semplice, avessero un forte schieramento e avessero l’aiuto di una goccia di sangue degli dei era inaccettabile. Questo risultato incerto era eccessivo per Fengming, Qiongqi e Sheji.

“Lord Zhulong, l’altra dimensione che ha creato alla fine non è stata sufficiente ad eliminare Yi Yun? Crede che potrà uscire dalla formazione dimensionale?” Fengming era riluttante a rompere la seconda tavoletta della vita, come se fosse troppo imbarazzante.

“Puoi considerarlo come uno scontro all’ultimo sangue tra me e Yi Yun. Ho capito a che livello è e la mia altra dimensione dovrebbe poterlo intrappolare…” Mentre parlava, Zhulong si accigliò lievemente.

Anche se era improbabile che ci sarebbero stati problemi, aveva bisogno solo di intrappolare Yi Yun per un po’ di ore nell’altra dimensione per permettere agli spettri Yin di impossessarsi dei corpi.

Finché fossero resuscitati, sarebbe andato tutto bene. Tuttavia per qualche motivo Zhulong aveva un brutto presentimento.

“In tal caso, non c’è bisogno che Lord Zhulong si preoccupi. Ignorando il fatto che Yi Yun potrebbe non essere in grado di uscire, anche se distruggesse parte dell’altra dimensione, sarebbe quasi impossibile per lui scoprire la nostra posizione tra le formazioni illusorie caotiche. Ho già modificato alcune delle impostazioni delle illusioni e formazioni spaziali lungo il perimetro. Yi Yun non potrà sciogliere quelle formazioni entro quattro ore!

Fengming era sicuro che, anche se avesse mappato completamente l’interno della Tomba delle Anime a causa del tradimento dell’uomo con la maschera, Yi Yun avrebbe avuto molte difficoltà nel trovare il luogo dove riposavano gli spettri Yin.

“Lord Zhulong, perché non rompiamo la prima tavoletta della vita? Anche se Yi Yun riuscisse a rovinare i nostri piani, non sarebbe troppo tardi per rompere la seconda.”

Anche Sheji intervenne.

Zhulong annuì lievemente. Era comunque una scelta fattibile.

Con un cenno, Fengming ruppe la prima tavoletta della vita.

Vedendola polverizzarsi e disperdersi al vento, Fengming annuì con soddisfazione. Poi si girò verso i membri dell’Unione del Sangue Celeste presenti.

C’era una traccia di avidità nel suo sguardo, come un serpente che guardava la preda.

Vedendolo, i presenti dell’Unione del Sangue Celeste non poterono trattenersi dal chiedere: “Lord Fengming… quel traditore, Yi Yun, è morto o no? E cosa sono questi pilastri di pietra e questi grossi bozzoli?”

“Yi Yun?” Fengming sogghignò. “Ora è intrappolato in un’altra dimensione. Anche se non morirà subito, è ad un passo dalla morte. Tra poche ore, quando apriremo il sigillo, rilasciando il potere finale nascosto dell’Alleanza Marziale, sarà semplice uccidere Yi Yun.”

Il potere nascosto dell’Alleanza Marziale?

Tutti rimasero sbalorditi sentendo queste parole. Erano sia allarmati che contenti. L’Alleanza Marziale era già così formidabile, eppure aveva un asso nella manica?

Questa organizzazione vecchia di decine di milioni di anni possedeva proprio un’eredità inimmaginabile.


