---
title: Capitolo 654 - Una mappa spiegata rivela un pugnale
pubDate: 2024-06-06T14:46:59.575Z
tags:
    - tmw
---


“Allora è così, possiamo sentirci rassicurati ora. Quel traditore di Yi Yun non dovrebbe morire facilmente.”

“Giusto, dovrebbero estrarre la sua anima e distruggere il suo corpo. Dovrebbero torturare il suo spirito per un secolo prima di annientarlo completamente.”

“Qual è il potere nascosto dell’Alleanza Marziale? Non vedo l’ora di vederlo.”

Sentendo le parole di Fengming, tutti si rilassarono e si entusiasmarono un po’.

Fengming stava mostrando un sorriso viscido pieno di inganno e cattive intenzioni dietro la sua facciata generosa. Aprì il suo ventaglio pieghevole e iniziò a sventolarsi piano. Indicò i pilastri di pietra dietro di lui e disse: “Siete curiosi di cosa siano? Ve lo dirò, questi bozzoli sono il potere nascosto sigillato dall’Alleanza Marziale!”

“Oh?” Tutti guardarono i grossi bozzoli con sguardi accesi.

“Davvero? Non c’è da meravigliarsi che siamo stati portati qui.”

“Che cosa potrebbe essere questo potere nascosto?”

Molti non vedevano l’ora, ma alcuni si spaventarono, come Wei Chiwei, le sorelle Chu e gli altri.

I sei erano considerati complici del “tradimento” di Yi Yun.

Erano sicuri che sarebbero stati ostracizzati dall’Alleanza Marziale o perfino uccisi. Tuttavia, non solo non erano stati questionati, ma erano stati teletrasportati qui dai Reincarnati.

E fino ad ora, erano stati ignorati dai Reincarnati dell’Alleanza Marziale, come se fossero aria.

Fengming disse: “I sigilli sui grandi bozzoli esistono da molto tempo. Devono essere rimossi simultaneamente, così c’è bisogno del vostro aiuto.”

“Ora leggerò dei nomi e chi verrà chiamato dovrà andare dal bozzolo prestabilito a meditare!”

“Primo, Fang Yunhai…”

Fengming cominciò a leggere i nomi. Ogni guerriero chiamato fu condotto da un grosso bozzolo da Qiongqi o Sheji.

Queste persone cominciarono a meditare vicino ai rispettivi bozzoli, un po’ confusi.

Ogni grosso bozzolo conteneva uno spettro Yin dalla varia forza.

La Luna di Sangue aveva assegnato un corpo corrispondente basandosi sulla forza dello spettro Yin. Facendo così avrebbe permesso loro di dimostrare la forza combattiva più alta possibile.

Ci vollero trenta minuti prima di finire l’elenco e inclusero anche Wei Chiwei, le sorelle Chu e gli altri.

Ognuno di loro fu assegnato ad un grosso bozzolo corrispondente.

Sedute sopra i loro rispettivi bozzoli, le sorelle Chu potevano percepire una lieve aura malvagia provenire dai bozzoli e le fece rabbrividire.

Cosa stava succedendo? Perché era stata data loro l’opportunità di partecipare al piano finale?

Guardarono Wei Chiwei e il giovane pelato. Anche loro sembravano inquieti, come se i grossi bozzoli su cui erano seduti contenessero bestie primordiali.

“Va bene, anche la rimozione del sigillo deciderà la vostra ricompensa. Così lavorate sodo e impegnatevi a liberare il potere nascosto della nostra Alleanza Marziale. Questo è l’obiettivo finale della prove della pietranera!” Disse Fengming con un tono gentile e calmo, e le sue parole entusiasmarono il gruppo.

I giovani presenti erano sempre stati motivati dalle ricompense dell’Alleanza Marziale in tutti questi anni.

“Sondate con attenzione il sigillo nel grande bozzolo vicino a voi. Iniettateci quanta più energia possibile così da poterlo rimuovere!” Fengming diede l’ordine.

Tutti diressero la percezione verso i loro rispettivi bozzoli per trovare il sigillo.

Molti lo fecero senza dubitare e cominciarono ad iniettare il loro qi vitale nei grossi bozzoli senza alcuna riserva.

Tuttavia una minoranza esitò.

Nella Tomba delle Anime piena di pericoli, iniettare grandi quantità di energia nei bozzoli, indebolendosi, non sarebbe stato sicuro.

Inoltre il metodo per rimuovere il sigillo li fece esitare. Cosa si nascondeva nei bozzoli? Era un’arma? O qualche forma di vita antica?

Era qualcosa sigillato decine di milioni di anni fa ed era ancora potente? Allora sarebbe stato pericoloso per loro rimanere così vicini?

In quel momento però era inutile pensarci. Dopotutto avevano firmato un contratto spirituale, così non potevano disubbidire apertamente agli ordini dell’Alleanza Marziale.

Vedendo i loro coetanei fare del loro meglio per iniettare qi vitale nei bozzoli senza alcuna riserva, anche queste persone cominciarono a competere con loro. Non volevano rimanere indietro e ricevere meno ricompense dall’Alleanza Marziale.

In tutti questi anni, avevano goduto di molti dei vantaggi offerti dall’organizzazione. Erano molto sensibili alla parola ricompense.

Con il passare del tempo, molti iniziarono a coprirsi di sudore. Iniziarono a subìre gli effetti collaterali del consumo di energia.

Zhulong rimase impassibile. Fengming invece sorrideva mentre teneva le mani incrociate al petto.

Stava valutando i progressi di tutti. Più esaurivano energia, più significava che avevano dato energia agli spettri Yin che dormivano nei bozzoli, permettendo alla possessione di procedere più facilmente.

“Iniziate.” Zhulong trasmise la sua voce.

“Va bene!”

Fengming, Sheji e Qiongqi si misero in formazione. Mentre Fengming sembrava calmo, Sheji mantenne una facciata impassibile e lo sguardo di Qiongqi brillò.

I tre unirono le forze per condensare diverse formazioni di rune.

Queste rune iniziarono ad incresparsi come onde del mare. Quando le rune toccarono i bozzoli incastonati nei pilastri di pietra, furono assorbite immediatamente.

Una volta raggiunti dalle rune, i bozzoli sembrarono prendere vita. Emisero una lieve luce rossa e si agitarono.

In alcuni dei bozzoli più piccoli si poteva scorgere cosa c’era all’interno. Sembrava che nuotasse un’anima al loro interno.

“Il sigillo sta per essere sciolto?”

Vedendo che Fengming, Qiongqi e Sheji avevano iniziato ad “aiutarli, tutti si impegnarono ancora di più per iniettare la loro energia nei bozzoli, desiderando di essere i primi a rilasciare il sigillo.

Ma in quel momento…

“Ah!”

Un membro dell’Unione del Sangue Celeste gridò. Stava sentendo un dolore straziante alla testa, come se il bozzolo sotto di lui si fosse trasformato in un demone divoratore. All’inizio era lui ad iniettare energia nel bozzolo, ma ora era il bozzolo ad aver iniziato ad assorbire la sua energia.

Non solo, stava anche assimilando potere spirituale attraverso quella connessione!

Anche se i corpi dei guerrieri erano forti, le loro anime erano estremamente deboli. Una volta che fossero state ferite, era molto difficile guarirle.

Tuttavia era il suo potere spirituale a venire assorbito!

Era impossibile resistere ad un risucchio così potente. Il bozzolo sembrava essersi trasformato in una bestia della desolazione primordiale avara!

“Cosa sta succedendo?!”

Mentre il risucchio aumentava d’intensità, il viso del membro dell’Unione del Sangue Celeste impallidì. Mostrò un’espressione di dolore mentre il suo mare spirituale veniva fatto a pezzi dandogli un dolore terrificante. Desiderava solo di potersi spaccare la testa così da poter troncare la connessione.

Fu colto dal terrore mentre la sua forza vitale si consumava rapidamente. Di questo passo probabilmente sarebbe morto!

“Aiuto! Per favore aiutatemi!” Gridò.

In quel momento però sentì le grida degli altri.

In effetti questi bozzoli contenevano trappole controllate dai tre Reincarnati. I membri dell’Unione del Sangue Celeste non poterono resistere visto che si erano indeboliti.

Inoltre gli spettri Yin nei bozzoli li stavano attaccando direttamente tramite lo spirito!

“Lord Zhulong! Lord Fengming!”

In quel momento, molti dei membri dell’Unione del Sangue Celesti presenti capirono che era una trappola, ma si rifiutarono di accettarlo. Cercando di aggrapparsi alla loro ultima speranza, si illusero che stesse succedendo perché i bozzoli dormivano da troppo tempo e che l’Alleanza Marziale non si fosse aspettata questo imprevisto.

Trattavano Zhulong, Fengming e gli altri come se fossero le loro ultime speranze. Si rifiutavano di credere che fossero i cospiratori dietro questa trappola e che quindi fossero spacciati.

Tuttavia le speranze di questi giovani ingenui furono distrutte molto velocemente.

Mentre li guardava, Zhulong sembrava freddo e distante. Fengming invece sorrideva, come se si stesse godendo lo spettacolo che stava accadendo di fronte ai suoi occhi.

Quindici minuti dopo, molti di loro svennero, ma furono ridestati dal dolore straziante che proveniva dalle loro anime. Questo ciclo si ripeté diverse volte.

Solo allora Zhulong cominciò a parlare lentamente: “Ci vuole tempo per costruire un esercito, ma un momento per spiegarlo. Ora è il momento che entriate in campo. I vostri corpi sono i migliori contenitore per gli spettri Yin che dormono nella Tomba delle Anime. Non c’è bisogno di resistere, vi darebbe solo dolore. È inutile.”

“La calamità della razza umana sta per iniziare e voi sarete l’avanguardia. Potrete contribuire a creare la calamità e sarete ricordati per l’eternità. I vostri corpi verranno utilizzati da questi futuri pionieri. Forse in futuro i vostri corpi diventeranno divinità. Dovreste sentirvi onorati di questa possibilità futura…” Disse Zhulong con un tono franco e calmo, come se stesse parlando di qualcosa di naturale.

Tuttavia queste parole fecero sussultare i membri dell’Unione del Sangue Celeste.

La loro ultima speranza era stata distrutta!

Gli spettri Yin che dormivano nei bozzoli stavano per impossessarsi dei loro corpi. E le loro anime sarebbero diventate cibo per loro!

In futuro, i loro corpi sarebbero apparsi in un’altra forma e sarebbero state anime malvagie e non loro ad averne il controllo!

Solo pensare come avrebbero ingannato i loro amici e le loro famiglie, come si sarebbero goduti le loro donne, riempirono di rabbia molti membri dell’Unione del Sangue Celeste!

Ciò che li faceva ancora più infuriare era che Zhulong aveva menzionato che i loro corpi sarebbero stati più utili nelle mani dei futuri pionieri.

Si sarebbero dovuti sentire… onorati!

Onorati?

Assurdo!

Sudore freddo infradiciò i volti di molti di loro mentre stringevano i denti. I loro organi si contrassero per la furia.

Che questo ordine provenisse dai superiori dell’Alleanza Marziale? Le prove della pietranera erano una trappola fin dall’inizio?

Erano stati scelti solo per i loro corpi. Doveva essere perfino lo scopo dell’esistenza dell’Unione del Dao Celeste.

Erano maiali allevati per poi essere macellati?

“Zhulong! Sai cosa stai facendo? La mia famiglia non te la farà passare liscia!”

“L’Alleanza Marziale potrebbe essere potente, ma sarà distrutta se farà infuriare tutti quanti!”

“Morirai in modo terribile!”

Molti dei membri dell’Unione del Sangue Celeste iniziarono a minacciarlo, ma Zhulong li ignorò.


