---
title: Capitolo 656 - Gli spettri Yin si risvegliano
pubDate: 2024-06-06T16:46:59.576Z
tags:
    - tmw
---


Una densa energia spettrale e malvagia coprì il luogo dove riposavano gli spettri Yin nella Tomba delle Anime.

Questo posto doveva essere cupo, la luce della luna rossa era coperta dalla polvere, ma un fuoco blu inquietante vorticava attorno.

“Zhulong! Fengming! Siete tutti pazzi. Ucciderci è come dichiarare guerra contro ogni fazione nell’intero mondo Tian Yuan!”

“L’Alleanza Marziale può essere forte, ma è solo una fazione appena più grande. Non può sconfiggere l’intero mondo Tian Yuan. Lasciateci andare!”

Tutti i membri dell’Unione del Sangue Celeste erano bloccati dalle formazioni dei bozzoli. Stavano gridando come pazzi all’inizio, ma verso la fine, la paura e il dolore straziante li stancarono.

Non potevano resistere a causa delle restrizioni delle formazioni. Inoltre, visto che qualcosa dai grandi bozzoli stava cercando di strisciare nei loro cervelli, il senso di impotenza e di dolore straziante nelle loro teste era indescrivibile.

“Lasciami… lasciami andare. Sono sempre stato leale all’Alleanza Marziale. Ho… firmato… un contratto spirituale…"

Lentamente, alcuni di loro si inginocchiarono e iniziarono ad implorare Zhulong.

Zhulong rimase inespressivo, mentre Qiongqi sembrava godersi queste parole. Sogghignò e disse con tono provocatorio: “Le grida di chi sta lottando contro il dolore sono proprio un suono fantastico.”

“Non preoccupatevi. Presto il vostro dolore finirà. I bozzoli sferoidali sotto di voi si chiamano bozzoli spirituali. Ciò che c’è dentro di loro porrà fine alle vostre sofferenze e finalmente si fonderanno con voi, portando grande forza ai vostri corpi. Non siete entusiasti?”

“Ascoltate. Sta uscendo qualcosa.”

“Sha sha sha… sha sha sha…”

Era un rumore assordante. Come se qualcosa di tagliente stesse cercando di spaccare delle rocce, facendo rabbrividire.

“Crack!”

Un bozzolo spirituale sotto un membro dell’Unione del Sangue Celeste si aprì, come se fosse stato tagliato. Un lungo verme nero uscì dal suo interno.

Era un verme dallo spessore di un dito e di forma cilindrica. Era coperto da un carapace nero, mentre la sua testa e i suoi occhi erano color rosso scuro. Aveva decine di piccole zampe sottili e corte. Il rumore di prima sembrava provenire dalle sue zampe che sfregavano contro la superficie pietrosa dei bozzoli.

Il verme nero usò le sue antenne per toccare la testa del membro dell’Unione del Sangue Celeste. Il tocco lo fece tremare.

“I vermi divoratori dell’anima consumano lo spirito e le anime Yin come cibo. Non può divorare gli spettri Yin che dormono nei bozzoli a causa della protezione della formazione. Ma i vermi divoratori dell’anima usano i bozzoli spirituale come nido. L’energia spirituale residua dopo che divorano le anime Yin nei bozzoli spirituali sono il miglior supplemento per gli spettri Yin…” Qiongqi rise sinistramente.

Il membro dell’Unione del Sangue Celeste era già terrorizzato e più di una decina di questi vermi erano strisciati fuori dal bozzolo spirituale sotto di lui. Iniziarono a strisciare verso il suo cervello passando dalle sue orecchie!

I lunghi vermi neri spessi quanto dita gli diedero la sensazione che il suo canale uditivo stesse per scoppiare mentre strisciavano dentro. Le loro zampe tagliente squarciarono la sua pelle e la sua carne mentre entravano nella sua testa, facendo schizzare grandi quantità di sangue.

“Ahhhhhh!”

Il membro dell’Unione del Sangue Celeste emise un grido agghiacciante. Era una morte dolorosa quanto quella dello smembramento del cuore.

Subito dopo che i vermi strisciarono nelle orecchie del giovane, energia Yin iniziò a diffondersi dalle punte dei suoi arti per poi passare a tutto il suo corpo.

Questo era lo spettro Yin che dormiva nel bozzolo spirituale. Alla fine si era ridestato e stava cominciando a godersi la prelibatezza che lo stava aspettando.

Un mare spirituale morsicato da un verme divoratore dell’anima era ancora più facile da possedere.

I vermi divoratori dell’anima e gli spettri Yin entrarono nel corpo quasi nello stesso momento. Il corpo del membro dell’Unione del Sangue Celeste cominciò a contorcersi, schiumò dalla bocca e i suoi occhi rotearono all’indietro, lasciando solo bianco.

Vedendo le sue condizioni terribili, i guerrieri umani presenti sussultarono.

In quanto guerrieri, alcuni di loro non temevano di morire semplicemente, ma perire in modo così orribile li terrorizzava.

Specialmente molte delle giovani ragazze furono colte dal panico. Le loro guance rosee adesso erano pallide come carta.

Non volevano morire, specialmente non volevano diventare cibo per dei vermi così terrificanti. Non volevano che i loro splendidi corpi diventassero brutti e venissero posseduti da spettri Yin.

In quel momento, Chu Ke’er, che era accanto a Wei Chiwei, era quasi al suo ultimo respiro. Il suo livello di coltivazione era molto basso, così non poteva resistere a lungo.

Per quanto riguardava la sua sorella maggiore, Chu Qing’er, la sua situazione non era di molto migliore. Era fradicia di sudore e i suoi capelli erano appiccicati alla sua fronte.

La cosa più terrificante era che non poteva più controllare il suo corpo. Non poteva nemmeno usare la sua energia per suicidarsi.

…

In mezzo ad alcuni pilastri di pietra, c’era un enorme bozzolo spirituale, grosso almeno il doppio rispetto agli altri. Nessuno dei membri dell’Unione del Sangue Celeste era stato posizionato lì.

Al suo interno c’era un antico spettro Yin. Era davvero formidabile ed apparteneva alla prima generazione degli spettri Yin.

Zhulong aveva pensato di poter mettere Yi Yun in questo posto. Visto che il suo talento era sbalorditivo, era un corpo estremamente adatto per essere il contenitore dell’antico spettro Yin.

Tuttavia Yi Yun era troppo mostruoso. Figuriamoci impossessarsi del suo corpo, solo la sua comparsa avrebbe condotto ad una calamità.

Zhulong così non aveva trovato nessuno di adatto. Gli altri membri dell’Unione del Sangue Celeste non avrebbero potuto permettere all’antico spettro Yin di rivelare tutta la sua forza.

Così Zhulong aveva lasciato vuoto il suo spazio, lasciando che continuasse il suo sonno. Avrebbe aspettato che i superiori della Luna di Sangue distruggessero le arti marziali di Yi Yun per poi portarlo qui e usare il suo corpo come contenitore.

Tuttavia, solo un momento fa, una tavoletta della vita che Zhulong portava con sé si era frantumata.

Zhulong poteva usare tavolette della vita per trasmettere messaggi fuori e, allo stesso modo, i suoi compagni all’esterno potevano fare lo stesso.

La tavoletta della vita che si era frantumata significava che era accaduto un incidente durante il piano di resurrezione dei discepoli demoniaci. Sollecitava Zhulong a portare velocemente gli spettri Yin verso il Mare Inattraversabile, in modo da aiutare i superiori della Luna di Sangue a controllare la formazione.

Zhulong sapeva che decine di milioni di anni fa, la prima generazione della Luna di Sangue, incluso lui stesso, avevano scelto il demone divino dall’armatura nera come obiettivo e avevano cercando lentamente di cancellarne la coscienza.

Allora, dopo che i sette discepoli demoniaci avevano iniziato un’enorme battaglia con il Lord dello Yang Azzurro, erano stati sigillati, entrando in un lungo sonno profondo.

Questo sonno poteva durare anche più di cento milioni di anni.

Il dio demoniaco dall’armatura nera aveva ricevuto la ferita più grave al suo mare spirituale. La Luna di Sangue sospettava perfino che avesse perso la sua coscienza.

Decine di milioni di anni fa, la missione della Luna di Sangue era di salvare i sette discepoli demoniaci. Tuttavia, quando si erano accorti che avevano perso la maggior parte del loro potere, i superiori della Luna di Sangue erano caduti in tentazione.

Lavorare per gli altri non era soddisfacente quanto controllare il mondo. Probabilmente era la natura umana.

Zhulong si accigliò mentre guardava la tavoletta della vita che si era frantumata nelle sue mani. Non sapeva che cosa fosse successo nel Mare Inattraversabile.

Dopo una breve esitazione, afferrò un giovane tra i membri dell’Unione del Sangue Celeste dal talento relativamente buono, e lo lanciò direttamente verso il bozzolo che conteneva l’antico spettro Yin.

Questa persona era il “Jian Wushuang” che aveva lottato contro Yi Yun nella città marziale celeste.


