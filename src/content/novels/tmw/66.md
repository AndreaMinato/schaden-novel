---
title: Capitolo 66 - Le lande selvagge saranno unificate per molte generazioni
pubDate: 2023-07-12T14:09:48.029Z
tags:
    - tmw
---


I secondi diventarono minuti mentre Lian Chengyu iniziava ad avere dei dubbi. Visto che la questione era molto importante, temeva che qualcosa fosse andato storto.

Perché l’essenza delle ossa della desolazione non aveva rivelato i suoi effetti per così tanto tempo?

Quando l’aveva comprata, l’aveva esaminata con attenzione. Non sembrava che fosse stato già raffinato prima. E all’inizio del processo di raffinamento, c’era stata la comparsa delle tossine del Pitone Gelido descritta nei libri. Aveva fatto ammalare un gruppo di uomini forzuti. Questo significava che le ossa della desolazione erano genuine.

Era andato storto qualcosa durante il processo di raffinamento? Pensandoci con attenzione, non poteva essere. Molti dei suoi uomini avevano sorvegliato il processo e ogni tanto lo aveva controllato anche lui, come poteva esserci stato un problema?

Lian Chengyu non era una persona ordinaria. Dopo un po’ di riflessioni, si calmò velocemente e si disse: “Il fango si può solidificare dopo la pioggia, ma l’ambra deve rimanere sepolta per milioni di anni per essere nutrita dalla terra.”

“Il mais dolce può essere raccolto in un anno, ma una pillola dell’immortalità impiega milioni di anni per assorbire l'essenza dall’ambiente attorno.”

“Un ciarlatano senza scrupoli può scrivere una tecnica di pugno in tre giorni; ma il fondatore del Regno Divino Tai Ah aveva dovuto allenarsi per diecimila anni per creare la Sacra Tecnica di Tai Ah!”

“Un blocco di fango può essere schiacciato con un pestone, ma un pezzo d’ambra diventerà un’opera d’arte tramandata per generazioni. Il mais dolce diventerà scorie, ma una pillola dell’immortalità può fare diventare un re o un dio; il manuale di un ciarlatano può essere usato solo per truffare uno sciocco, ma la Sacra Tecnica di Tai Ah si sarebbe diffusa per anni, ricercata da guerrieri!”

“Per compiere grandi imprese, bisogna affinare la propria pazienza. Se non posso tollerare questi pochi minuti, come potrei compiere grandi imprese!”

Lian Chengyu iniziò a riflettere e la sua espressione tornò calma.

Ma trascorse un’ora…

La fronte di Lian Chengyu cominciò a sudare.

Passarono quattro ore.

Gli occhi di Lian Chengyu si iniettarono di sangue, strinse i pugni e le sue unghie erano conficcate nella carne.

Sei ore!

A Zhao Tiezhu e agli altri stavano già facendo male i piedi. Per quanto riguardava la folla attorno a Lian Chengyu, in attesa che il giovane ascendesse e li portasse in città, avevano già i colli irrigiditi da quanto li avevano stesi.

Otto ore, il sole era tramontato. Lian Chengyu era rimasto seduto nella sua sciocca meditazione per un intero giorno.

Come può essere? Come può essere?

Come può essere?!

Lian Chengyu era infuriato. Vene che sembravano vermi apparirono sulla sua fronte, facendolo sembrare orribile.

Vedendolo in questo stato, Zhao Tiezhu e gli altri iniziarono a destarsi. Perfino il patriarca del clan lo stava fissando con piena attenzione.

Sapevano che questo probabilmente era il leggendario potere esplosivo delle ossa della desolazione!

Visto che l’energia era troppo forte e Lian Chengyu era al limite, le sue vene si sarebbero gonfiate. Se fosse successo un imprevisto, forse sarebbero perfino esplose!

Nella storia molti guerrieri avevano provato a mangiare avidamente essenza delle ossa della desolazione, ma invece di assorbirla, erano scoppiati.

“State indietro, che nessuno lo interrompa. Uccidete chiunque faccia un passo avanti!” Ordinò il patriarca. Questo era il momento più cruciale per Lian Chengyu. Se qualcuno lo avesse disturbato, i suoi meridiani sarebbero rimasti danneggiati, distruggendo ogni sua speranza di avanzare di livello. Sarebbe stato un errore irreparabile.

Dieci ore.

Il cielo era completamente buio e la luna si era levata in alto nel cielo pieno di stelle.

Ma i superiori del clan Lian e i membri del campo dei guerrieri non se n’erano andati. La strega e il dottore della tribù erano in attesa di ordini. Avevano appena mangiato i pochi bocconi dei loro pasti.

La strega ogni tanto si sarebbe inginocchiata a pregare, continuando la sua cerimonia e benedicendo Lian Chengyu.

In quel momento, Lian Chengyu all’improvviso ruggì!

“Ah!!!”

Questo ruggito era profondo, ma fragoroso. Sembrava il ruggito arrabbiato di una bestia e risuonò a lunga distanza!

“Boom!”

L’altare su cui Lian Chengyu era seduto crepitò. Questo era stato causato dalla sua energia.

“Il giovane maestro è avanzato di stadio! Il giovane maestro è avanzato di stadio!”

Vedendo uno spettacolo del genere, Zhao Tiezhu balzò per la gioia.

I membri del campo dei guerrieri si alzarono per acclamare e festeggiare.

Il patriarca si limitò ad accarezzarsi la barba e rivelò un sorriso contento. Solo l’istruttore del campo dei guerrieri Yao Yuan osservò con curiosità Lian Chengyu. Il suo sguardo era perplesso, perché il ruggito di Lian Chengyu sembrava contenere un profondo senso di inconciliabilità e odio?


Zhao Tiezhu fece dei segnali alle persone dietro di lui, con l’intento di farli gridare insieme a lui:

“Congratulazioni giovane maestro, congratulazioni giovane maestro! Ora che è avanzato allo stadio del Sangue Viola, unirà le lande selvagge! Il giovane maestro vivrà per molte generazioni, la sua vita sarà lunga quanto quella del cielo!”

I membri del campo dei guerrieri cominciarono ad urlare insieme.

Si erano allenati a gridare in coro per molto tempo. Zhao Tiezhu l’aveva pianificato di nascosto, era un esperto nel lusingare e non si sarebbe mai lasciato sfuggire questa opportunità.

Bisognava dire che i membri del campo dei guerrieri erano molto più forti della persona ordinaria. La loro cantilena era fragorosa e poteva essere sentita da dieci miglia di distanza.

Così tutti nella tribù Lian pensarono che Lian Chengyu fosse avanzato allo stadio del Sangue Viola!

Negli ultimi giorni, Lian Cuihua aveva diffuso deliberatamente la notizia, così che perfino una nonnetta a cui stavano cadendo i denti sapesse cosa significava raggiungere lo stadio del Sangue Viola.

Voleva dire essere un grandissimo esperto. Lo Zhang Yuxian venuto pochi giorni fa era allo stadio del Sangue Viola.

“Il giovane maestro è avanzato di stadio, potremo condurre una buona vita in futuro.”

“Sì, il giovane maestro lo ha detto in passato, ci porterà tutti in città.”

“Potete non saperlo, ma quando il giovane maestro Lian è nato, il cielo si è tinto di rosso. È ovvio che sia una stella discesa e non una persona ordinaria!”

La gente discusse animatamente perché desiderava una vita più facile. Le sofferenze e la fame che avevano sopportato non erano più importanti.

Finché Lian Chengyu fosse avanzato di stadio, il loro futuro sarebbe stato migliore. Non cercavano prosperità, ma finché avessero condotto una vita stabile, sarebbero stati grati.

La gente era stata tenuta lontana, ma i membri del campo dei guerrieri avevano già accerchiato Lian Chengyu e stavano cantilenando ancora più forte.

“Lunga vita al giovane maestro, le lande selvagge verranno unificate!”

“La prodezza del giovane maestro è senza pari, diventerà un immortale!”

Potevano cantilenare solo queste poche parole, ma in quel momento Lian Chengyu impallidì. Si guardava attorno con uno sguardo vacuo.

“Puah!”

Una boccata di sangue fresco schizzò dalla sua bocca come una fontana, sporcando il pavimento!

Zhao Tiezhu era inginocchiato di fronte a Lian Chengyu e parte dello sputo gli finì in faccia, macchiando di rosso il suo viso.

Zhao Tiezhu, sbigottito, rimase sul posto.

Anche gli altri membri del campo dei guerrieri erano sbalorditi, cosa… cos’era… successo?

“Chengyu! Chengyu!”

Il patriarca sussultò con shock e si precipitò a sostenerlo: “Dottore, chiamate il dottore!”

Il solo dottore della tribù aveva atteso insieme agli altri per tutto questo tempo. Era vecchio e non conosceva le arti marziali. Gli dolevano le gambe da quanto era rimasto in piedi. Vedendo Lian Chengyu vomitare sangue all’improvviso, impallidì. Accorse, ma visto che le sue gambe non erano stabili, rotolò e strisciò accanto a Lian Chengyu.

Quando sentì il polso di Lian Chengyu, trovò solo un battito completamente irregolare e non seppe come reagire.

In quel momento Zhao Tiezhu aprì la bocca e fece un cenno: “Non preoccupatevi. Il giovane maestro dev’essere appena avanzato di livello e la sua pulsazione è diventata instabile. Ha vomitato sangue nero, si chiama Tempra del Midollo, immagino che non sappiate cosa sia. Per temprare il midollo si vomita sangue nero e impuro.”

Mentre lo diceva, Zhao Tiezhu si asciugò il sangue dalla faccia. Per un momento il suo viso divenne rosso come quello della strega danzante.

La gente guardò la faccia di Zhao Tiezhu e sussultò. Non sapeva cosa dire, né come rompere il silenzio.

Dopo essersi asciugato il sangue dalla faccia, Zhao Tiezhu mantenne la calma e disse: “Presto il giovane maestro si riprenderà e quando accadrà, le lande selvagge verranno unificate per molte generazioni.”

Ai suoi occhi, Lian Chengyu era un dio.

Cosa poteva accadere ad una divinità? Inoltre Lian Chengyu era appena avanzato allo stadio del Sangue Viola, così qualche squilibrio sarebbe stato normale.



