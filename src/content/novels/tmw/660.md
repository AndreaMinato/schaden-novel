---
title: Capitolo 660 - Nutrire
pubDate: 2024-06-06T20:46:59.576Z
tags:
    - tmw
---


Zhulong morì sotto l’attacco combinato di Lin Xintong e Yi Yun. Fengming, Sheji e Qiongqi rimasero sbigottiti quando lo videro.

Zhulong era morto!

In quanto membro della prima generazione della Luna di Sangue, Zhulong in realtà era uno dei capi dei superiori dell’organizzazione. Ma ora era stato ucciso dai due dopo aver appena completato una reincarnazione visto che non aveva recuperato pienamente le forze e il suo livello di coltivazione.

Nel momento in cui Zhulong perì, i Reincarnati rimasti divennero come pecore al macello. Non c’era modo per loro di sopravvivere.

In quanto Reincarnati, avevano un futuro brillante davanti a loro. Nelle loro vite precedenti, erano abituati a controllare le vite degli altri. Ora però, le loro vite erano nelle mani di altri.

Tuttavia Yi Yun ignorò il trio in quel momento.

La possessione degli spettri Yin stava per completarsi, così, se avesse tardato ulteriormente, sempre più spettri Yin sarebbero resuscitati. Questi spiriti potevano non essere in grado di controllare immediatamente i loro nuovi corpi visto che avevano dormito profondamente a lungo. Avevano bisogno di tempo per riprendere pienamente i sensi.

“Troncate la connessione mentale tra i guerrieri umani e gli spettri Yin!” Disse Yi Yun ai guerrieri della razza della Desolazione dietro di lui.

In quel momento, per loro Yi Yun era un formidabile dio della guerra. Ne erano convinti da come aveva ucciso Zhulong insieme a Lin Xintong.

Nel momento in cui diede l’ordine, i talenti della razza della Desolazione caricarono come una marea. Sheji, Fengming e Qiongqi poterono solo guardare in disparte, come se fossero completamente impotenti, né avrebbero osato opporsi.

Anche se i membri della Volpe Celeste della Desolazione erano deboli, erano in grado di eliminare gli spettri Yin non ancora resuscitati. Caricarono verso i pilastri di pietra come un branco di lupi, tirando via violentemente i guerrieri umani dai bozzoli.

I guerrieri umani gemettero. I loro mari spirituali stavano resistendo agli assalti degli spettri Yin, che davano loro mal di testa lancinanti. Alcuni di loro avevano perfino vermi divoratori dell’anima che si contorcevano nelle orecchie. Così, il dolore del venire gettati a terra non sarebbe stato piacevole.

I talenti umani che erano stati salvati guardarono i guerrieri della razza della Desolazione, che prima erano i loro nemici, con espressioni piene di emozioni contrastanti.

Non si sarebbero mai aspettati che la prova della pietranera sarebbe finita così. Erano stati quasi uccisi dalla Luna di Sangue, ma erano stati salvati dalla razza della Desolazione.

Molte delle persone che erano state salvate dalle loro sofferenze guardarono Yi Yun con il suo Arco dei Nove Soli, piene di emozioni contrastanti.

In quel momento, tenendo l’arco con la mano sinistra, tirò diverse frecce consecutivamente!

I dardi di puro Yang squarciarono l’oscurità, attraversando diversi bozzoli spirituali.

Un netto “chi chi chi” risuonò insieme ai gemiti delle anime, mentre un gran numero di spettri Yin venivano bruciati dalle fiamme.

“Ah!”

Uno spettro Yin fuoriuscì da un bozzolo, incapace di resistere alle fiamme Yang ardenti!

Questo spettro Yin sembrava una fiamma blu che si agitava. Si poteva scorgere un volto umano sofferente nel fuoco.

Caricò dritto Yi Yun senza esitazione!

Gli spettri Yin non avevano corpi, né potevano usare energia. Tuttavia questo spettro Yin poteva lanciare un attacco finale, la possessione.

Se l’anima di un guerriero fosse stata molto più debole della sua, lo spettro Yin avrebbe potuto impossessarsi del corpo di un guerriero. Ma se il divario tra di loro non fosse stato troppo grande, avrebbe causato un conflitto interno e il risultato più estremo avrebbe portato lo spettro Yin a vaporizzarsi e il guerriero a ridursi ad un ritardato mentale.

Questo spettro Yin aveva dormito per decine di milioni di anni. Doveva ancora impossessarsi di un corpo, ma si era risvegliato pienamente. Sapeva che se non avesse ucciso questo umano, sarebbero stati annientati tutti.

Sapeva anche che l’umano di fronte a lui era molto potente ed era impossibile competere con lui. Così, rilasciò il suo potere spirituale per permettere agli spettri Yin che stavano lottando nei bozzoli spirituali di unire le forze e attaccare Yi Yun.

“Hum hum hum! Hum hum hum!”

Risuonarono grida nel vento unite ai ululati arrabbiati mentre gli spettri Yin caricavano fuori dai bozzoli spirituali.

Alcuni degli spettri Yin sembravano enormi teschi, altri demoni che strisciavano dalle profondità dell’inferno. Alcuni di loro dovevano ancora riprendere i sensi e avevano solo l’elementare istinto di possedere un corpo. Richiamati dallo spettro Yin blu, caricarono senza paura!

Se così tanti spettri Yin avessero attaccato il mare spirituale di Yi Yun, non importava quanto fosse potente, sarebbe stato impossibile per lui resistere ad un assalto simile. Tuttavia Yi Yun non avrebbe dato loro la possibilità di avvicinarsi.

Il Corvo Dorato dietro di lui rilasciò un grido acuto e spalancò le ali. Poi circondò Yi Yun con le sue ali come un sole.

Le fiamme di puro Yang erano le più adatte a domare poteri malvagi Yin. I primi spettri Yin che caricavano contro di lui sembravano falene che volavano verso un falò. I loro corpi spirituali furono avvolti dalle fiamme e furono ridotti a fumo turchese.

“Whoosh! Whoosh! Whoosh!”

Yi Yun tirò una freccia di energia dopo l’altra. Sembrava un sole dall’infinita luce dorata. Ovunque i dardi passassero, avrebbero trapassato gli spettri Yin, creando un grosso buco nero nei loro corpi incorporei.

Momentaneamente, l’intera valle si riempì di ululati spettrali.

Senza poter usare l’energia, nemmeno gli antichi spettri Yin potevano avvicinarsi a Yi Yun.

Finché non fossero riusciti a chiudere le distanze, non avrebbero potuto invadere il mare spirituale di Yi Yun e potevano solo aspettare di venire distrutti.

Tuttavia, questi antichi spiriti Yin avevano dormito nella tomba delle anime per decine di milioni di anni, facendoli diventare estremamente forti per via del nutrimento dell’energia Yin. Anche se erano stati bruciati dalle fiamme di puro Yang ed erano stati trafitti da frecce, non morirono. Invece iniziarono a radunarsi di nuovo.

In quel momento Yi Yun fece un cenno.

In un angolo della valle, un membro dell’Unione del Sangue Celeste all’apparenza ordinario sussultò. Energia nera emerse dalla sua testa.

Questa energia che conteneva un’aura Yin ancora più malvagia di quella degli spettri Yin fluttuò verso di lui.

Era l’energia malvagia che Yi Yun controllava usando il Cristallo Viola.

Quando l’uomo con la maschera si era impossessato del cadavere di Shen Tu Nantian, il suo mare spirituale era stato invaso dall’energia malvagia. Senza accorgersene, fili di energia si erano estesi per il suo mare spirituale, consumando il corpo spirituale dell’uomo senza lasciare tracce.

Questo parassita estremamente strano poteva divorare l’energia spirituale.

E ciò che era più sorprendente era che stava maturando costantemente.

Controllando questa energia malvagia, Yi Yun stava praticamente allevando una tigre.

Yi Yun voleva usare questa energia, ma era pienamente consapevole che un giorno sarebbe potuta sfuggire al suo controllo.

Tuttavia il Cristallo Viola poteva limitare di molto l’energia. Con un pensiero, poteva distruggere il briciolo di coscienza che l’energia malvagia aveva generato per diverso tempo.

Finché le fosse mancata una coscienza, non c’era nulla da temere da questa energia.

Ora, per uccidere gli spettri Yin, Yi Yun la rilasciò. Immediatamente l’energia fu come un lupo entrato in un gregge di pecore e iniziò a divorare velocemente gli spettri Yin!


