---
title: Capitolo 664 - Avidità
pubDate: 2024-06-07T00:46:59.577Z
tags:
    - tmw
---


In quel momento, nella terra del lontano nord, fuori dalla Tomba delle Anime.

Il sole pallido brillava in alto nel cielo. Ogni membro dell’Unione del Sangue Celeste sfuggito alla morte si stava rallegrando di essere scappato dalla Tomba delle Anime.

Erano stati maiali da macello per l’Unione del Sangue Celeste. Le cosiddette prove della pietranera in realtà erano solo un suicidio. Li avevano mandati a morire, ma ora erano sopravvissuti solo grazie a Yi Yun.

All’istante, Yi Yun divenne il centro dell’attenzione di ogni membro dell’Unione del Sangue Celeste. Inoltre era così potente che non c’era modo di fermare la sua ascesa. Era destinato ad andare lontano e diventare un guerriero che avrebbe potuto rivaleggiare con l’impareggiabile Grande Imperatrice.

Solo pensare al futuro di Yi Yun aveva dato idee a diverse persone. Anche se farselo amico in quel momento non avrebbe reso più probabile che li aiutasse in futuro, almeno avrebbe impedito che provasse ostilità nei suoi confronti.

“Signorino Yi, non ci sono parole per esprimere la mia gratitudine per il suo aiuto. Io, Sun Li, l ricorderò per sempre.”

“Signorino Yi, mi chiamo Nanjian Ping, sono della famiglia Nanjian e sono anche il loro erede. Anche se sono debole, alcuni nel sud ho una reputazione discreta. In futuro, se il signorino Yi avrà bisogno di qualcuno per fare delle mansioni umili, si senta libero di chiedere a me.”

Dopo che molti avevano ripreso un po’ le forze e il dolore dei loro mari spirituali si era calmato, iniziarono ad esprimere le loro buone intenzioni a Yi Yun.

Yi Yun li esaminò. Intuì che alcuni di loro erano davvero grati. La maggior parte dei membri d’élite presenti non erano malvagi per natura. Ovviamente potevano provare emozioni gelose ed egoiste, ma erano solo umani. L’animosità che avevano provato nei confronti di Yi Yun in passato era dovuta principalmente alla propaganda diffusa dall’Alleanza Marziale.

Tuttavia c’era una piccola minoranza che lo ringraziò senza sincerità. Tuttavia Yi Yun non ci badò.

Disse: “Dovete tornare nelle vostre fazioni non appena possibile. Lavorate separatamente e usate formazioni di teletrasporto per essere il più veloci possibile. Chi sa come travestirsi, lo faccia. Cercate di scegliere le vie con meno persone e non lasciate che altri vi scoprano!”

“Non posso garantire che la Luna di Sangue non vi insegua per mettervi a tacere, così è meglio essere cauti. Sarebbe saggio contattare le vostre fazioni ora e riferire loro cos’è successo, così che possano mandare delle persone a prendervi!”

Yi Yun avvertì il gruppo di geni.

Ormai la Luna di Sangue probabilmente aveva ricevuto la notizia e voleva metterli a tacere!

Non era difficile per loro contattare le loro fazioni nel momento in cui erano usciti dalla Tomba delle Anime. Molti dei membri dell’Unione del Sangue Celeste erano élite delle loro rispettive organizzazioni. Per evitare imprevisti, avevano dei modi speciali per contattare le loro rispettive fazioni. In quel momento, tirarono fuori i loro amuleti di trasmissione della voce preziosi o tavolette di giada per prepararsi a contattare le loro fazioni sparse per una distanza di decine di milioni di miglia.

“Signorino Yi, non è un traditore, vero? Inoltre, cosa sta pianificando la Luna di Sangue?”

Chiese Yi Yun ad un membro dell’Unione del Sangue Celeste che stava per trasmettere un messaggio. Voleva formulare il messaggio che avrebbe mandato secondo la sua risposta.

Yi Yun guardò Jiang Xiaorou, che era accanto a lui, e sussurrò: “Sorella Xiaorou, perché non lo fai tu…”

In quanto nuova regina della Desolazione, era più appropriato che fosse lei a spiegare la situazione.

Precedentemente, Jiang Xiaorou non aveva detto una sola parola dei complotti della Luna di Sangue perché era inutile. Nessuno le avrebbe creduto.

Ma ora, era tutto diverso.

“Va bene.” Jiang Xiaorou annuì. Non sembrava più risoluta e solitaria come quando stava lottando sull’orlo della morte. Invece stava mostrando l’aura adorabile e vivace di una giovane nel fiore degli anni. Visto che Yi Yun era tornato e il suo gruppo era sano e salvo, era davvero contenta.

“Allora… lasciate che vi spieghi tutto…”

Il discorso di Jiang Xiaorou fu breve e semplice. Presto spiegò tutto quello che era successo.

Quando menzionò come la Luna di Sangue aveva distrutto una grande quantità di note storiche decine di milioni di anni fa, nascondendo cos’era successo un tempo e facendo perdere grandi quantità di eredità, i membri dell’Unione del Sangue Celesti si riempirono di incredulità.

Anche se ora sapevano che la Luna di Sangue era malvagia, trovavano difficile credere agli eventi storici accaduti decine di milioni di anni fa. Stentavano ad accettare che l’animosità tra due razze era dovuto ad un motivo che stravolgeva ogni loro pregiudizio.

Era vero?

“Sta a voi se crederci o no. Ho finito di spiegare e dovreste andare. Tornate nelle vostre rispettive fazioni e provate a convincere i vostri Anziani e Grandi Anziani. Non dovrebbe essere difficile soverchiare la Luna di Sangue se radunate le forze del mondo Tian Yuan.”

“Inoltre, potreste non sapere che la tesoreria creata dalla Luna di Sangue nell’Unione del Dao Celeste è solo una piccola porzione della sua eredità. Decine di milioni di anni fa, la civilizzazione marziale del mondo Tian Yuan è stata quasi distrutta da quell’enorme guerra. La Luna di Sangue allora era ancora più potente. Hanno perso grandi membri d’élite durante quel conflitto.”

“Tuttavia, i loro membri d’élite possono essere morti, ma le ricchezze che hanno accumulato sono rimaste.”

“Eredità, pillole, reliquie, e altro ancora. Decine di milioni di anni fa, c’è stata un’era di distruzione. Molte grandi fazioni sono state annientate e grandi porzioni delle loro ricchezze accumulate sono cadute nelle mani della Luna di Sangue. Se non fosse così, come credete che la Luna di Sangue sia così ricca da offrirvi ricompense o dare doni a varie fazioni nel mondo Tian Yuan, così da conquistare il vostro favore?”

Le parole di Jiang Xiaorou erano allettanti e li fecero riflettere. Gli sguardi di molte persone si accesero.

Sì! Le fondamenta dell’Alleanza Marziale erano incredibilmente profonde!

Anche se l’Alleanza Marziale era una grande fazione, la gente non pensava fosse molto più potente di organizzazioni come la setta del Fuoco Li, il clan Shen Tu o la famiglia Li.

Erano passati solo sette anni da quando l’Alleanza Marziale era ascesa all’improvviso e aveva impressionato la gente con la sua immensa forza.

E, pensandoci con attenzione, gran parte del loro potere era dovuto alle loro ricchezze, mentre alla fine i loro esperti principali erano uno o due!

Era per via della sua grande eredità che la gente aveva pensato che fossero potenti!

Analizzandone la forza, a parte il capo dell’Alleanza Marziale e il suo braccio destro e sinistro, gli altri superiori dell’Alleanza Marziale non erano molto più potenti dei loro Grandi Anziani.

Allora come poteva una fazione del genere aver ottenuto così tante ricchezze e antiche eredità?

Specialmente tecniche come quelle della reincarnazione del dao celeste o le pillole della Longevità, superavano completamente le capacità della civilizzazione delle arti marziali del mondo Tian Yuan al momento.

La spiegazione di Jiang Xiaorou di come l’Alleanza Marziale aveva derubato tutto aveva senso!

Se avessero ottenuto quelle immense ricchezze e antiche eredità…

Solo pensarci li riempì di entusiasmo.

E se avessero potuto scegliere liberamente da una grossa tesoreria che aveva radunato grandi quantità di eredità e ricchezze accumulato nell’arco di decine di milioni di anni?

Un giovane sulla ventina gridò con fervore: “Fata Jiang ha ragione. La Luna di Sangue ha accumulato ricchezze derubando il mondo Tian Yuan. Dovremmo annientarla e riprendercele. Così potremmo spingere le frontiere marziali del mondo Tian Yuan al prossimo stadio!”

“Giusto, e pensare che la Luna di Sangue ha controllato l’Alleanza Marziale per ingannarci. Dev’essere annientata. I tesori che ha derubato dovrebbero essere restituiti a tutti! Quando accadrà, il mondo Tian Yuan inizierà una nuova epoca d’oro delle arti marziali!”

Fecero eco molti membri dell’Unione del Sangue Celeste. Le loro voci sembravano perfino avere un tono da giustiziere.

Tuttavia, Yi Yun sapeva molto bene che erano pieni di avidità.

L’Alleanza Marziale in origine era un’organizzazione ortodossa. Visto che era potente e misteriosa, nessuno osava desiderare le sue ricchezze. Anche se qualcuno l’avesse fatto, sarebbe stato molto difficile spingere il resto del mondo Tian Yuan a cooperare con loro.

Tuttavia la situazione era diversa adesso, considerando quanto era vantaggioso approfittarsi della situazione. I membri dell’Unione del Sangue Celeste non potevano confermare la veridicità delle parole di Jiang Xiaorou, ma era già certi che la Luna di Sangue fosse malvagia.

Era naturale annientare il male. Inoltre la fazione malvagia possedeva enormi ricchezze!

Anche se ne avevano parlato come una restituzione fatta per tutti, chi non avrebbe voluto ottenerla tutta per sé?

Jiang Xiaorou stava sfruttando la loro avidità per distogliere ogni dubbio nei suoi confronti.

Questo metodo chiaramente fu molto efficace.

La ricchezza di un uomo sarebbe stata la sua rovina perché avrebbe causato avidità negli altri. Inoltre la Luna di Sangue stessa era colpevole.

“Non possiamo perdere altro tempo. Andiamo!”

“Dovremmo agire separatamente. Trasmettete le informazioni lungo il tragitto, così che ogni fazione compaia. Possono attaccare la Luna di Sangue e venirci a prendere allo stesso tempo.”

“Il mio clan è accanto alla città marziale celeste. Potrei chiedere al mio clan di mandare i suoi membri d’élite per attaccare la città marziale celeste, impedendo alla Luna di Sangue di avere tempo per darci la caccia.”

Mentre parlavano, i membri d’élite diedero addio a Yi Yun e a Jiang Xiaorou, volando in ogni direzione. Mentre volavano, ruppero i loro amuleti di trasmissione della voce o tavolette di giada!

Si formarono arcobaleni di luce che trasmisero ogni sorta di informazione…


