---
title: Capitolo 665 - Assediare l’Alleanza Marziale
pubDate: 2024-06-07T01:46:59.577Z
tags:
    - tmw
---


Nell’ultima decade, varie grandi fazioni avevano accettato istintivamente l’Alleanza Marziale come il capo del mondo Tian Yuan. Dopotutto possedeva gli oggetti che desiderava. Sia le pillole della Longevità che le loro antiche eredità riempivano di invidia le fazioni che si fingevano così antiche.

In tali circostanze, non c’era motivo di dubitare dell’autorità dell’Alleanza Marziale.

La gente aveva anche accettato il motivo dato dall’Alleanza Marziale per giustificare la sua ascesa. Pensavano che l’Alleanza Marziale avrebbe guidato il mondo Tian Yuan per superare l’imminente calamità e permettere alla civilizzazione delle arti marziali di tornare agli antichi giorni di gloria.

E oggi, molte fazioni stavano ancora considerando quali doni avrebbero dovuto mandare all’Alleanza Marziale alla cerimonia del tè che si sarebbe tenuta tra un mese. Tuttavia, all’improvviso ricevettero una trasmissione della voce dai loro rispettivi membri della giovane generazione.

Le tavolette di giada capaci di mandare trasmissioni a lunga distanza erano estremamente costose e potevano essere usate solo durante un’emergenza, e non in modo frivolo. Le varie grandi fazioni trattavano con molta serietà messaggi del genere, così, quando finirono di sentirlo, rimasero completamente sbalorditi.

Le descrizioni riguardo all’Alleanza Marziale nelle tavolette di giada li allarmarono!

Molti membri dell’Unione del Sangue Celeste avevano suggerito ai loro clan di allearsi con le fazioni vicine per attaccare. Finché si fossero coalizzati tutti, l’Alleanza Marziale non avrebbe potuto competere con loro.

Naturalmente, l’attacco doveva essere fatto con una velocità fulminea. Sennò, le altre fazioni l’avrebbero attaccata per prima, impedendo loro di ottenere i tesori nascosti nell’Alleanza Marziale.

Assediare l’Alleanza Marziale?

Derubarla di ogni risorsa e ricchezza?

Le informazioni delle tavolette di giada erano troppo scioccanti, così anche se erano notizie trasmesse dai membri della loro giovane generazione, molti superiori di queste grandi fazioni non ne poterono accettare immediatamente il contenuto.

Molte fazioni prima scelsero di monitorare la situazione. Contattarono di nascosto organizzazioni con cui avevano rapporti amichevoli e, dopo uno scambio di informazioni, vennero a sapere che tutti i membri dell’Unione del Sangue Celeste avevano trasmesso messaggi simili alle loro fazioni. Erano stati davvero vittime di un complotto della Luna di Sangue!

Visto che era una questione di grande importanza, molte grandi fazioni alleate cominciarono ad agire. Si radunarono a discutere della tempesta che stava per accadere.

Durante la storia, erano esistite grandi fazioni che erano riuscite a dominare il mondo, ma per via di vari motivi, erano state assediate al picco della loro potenza, facendole crollare nell’arco di una notte!

E in confronto alle grandi fazioni che erano apparse e perite in passato, l’Alleanza Marziale non sembrava molto più potente.

Due giorni dopo, le fazioni più a nord avevano accolto i loro discepoli dell’Unione del Dao Celeste. Queste persone si erano travestite e avevano usato formazioni di teletrasporto per tornare indietro precipitosamente, senza fermarsi giorno e notte.

Quando lo descrissero di persona, diedero informazioni più chiare rispetto a quelle contenute nelle tavolette di giada. Visto che più di cento membri dell’Unione del Sangue Celeste avevano confermato all’unanimità la questione, non poteva essere falso.

Tuttavia le grandi fazioni del mondo Tian Yuan si rifiutarono di credere facilmente alle descrizioni fornite dalla razza della Desolazione.

La divisione tra “noi” e “loro” era ancora inconciliabile nei loro cuori.

Potevano ignorare temporaneamente la razza della Desolazione. Inoltre non avevano bisogno di considerare di cooperare con loro. Molte delle fazioni del mondo Tian Yuan avevano intenzione di annettere l’Alleanza Marziale.

Una volta che un’organizzazione così antica fosse stata distrutta, chissà quanti tesori avrebbe lasciato, così era sufficiente insorgere contro di loro.

Le fazioni iniziarono a formare di nascosto alleanze. Mentre venivano stabilite sempre più alleanze, molte fazioni mandarono i guerrieri più potenti delle loro fazioni per assicurarsi che la guerra finisse a loro favore.

Fallire non era un’opzione! Anche se l’Alleanza Marziale era un’organizzazione un po’ più grande, attaccarla avrebbe dato alla gente la sensazione che fosse una rivolta per usurpare potere.

Alla fine, alcuni non poterono trattenersi ulteriormente.

Una sera, nella montagna della grande spada, in lontananza ad ovest, più di mille guerrieri caricarono in formazione.

Questi guerrieri sembravano puntini neri all’orizzonte, ma aumentarono di dimensioni con una velocità allarmante. In meno di un minuto, erano già arrivati di fronte alla montagna della grande spada.

Queste persone indossavano varie uniformi, indicando chiaramente che provenivano da fazioni diverse.

Dopo che arrivò il primo gruppo, giunsero più di mille guerrieri da nord.

Lungo il viaggio, si erano messi in formazioni da battaglia. Queste formazioni da battaglia erano l’abilità principale delle loro fazioni. I discepoli responsabili della loro creazione si erano allenati per anni e così potevano fare un ottimo lavoro di squadra.

In seguito, i guerrieri delle varie fazioni accorsero uno dopo l’altro da altre direzioni.

Presto la montagna della grande spada fu circondata!

In effetti, la guerra contro l’Alleanza Marziale era stata pianificata per giorni. Molte fazioni stavano monitorando la situazione. Così, quando la prima fazione fece la sua mossa, anche le altre arrivate in tempo intervennero!

Così qualche migliaio di persone si era radunato velocemente attorno alla montagna della grande spada dell’Alleanza Marziale!

L’aura terrificante sobbolliva all’orizzonte mentre raggi divini calavano dal cielo. Tra l’esercito di persone c’erano molti vecchi mostri, che prima erano in isolamento, di varie grandi fazioni.

Questi vecchi mostri avevano già rinunciato alla loro autorità e invece coltivavano in isolamento, per tentare di allungare le loro vite. Sarebbero intervenuti solo se il loro clan fosse stato in pericolo o durante avvenimenti importanti.

E ora, il motivo per cui molti di loro si erano presentati non era solo per il futuro dei loro clan, ma per le pillole della Longevità estremamente allettanti. Era un motivo sufficiente per interrompere il loro isolamento.

Erano apparsi più di dieci vecchi mostri di questo livello.

Il qi vitale del mondo divampò impetuoso nel cielo e nella terra.

Questi patriarchi o grandi anziani, che erano rimasti in isolamento per lunghi periodi di tempo, mostravano tutti espressioni serie, come se stessero affrontando un nemico formidabile.

Non sapevano quanto era potente il capo dell’alleanza. Secondo ciò che aveva detto la razza della Desolazione, era nato decine di milioni di anni fa ed era una persona terrificante che si era reincarnata fino ad ora.

Ci sarebbero voluti molti sforzi per battere una persona del genere. Era anche possibile che perissero se fossero stati incauti.

“Cari fratelli coltivatori, siete radunati qui per distruggere la mia Alleanza Marziale?”

Un uomo vestito di grigio apparì.

Mentre le varie grandi fazioni si stavano preparando ad assediarli, l’Alleanza Marziale aveva già scoperto le loro intenzioni.

Tuttavia non aveva fatto nulla nonostante l’avesse scoperto. L’ambiente attorno all’Alleanza Marziale era monitorato, così se avessero scelto di abbandonare il loro quartier generale e scappare, sarebbe stato come dire alle grandi fazioni del mondo Tian Yuan che avevano paura. Il risultato sarebbe stato ancora più disastroso. Forse sarebbero stati attaccati durante il loro tentativo di fuga.

Una maggioranza dell’Alleanza Marziale erano solo sottoposti, non sapevano dell’esistenza della Luna di Sangue e ne erano stati tenuti all’oscuro.

Tuttavia c’era anche una considerevole quantità di persone che erano veri membri della Luna di Sangue.

Queste persone erano il nucleo dell’Alleanza Marziale.


