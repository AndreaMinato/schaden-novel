---
title: Capitolo 668 - Seme del Dao rompe le Fondamenta Yuan
pubDate: 2024-06-07T04:46:59.578Z
tags:
    - tmw
---


Per Yi Yun, il regno mistico della Grande Imperatrice era un rifugio assolutamente sicuro.

Il regno mistico era completamente sigillato e Yi Yun poteva controllare liberamente le sue entrate e uscite. Così, senza il suo consenso, era impossibile per la Luna di Sangue accederci. Era un mondo che apparteneva a lui.

“Sono i resti lasciati dall’antica Grande Imperatrice…?”

A decine di migliaia di metri d’altezza, c’era un piccolo arco che assomigliava ad una finestra fluttuante. Jiang Xiaorou era lì a guardare i ponti che sembravano galleggiare a mezz’aria come fiocchi.

I ponti conducevano ad un mondo misterioso avvolto dalla nebbia. E Jiang Xiaorou poteva percepire l’aura antica e la vastità di quel mondo.

Jiang Xiaorou sapeva già che Lin Xintong e Yi Yun avevano sperimentato le prove di questo regno mistico più di sette anni fa. Yi Yun aveva anche camminato per quei ponti, superando una varietà di sfide.

Alla fine, Yi Yun e Lin Xintong avevano ottenuto l’eredità lasciata dall’antica Grande Imperatrice nella torre dell’Avvento Divino.

Yi Yun le aveva riferito solo una breve descrizione delle prove, ma Jiang XIaorou sapeva che doveva essere stato pericoloso visto che erano entrati spettri Yin.

“Entriamo.”

Yi Yun condusse Jiang Xiaorou e Lin Xintong in una piazza di pietre nere. In passato, era stato il posto dove si ergeva la torre dell’Avvento Divino, ma ormai era stata già portata via da Yi Yun.

Con un pensiero, una piccola pagoda a sei piani volò fuori dal dantian di Yi Yun.

La piccola pagoda roteò a mezz’aria e si espanse rapidamente, facendola sembrare un pilastro celeste.

L’enorme pagoda atterrò sulla piazza di pietra nera, mentre loro tre sotto sembravano piccoli come vermi di fronte ad un albero divino torreggiante.

Yi Yun e le due donne entrarono mano nella mano nella torre dell’Avvento Divino.

Dopo che Yi Yun aveva ottenuto l’eredità della Grande Imperatrice, era sicuro che anche Jiang Xiaorou potesse accedervi e diventare più potente.

Anche se Jiang Xiaorou aveva una stirpe particolare, il suo punto di forza era rappresentato sopratutto dalla sua capacità di controllare le bestie della desolazione. In termini di fisico, era ancora inferiore rispetto a Yi Yun e a Lin Xintong.

Per i guerrieri, l’aspetto più importante naturalmente era la propria forza.

“Sorella Xiaorou, nel primo e nel secondo piano della torre ci sono formazioni visive di battaglie lasciate da antenati, insieme a grandi quantità di manuali e tecniche mistiche. Entrerò in isolamento insieme a Lin Xintong ora. Dopo che leggerai questi manuali e otterrai altre ispirazioni, ti trasmetterò le parti principali del Sutra del Cuore della Grande Imperatrice.”

Il sutra era il pezzo più importante dell’eredità lasciata dall’antica Grande Imperatrice. Dato che era un’eredità, doveva essere trasmessa. Anche Yi yun aveva la responsabilità e i requisiti per passarla ad altre persone.

Aveva scelto Jiang Xiaorou come ulteriore erede del Sutra del Cuore della Grande Imperatrice perché credeva che avrebbe reso onore alla tecnica.

Anche se il fisico e il sangue di Jiang Xiaorou propendevano per lo Yin e la morbidezza, non aveva meridiani naturalmente scollegati. Naturalmente non sarebbe stata veloce come Lin Xintong nel coltivare il sutra.

“Va bene.” Jiang Xiaorou guardò Yi Yun per un po’ con contentezza. Senza di lui, sarebbe stata davvero confusa sul da farsi.

Jiang Xiaorou entrò nel primo piano della torre, mentre Yi Yun e Lin Xintong si diressero verso il quinto, dov’erano le stanze piene di ghiaccio e fuoco. In passato avevano trascorso sei anni qui.

“Iniziamo.”

“Va bene.”

Lin Xintong si tolse piano il suo abito bianco senza macchie. Poi si sedette davanti a Yi Yun ed entrò in contatto con lui…

Mentre Lin Xintong aveva coltivato con impegno nelle Divine Lande Selvagge, Yi Yun era entrato nell’Unione del Dao Celeste. La loro separazione era durata per sei mesi, ma ora si erano riuniti. Quando abbracciò Yi Yun, Lin Xintong provò un senso di pienezza che le mancava da molto.
Era una donna molto indipendente e non era abituata a contare sugli altri. Tuttavia, mentre aveva coltivato incessantemente nelle Divine Lande Selvagge, aveva fronteggiato la luna fredda e le sconfinate pianure desolate da sola. A volte le aveva fatto sentire un senso di vuoto, come se avesse bisogno di qualcosa per riempire il suo cuore.

Lin Xintong lentamente si era resa conto che era il suo desiderio di rivedere Yi Yun. Era una sensazione lieve, ma aveva continuato ad assillarla, senza poterla ignorare.

Ora, mentre lo riabbracciava e sentiva la sua presenza e il suo respiro, quel vuoto stava cominciando a colmarsi lentamente.

Lin Xintong non era molto capace ad esprimersi. Si limitò ad abbracciare Yi Yun e ad ascoltare il suo cuore in silenzio.

Anche Yi Yun abbracciò Lin Xintong e aveva la sensazione che le sue braccia lisce fossero rinfrescanti come acqua di sorgente. Non stava pensando a nulla, né stava considerando la Luna di Sangue o al suo futuro, figuriamoci considerare di coltivare.

Anche così, l’energia Yin Yang stava circolando automaticamente tra i due.

Lin Xintong e Yi Yun non la stavano controllando.

I due avevano svuotato completamente le loro menti, lasciando che l’energia Yin Yang scorresse naturalmente e questo ordine naturale era l’armonia più grande tra le leggi del Dao Celeste.

Questo perché la circolazione dell’energia Yin Yang era composta dal Dao Celeste stesso.

E mentre i loro cuori si avvicinavano, permetteva al puro Yang e al puro Yin di armonizzarsi alla perfezione.

Mentre lo Yin e lo Yang convergevano, si formò un’immagine Taiji nella stanza. Era un simbolo che si era formato naturalmente per via dell’interazione tra l’energia.

Senza accorgersene, i due erano entrati in uno stato etereo di “nessuna legge, nessuna forma, né vuoto, né ego”.

Ogni cellula nei loro corpi sembrava possedere vita propria mentre respirava automaticamente qi vitale del mondo. La coppia era diversa dagli altri guerrieri che usavano i loro punti di agopuntura per assorbire energia e trasmetterla nei loro corpi tramite i meridiani.

Mentre si abbracciavano, venivano temprati dall’energia, senza lasciare una singola impurità.

Non si accorgevano di quanto tempo passava, sentivano solo l’energia Yin Yang che si accumulava costantemente nei loro corpi.

Lentamente arrivarono alla loro massima capacità dei loro rispettivi dantian.

Le fondamenta Yuan nei loro dantian fu compressa più volte.

Tuttavia, il resto del qi vitale del mondo era troppo denso al punto da diventare una foschia sopra le fondamenta Yuan.

Allo stesso tempo, le ispirazioni nomologiche possedute da Yi Yun e da Lin Xintong si radunarono lentamente, formando rune del mondo. Queste rune poi si radunarono insieme per creare nuvole.

Quando la densità di qi vitale raggiunse il suo apice, non poté più rimanere sospesa in uno strato di nuvole e cominciò a precipitare sotto forma di pioggia.

Le gocce di qi vitale nutrirono le fondamenta Yuan.

Queste gocce lentamente si insinuarono nelle fondamenta Yuan, fino ad arrivare al Seme del Dao sepolto all’interno.

Il Seme del Dao veniva nutrito dalla pioggia di qi vitale che proveniva dalle nuvole delle leggi.

Il Seme del Dao nelle loro fondamenta Yuan fu rinvigorito dalla pioggia d’energia e iniziò a germogliare.

Un alberello cristallino spuntò dall’esterno del seme mentre cominciava a crescere verso l’alto poco a poco.

Il piccolo alberello era trasparente come un cristallo, ma sulla sua superficie erano incise rune nomologiche, facendolo sembrare estremamente misterioso.

Mentre il suolo delle fondamenta Yuan veniva spinto lentamente dall’alberello, questa breccia nelle fondamenta Yuan era conosciuta come Apertura Yuan.

Una volta che il Seme del Dao fosse germogliato appieno, Yi Yun e Lin Xintong sarebbero entrati ufficialmente nello stadio dell’Apertura Yuan.


