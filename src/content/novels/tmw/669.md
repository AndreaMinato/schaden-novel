---
title: Capitolo 669 - Ottenere l’Apertura Yuan
pubDate: 2024-06-07T05:46:59.578Z
tags:
    - tmw
---


Nella torre dell’Avvento Divino, Yi Yun e Lin Xintong si dimenticarono del passaggio del tempo mentre si stringevano in un caloroso abbraccio.

Avanzare allo stadio dell’Apertura Yuan richiedeva un’immensa quantità di qi vitale. Questa quantità di qi vitale non poteva essere contenuta completamente nei loro Dantian e invece doveva essere accumulata per un periodo di tempo prolungato. I guerrieri ordinari di solito avevano trascorso dieci o anche venti anni solo per raggiungere l’Apertura Yuan.

Nelle fondamenta Yuan di Lin Xintong e di Yi Yun, il germoglio del Seme del Dao continuò a crescere sotto il costante nutrimento del qi vitale, diventando ancora più alto.

Attorno ai due c’era un denso qi vitale. Sopra le loro teste si era formata una nuvola di qi vitale e di leggi. L’immagine del germoglio del Seme del Dao apparì nei loro Dantian e sembrò avvolgere i due.

Yi Yun e Lin Xintong parevano svilupparsi e crescere insieme ad un piccolo mondo appena apparso. I loro corpi erano come rocce primordiali che donavano la vita. Ogni respiro e battito cardiaco condizionava la frequenza con cui il mondo cresceva.

I loro rispettivi alberi del Seme del Dao aumentavano di dimensioni, seguendo i loro respiri. Estesero le loro tenere foglie, respirando qi vitale del mondo. Dopo un po’ di tempo, il germoglio era maturato lentamente in un alberello.

L’Apertura Yuan di molte persone sarebbe arrivata solo ad un punto del genere. Il loro albero del Seme del Dao avrebbe speso ogni energia solo per avanzare di stadio, così la loro crescita si sarebbe fermata.

Tuttavia Yi Yun e Lin Xintong progredirono molto di più.

Continuarono ad occhi chiusi.

Nel mondo nei loro corpi, tutte le nuvole si erano radunate, facendo apparire fulmini tonanti. Sembrava che fosse calata l’apocalisse in mezzo alla serenità di un paradiso immortale.

E in questo mondo apocalittico, quell’alberello non mostrò paura di fronte ai fulmini, né fu sradicato dalle raffiche devastanti. Invece iniziò a crescere rapidamente.

Trenta centimetri, sessanta centimetri, un metro, tre metri, sei metri!

Il germoglio era diventato un grosso albero e le sue foglie divennero ancora più lussureggianti. Ogni foglia aveva una forma diversa, alcune sembravano piccoli calderoni, altre parevano spade oppure otto trigrammi.

Anche se l’albero del Seme del Dao di Yi Yun era già alto due piani, in realtà era ancora piccolo.

Le dimensioni iniziali avrebbero determinato quanto sarebbe potuto arrivare in alto in futuro.

L’albero del Seme del Dao poteva crescere cento, mille, o anche diecimila volte tanto finché non fosse svettato tra le nuvole, formando un percorso che portava al cielo.

<em>Boom! Boom!</em>

Una saetta brillò, colpendo l’albero del Seme del Dao.

E in quel momento, due ombre emisero grida acute mentre apparivano dall’interno del corpo di Yi Yun.

Una era il Corvo Dorato e l’altra era la Nove Neonati.

Queste due immagini illusorie volavano attorno ai due grandi alberi che si intrecciavano, per poi caricare verso le nuvole, per affrontare i fulmini.

Yi Yun e Lin Xintong coltivavano il Sutra del Cuore della Grande Imperatrice insieme. Lui praticava il puro Yang e l’altra il puro Yin, ma nonostante questo, potevano aiutarsi l’un l’altro mentre avanzavano allo stadio dell’Apertura Yuan. Anche i loro alberi del Seme del Dao si erano intrecciati.

Erano legati, ma separati, indipendenti.

Un fiore di loto bianco come la neve volò fuori dal corpo di Lin Xintong. Fluttuò a mezz’aria e vorticò attorno a due grandi alberi, emanando costantemente un’aura gelida protettiva.

I due alberi sembravano ergersi al centro del mondo.

Il Corvo Dorato e la Nove Neonati volavano in cerchio attorno al tronco dell’albero, mentre il fiore di loto iniziava a fiorire per la chioma.

Ogni foglia era formata da qi vitale come risultato dell’abbondante energia presente. Finché l’albero del Seme del Dao non fosse morto, avrebbe procurato costantemente qi vitale alle foglie.

Yi Yun aprì gli occhi, che sembravano brillare illuminati da saette e fiamme. Quando si stiracchiò, le sue giunture emisero un rumore che assomigliava ad un tuono soffocato.

In quel momento anche Lin Xintong aprì gli occhi. Il suo sguardo assomigliava ad un lago profondo e si potevano scorgere fiori di loto sopra di esso. La sua aura era estremamente sacra che qualsiasi creatura vivente che l’avesse vista si sarebbe vergognata di fronte a lei.

Lo stadio dell’Apertura Yuan! Yi Yun strinse i pugni mentre sperimentava un’ondata di qi vitale!

Da questo momento in avanti, a parte aumentare la sua forza, solo questo livello gli avrebbe permesso di entrare tra i ranghi dei migliori guerrieri del mondo Tian Yuan.

Inoltre questo stadio garantiva una vita lunga, avanzare allo stadio dell’Apertura Yuan era come rinascere. L’albero del Seme del Dao nei loro corpi era un riflesso dei loro arti e le vene delle loro foglie rappresentavano i loro meridiani. Così, perfino il guerriero all’Apertura Yuan più debole sarebbe vissuto almeno diecimila anni. E chi era al picco di questo stadio poteva raggiungere perfino decine di migliaia di anni.

Mentre l’albero del Seme del Dao assorbiva e produceva qi vitale del mondo, il suo proprietario avrebbe ricevuto una quantità di energia quasi illimitata.

Inoltre gli alberi del Seme del Dao creati da Yi Yun e da Lin Xintong erano ancora più terrificanti. Erano stati sconvolgenti dal momento in cui erano apparsi e avevano già formato l’immagine illusoria di un piccolo mondo.

“Probabilmente ci sono voluti due o tre anni per fare questi progressi…” Yi Yun aiutò con delicatezza Lin Xintong a indossare i suoi vestiti mentre parlava.

Era necessario molto tempo per avanzare allo stadio dell’Apertura Yuan.

Impiegare dieci anni era già considerato veloce. Chi aveva meno talento sarebbe dovuto restare in isolamento per venti o anche trent’anni.

Questo perché il Seme del Dao richiedeva un lungo periodo di tempo per crescere.

Figuriamoci un albero, per un filo d’erba ci voleva un anno di tempo per germogliare e appassire.

E la maggior parte dei guerrieri non accumulava abbastanza qi vitale nelle fondamenta Yuan. Dopo che l’albero del Seme del Dao germogliava, il primo mese avrebbe fatto esaurire tutto il loro qi vitale. La crescita futura dell’albero del Seme del Dao sarebbe dipesa dalle sue riserve.

Durante questo periodo, se ad una persona fosse mancato qi vitale e le sue fondamenta fossero state insufficienti, c’erano molte possibilità che fallisse. Il germoglio sarebbe appassito a causa della mancanza di energia. Poi il guerriero sarebbe dovuto ripartire da capo.

Nessuno nel mondo Tian Yuan si sarebbe potuto permettere un fallimento del genere, sarebbe stato come distruggere il proprio percorso di arti marziali.

Questo era il motivo per cui la maggior parte dei membri della giovane generazione nel mondo Tian Yuan avrebbero scelto di non avanzare allo stadio dell’Apertura Yuan. Si sarebbero fermati al picco del Seme del Dao fino a cinquanta o sessant’anni. A volte alcuni avrebbero atteso fino a cento anni.

Questo perché la quantità di tempo necessaria ad avanzare di stadio era troppo lunga e il processo era troppo difficile. Senza aver consolidato fondamenta e ispirazioni nomologiche sufficienti, non avrebbero osato iniziare il processo.

Tuttavia, prima di andare in isolamento, Lin Xintong e Jiang Xiaorou avevano già informato rispettivamente la famiglia Lin e la razza della Desolazione di rimanere in allerta e conservare le proprie forze.

“Usciamo.” Disse Yi Yun mentre guardava Lin Xintong negli occhi.

Al sesto piano della torre dell’Avvento Divino, Jiang Xiaorou era seduta in una piccola capanna in una foresta di bambù. Un’aura antica aleggiava attorno al suo corpo e sulle piattaforme di legno di fronte a lei c’erano parti del Sutra del Cuore della Grande Imperatrice.

Yi Yun si era svegliato solo una volta negli ultimi tre anni, per trasmettere il sutra a Jiang Xiaorou.

Jiang Xiaorou aveva un’ottima percezione. Aveva impiegato due anni per superare i primi cinque piani della torre e aveva finito di leggere tutto il materiale canonico. Aveva anche scelto alcuni manuali che si addicevano al suo percorso di coltivazione.

Jiang Xiaorou, che era stata riconosciuta dal Sacro Spirito e possedeva la migliore stirpe della razza della Desolazione, era un genio impareggiabile. Inoltre, nell’enorme collezione del Lord dello Yang Azzurro, c’erano molti manuali canonici che non erano rivolti agli esseri umani. Non c’erano tecniche del genere tra la razza della Desolazione, così quando li aveva notati, Jiang Xiaorou naturalmente ne era stata contenta.

Oggi, Jiang Xiaorou percepì qualcosa e aprì gli occhi.

Nel momento in cui aprì gli occhi, il suo corpo emise un’aura estremamente sacra.

La capanna nella foresta di bambù era coperta da neve perenne, ma quando l’aura la attraversò, fu come una brezza gentile che sciolse il ghiaccio immediatamente. Si formò erba lussureggiante e sbocciarono dei fiori.

Jiang Xiaorou era seduta in mezzo ai fiori mentre sorrideva, assomigliava ad una fata uscita dalla foresta. Pareva l’incarnazione della creazione più pura e bella formata dal cielo e dalla terra. Chiunque la vedesse avrebbe provato calore e ammirazione.

“Siete avanzati entrambi allo stadio dell’Apertura Yuan.” Mentre guardava Yi Yun e Lin Xintong, che erano apparsi di fronte a lei, Jiang Xiaorou percepì le loro aure e rivelò uno sguardo contento.

Erano avanzati di stadio in soli tre anni, dimostrando il loro talento assoluto. L’aura che emanavano era straordinaria. Mentre erano mano nella mano, sembravano una coppia da sogno.

Yi Yun guardò Jiang Xiaorou e sorrise: “Anche tu sei avanzata di livello, sorella Xiaorou.”

L’aura di Jiang Xiaorou aveva un’aria antica. Visto che la coltivazione della razza della Desolazione era diversa da quella umana, Jiang Xiaorou non poteva essere considerata una guerriera dell’Apertura Yuan, ma era ad uno stadio simile.

“Usciamo?” Chiese Jiang Xiaorou.

“Sì, il mondo esterno è mutevole. Ora che siamo già avanzati di stadio, è il momento di lasciare il regno mistico della Grande Imperatrice.” Disse Yi Yun.

“Mi chiedo com’è la situazione ora.” Lo sguardo di Lin Xintong rivelò una traccia di preoccupazione.

Quando erano entrati in isolamento, il capo dell’alleanza era già scomparso. Non si sapeva cosa avesse fatto negli ultimi due-tre anni.


