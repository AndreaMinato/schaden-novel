---
title: Capitolo 67 - Nascondere il Segreto
pubDate: 2023-07-13T14:09:48.029Z
tags:
    - tmw
---


Il patriarca ignorò completamente Zhao Tiezhu. Era anziano e sapeva quali erano i suoi limiti. Chiese con preoccupazione: “Dottore, come sta?”

Le conoscenze mediche del medico a piedi scalzi erano scarse, così nemmeno lui aveva capito cos’era successo. Il ciarlatano fu colto dal panico ed era rimasto sbalordito dalla domanda del patriarca.

Cosa poteva saperne?

“La situazione… non ne capisco molto, gli darò una prescrizione. Le fondamenta del giovane maestro sono solide ed è forte, dovrebbe… stare bene…”

“Sei sicuro che starà bene? Che il giovane maestro sia avanzato di stadio, indebolendo il suo corpo, e che ci sia stato un contraccolpo a causa del qi vitale? Dovrebbe riprendersi presto allora, vero?”

“Questo…” Il ciarlatano non osò garantirlo. La sua fronte era piena di sudore, ma si ricompose con un sospiro: “Tutto dipenderà dalle condizioni future del giovane maestro. Lasciate che prenda la ricetta prescritta e fatelo dormire. Domani dovremmo poterlo capire, domani.”

Il ciarlatano aveva appena detto un po’ di stupidaggini che erano l’equivalente di non dire niente. Per quanto riguardava Yao Yuan, si accigliò e si avvicinò al patriarca per sussurrargli un po’ di parole nell’orecchio.

“Cos’hai detto?!”

Dopo aver sentito le parole di Yao Yuan, sussultò: “Hai detto che Chengyu non è riuscito ad avanzare di stadio?”

Il patriarca lo mormorò piano perché era una questione della massima importanza. Non voleva che questa notizia si diffondesse.

“Mmh… dovrebbe essere un fallimento nell’avanzare e questo è risultato in un contraccolpo di energia. Può essere dovuto alla rabbia questo risultato…” Yao Yuan aveva scelto le sue parole saggiamente per non agitare il patriarca.

Ma queste parole frastornarono il patriarca.

“Come può essere?” Zhao Tiezhu che era estremamente calmo divenne ansioso dopo aver sentito le parole di Yao Yuan.

Ma Yao Yuan gli lanciò uno sguardo severo, zittendolo.

Sapeva che l’esperienza di Yao Yuan era straordinaria. Yao Yuan era avanzato allo stadio del Sangue Viola in precedenza, così non poteva aver detto una cavolata, doveva essere vero!

Il giovane maestro Lian aveva davvero fallito?

Vedendo che Lian Chengyu respirava a stento, incosciente, Zhao Tiezhu non poté più illudersi.

“Chengyu ah…” Il patriarca sembrò invecchiare di colpo di otto anni mentre si accovacciò per sostenere Lian Chengyu.

Vedendo la folla avvicinarsi, il patriarca disse frettolosamente e piano alla gente attorno: “Il fallimento di Chengyu dev’essere tenuto segreto… non può essere annunciato…”

La voce del patriarca era debole. Sia il raffinamento delle ossa della desolazione che l’avanzamento di Lian Chengyu erano eventi della massima importanza ed erano profondamente legati con il prestigio e la reputazione della classe dirigente

Cosa avrebbe pensato la tribù se avesse saputo del fallimento di Lian Chengyu, dati tutti gli sforzi che avevano fatto per ottenere essenza delle ossa della desolazione e le vite dei deboli e dei vecchi che avevano sacrificato?

Che prestigio sarebbe rimasto loro, come avrebbero governato il clan in futuro?

Inoltre tutto il bestiame era stato macellato, la montagna delle erbe era stata prosciugata e non erano rimaste più razioni nel deposito. In una situazione del genere, se la tribù aveva saputo che non solo Lian Chengyu aveva fallito, ma aveva anche vomitato sangue, non si sarebbe rivoltata?

Stavano tutti sperando che Lian Chengyu migliorasse il loro futuro!

“Portate Chengyu nel cortile. Personale estraneo non si deve avvicinare!” Disse il patriarca con tono duro e un’espressione cupa.

“Allora… allora cosa dovremmo dire alla gente?” Chiese perplesso Zhao Tiezhu.

“Riferisci loro che Chengyu è avanzato allo stadio del Sangue Viola, ma che è rimasto ferito dall’energia violenta delle ossa della desolazione. Dovrà riprendersi per pochi giorni!”

Il patriarca decise di nascondere il segreto e di rimandare ogni questione finché Chengyu non si fosse ripreso.

Mentre il clan era diventato frenetico e i superiori della tribù si stavano agitando, Yi Yun stava accendendo un fuoco tra le montagne posteriori. Oh, stava grigliando ali di pollo.

Yi Yun canticchiava mentre grigliava.

Era una parodia di una canzone nello in “Flirting Scholar”, quando era stato sorpreso a mangiare ali di pollo mentre sarebbe dovuto essere sul letto di morte.

“Adoro le ali di pollo. Adoro sopratutto le ali di pollo grigliate! Adoro sopratutto le ali di pollo Hong Shao!”

Questa era una canzone da commedia senza nessun senso e con poco ritmo, ma Yi Yun continuava a cantarla molto contento.

Nonostante usare un falò per grigliare fosse difficile, non avrebbe scoraggiato un ghiottone dal fare un barbecue.

Presto le ali di pollo iniziarono ad emanare un profumo appetitoso. Gocce d’olio colarono nell’olio facendolo ruggire in risposta.

“Finito!” Yi Yun tagliò la carne sulle ali di pollo e ci aggiunse un po’ di spezie: “Sorella Xiaorou, provala.”

Yi Yun le diede la prima ala di pollo che aveva finito di grigliare.

“Attenta, scotta.” Avvertì Yi Yun. Per lui, Jiang Xiaorou era la persona più importante al mondo.

“Ragazzino, ora inizi ad avvertire tua sorella?” Jiang Xiaorou lo fissò. In passato, avrebbe preparato del porridge per lui e, visto che temeva si scottasse, avrebbe soffiato sul porridge avvertendolo: “Mangia lentamente, attento che brucia.”

Una semplice frase, ma che sembrava molto dolce.

Yi Yun si assicurò che le ali di pollo fossero croccanti fuori e morbide dentro. Anche se c’erano alcuni punti anneriti, non c’erano problemi.

Jiang Xiaorou aprì la bocca e diede un piccolo morso. La carne era tenera e succosa, rendendola estremamente deliziosa.

“Così buono!” L’espressione di Jiang Xiaorou era radiosa. Cosa c’era di più felice condividere delle deliziose ali di pollo con suo fratello vicino al falò?

“Yun’er, dovresti mangiare anche tu.”

“Oh, naturalmente. Mi ci è voluto un bel po’ di tempo a trovare un legno che non emanasse fumo nero!”

Yi Yun sorrise. I suoi progressi erano rallentati negli ultimi giorni e non stava più avanzando di stadio ogni pochi giorni.

Lo stadio del Raccoglitore di Qi era una linea di demarcazione. La coltivazione sarebbe rallentata. Una persona senza talento sarebbe rimasta a questo punto per tutta la vita, senza mai migliorare.

Yi Yun aveva già assorbito metà dell’energia della testa del Chi Lin.

Aveva approfondito la sua comprensione del Cristallo Viola. Ora poteva controllare la velocità con cui assorbiva energia.

Allora, quando Yi Yun era avanzato allo stadio dei Meridiani, era quasi esploso a causa del flusso di energia in entrata senza restrizioni.

Ora poteva controllare la velocità di assorbimento, così non avrebbe più fatto lo stesso errore.

’L’energia della testa del Chi Lin è molto più ricca di quella delle ossa della desolazione di Lian Chengyu. Dovrebbe durare per almeno dieci giorni circa; allora arriverebbe quasi il momento di partecipare alla selezione del regno…’

Mentre ci pensava, sentì all’improvviso un lieve suono in lontananza.

Dopo aver raggiunto il quinto stadio del Sangue Mortale, la sua percezione era diventata acuta, così poteva sentire facilmente rumori lontani.

“Aspettami sorella.” Disse Yi Yun per poi balzare giù dall’albero con facilità. Da una certa distanza, ciò che vide lo fece sussultare.



