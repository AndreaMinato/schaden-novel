---
title: Capitolo 670 - Invito del Consorzio degli Anziani
pubDate: 2024-06-07T06:46:59.578Z
tags:
    - tmw
---


Dopo aver lasciato il regno mistico della Grande Imperatrice, Jiang Xiaorou si separò da Yi Yun e da Lin Xintong.

Yi Yun e Lin Xintong si diressero verso la famiglia Lin insieme, mentre Jiang Xiaorou tornò dalla sua razza. Era preoccupata per sua madre dato che non l’aveva vista da tre anni.

Anche Lin Xintong era un po’ agitata. Se il capo dell’alleanza della Luna di Sangue fosse riapparso, molto probabilmente avrebbe causato un massacro nel mondo Tian Yuan. E tutto ciò che Lin Xintong poteva fare prima era avvertire la sua famiglia. Nel momento in cui il continente avrebbe affrontato un disastro, avrebbero dovuto abbandonare la fortezza della loro famiglia e portare i talenti promettenti della famiglia nelle Divine Lande Selvagge per cercare rifugio.

Naturalmente, Lin Xintong sapeva che questi provvedimenti erano inutili. Se ci fosse stato davvero un disastro simile, pensare di poter scappare sarebbe stata solo una pia illusione.

Solo quando tornarono nella famiglia Lin e videro che era tutto pacifico che Lin Xintong tirò un sospiro di sollievo.

Era molto contenta che fossero sani e salvi.

Nel momento in cui Lin Xintong e Yi Yun arrivarono all’entrata della montagna, furono riconosciuti immediatamente dai discepoli che sorvegliavano l’accesso.

“Signorina! Signorino Yi!”

Le guardie erano giovani sui vent’anni. Erano davvero entusiasti di vedere Yi Yun e Lin Xintong apparire mano nella mano.

Negli ultimi anni, si erano già diffuse notizie di ciò che aveva fatto la coppia.

I giovani della famiglia Lin provavano orgoglio pensando a come avevano ucciso Zhulong nella Tomba delle Anime.

La famiglia Lin del passato aveva subìto ogni forma di umiliazione visto che Yi Yun e Lin Xintong erano stati considerati traditori della razza umana. Anche l’Alleanza Marziale li aveva messi in difficoltà. Ora però la famiglia Lin aveva ottenuto una reputazione straordinaria nel mondo Tian Yuan. Nel corso degli anni, vari clan avevano iniziato a fare ammenda con loro.

I membri della giovane generazione della famiglia Lin erano tutti trattati con rispetto fuori dal loro territorio. Tutti i benefici che avevano sperimentato erano dovuti alla coppia.

“Signorina, la matriarca l'ha aspettata per tutto questo tempo. Le faccia visita il prima possibile.”

Dissero un po’ di giovani, che fecero loro strada con entusiasmo.

Vedendo questi membri appassionati del suo clan e la sua famiglia, Lin Xintong sentì calore nel cuore.

Una famiglia… poteva essere utilitaristica a volte, facendola sembrare fredda e distante, ma non avrebbe fatto sentire soli. Specialmente considerando che il suo clan aveva una matriarca che l’amava così profondamente.

…..

Il ritorno di Yi Yun e di lin Xintong fu trattato come un evento spettacolare per la famiglia. Per questo tennero un grande banchetto speciale per dare loro il bentornato.

Anche qualche grande fazione in rapporti amichevoli con la famiglia Lin mandò qualche figura importante a partecipare, portando doni a Yi Yun e a Lin Xintong. Per quanto riguardava i clan neutrali nei loro confronti, non furono nemmeno invitati.

Questo inquietò molte famiglie.

Non riuscivano a capire la posizione della famiglia Lin. Non sapevano se avessero intenzione di vendicarsi una volta che Yi Yun e Lin Xintong fossero ascesi.

Quando una fazione diventava forte, avrebbe avuto bisogno di espandere le sue terre. Anche se Lin Xintong e Yi Yun fossero state persone pacifiche, la famiglia Lin avrebbe mostrato un atteggiamento simile?

Era raro avere un’opportunità del genere per la famiglia Lin, così come potevano non cogliere l’occasione di espandersi?

E l’espansione avrebbe violato gli interessi di molte altre grandi fazioni. I loro territori sarebbero stati espropriati o le popolazioni sarebbero state annesse.

Le grandi fazioni nel raggio di un milione di chilometri dalla famiglia Lin erano tutte a rischio. Non si sapeva quando avrebbero dovuto sradicarsi da soli o anche diventare parte della famiglia Lin.

Durante il secondo giorno dei festeggiamenti, qualcuno mandò un invito. Avevano invitato Yi Yun e Lin Xintong alla montagna della grande spada, per discutere della distruzione del resto della Luna di Sangue e dei recenti sviluppi della cultura marziale del mondo Tian Yuan.

Era firmato dal consorzio degli Anziani Tian Yuan.

“Montagna della Grande Spada? Consorzio degli Anziani Tian Yuan?”

Yi Yun ne fu momentaneamente sbalordito.

La montagna della grande spada era stata la fortezza della Luna di Sangue e ora sembrava essere stata rimpiazzata dal “Consorzio degli Anziani Tian Yuan”.

“È un’organizzazione formata dalle attuali grandi fazioni del mondo Tian Yuan. Anche se pubblicamente ha il compito di mantenere la pace del mondo Tian Yuan e fare progredire le sue arti marziali, in realtà è solo un metodo per proteggersi e separarsi dalla Luna di Sangue. In passato, hanno pensato di invitare te e Xintong al consorzio, ma eravate entrambi in isolamento.”

Spiegò la matriarca che era seduta accanto a Yi Yun. Durante il banchetto, Yi Yun e Lin Xintong erano seduti ognuno accanto alla matriarca.

“Capisco…” Yi Yun esitò lievemente. Dopo una guerra, i vincitori avrebbero avuto la tendenza di formare un’organizzazione, sperando di stabilire un nuovo ordine a loro favore.

Tuttavia era troppo presto per cantare vittoria. Era troppo ingenuo pensare di dividersi i benefici lasciati dalla Luna di Sangue.

“Dato che hanno mandato un invito, non c’è niente di male nel partecipare.” Yi Yun rispose immediatamente al messaggero.

La matriarca si accigliò. Solo quando il messaggero se ne andò la matriarca disse con tono profondo: “La montagna della grande spada è cambiata. Il loro invito potrebbe essere perfino una trappola. Molte fazioni non vogliono vedervi maturare.”

Yi Yun naturalmente capì cosa intendeva. Molto probabilmente era una trappola, ma disse: “Capisco i suoi avvertimenti. Non si preoccupi, ho compreso la situazione.”

Yi Yun temeva sopratutto la Luna di Sangue, non era troppo preoccupato del Consorzio degli Anziani.

E non era molto fiducioso che questo Consorzio degli Anziani avrebbe combattuto contro la Luna di Sangue. Tuttavia usarlo come bersaglio per attirare la Luna di Sangue probabilmente sarebbe stato efficace, dato che erano l’obiettivo più visibile.

…..

Dopo il banchetto, Yi Yun e Lin Xintong si diressero verso la montagna della grande spada.

Gli intermediari mandati dal Consorzio degli Anziani Tian Yuan avevano già preparato formazioni di teletrasporto lungo la strada. Così, in due ore, Yi Yun e Lin Xintong attraversarono la distanza di decine di milioni di chilometri, permettendo loro di vedere la montagna della grande spada che svettava tra le nuvole.

In soli tre anni, la montagna era cambiata completamente. Molti degli edifici dell’Alleanza Marziale erano stati demoliti e rimpiazzati da un’enorme pagoda che si ergeva sul picco.

Non era difficile per i guerrieri costruire un edificio così magnifico.

Chiaramente questa pagoda era il quartier generale del consorzio.

Yi Yun gettò un po’ di occhiate verso la torre e si rese conto che la pagoda assomigliava un po’ alla torre dell’Avvento Divino nel regno mistico della Grande Imperatrice. Chissà che intenzioni aveva il Consorzio degli Anziani Tian Yuan, erano invidiosi della torre?

Fuori dall’enorme pagoda, c’erano diverse grandi e potenti formazioni. Le conoscenze di queste formazioni erano state per lo più ottenute dagli antichi manuali lasciati dalla Luna di Sangue, così erano straordinarie. Inoltre questo era il quartier generale del consorzio, così era impossibile fare un agguato sotto l’enorme pagoda.

Lin Xintong alzò le sopracciglia e disse: “Entriamo così?”

Yi Yun attivò la sua visuale d’energia ed individuò la fonte d’energia della formazione. Dopo che il suo livello di coltivazione era aumentato, poteva usare i poteri del Cristallo Viola per vedere attraverso potenti formazioni. Non era molto difficile per lui.

In pochi secondi, riuscì a capire la situazione e poi disse: “Entriamo così, sì!”


