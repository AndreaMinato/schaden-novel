---
title: Capitolo 680 - Montagna della Grande Spada Tinta di Rosso
pubDate: 2024-06-07T16:46:59.580Z
tags:
    - tmw
---


Il patriarca Shen Tu e le altre figure leggendarie non avevano provato un’esperienza del genere da molto tempo. Anche quando erano entrati in contatto per la prima volta con le arti marziali, o la sensazione di affrontare una bestia della desolazione centinaia di volte più potenti impallidivano in confronto a ciò che stavano provando adesso.

Il mostro con la corazza nera li fissò in silenzio. Non si poteva scorgere nessuna emozione nel suo unico occhio, solo indifferenza. Li stava guardando come se fossero uno sciame di formiche.

Mentre i forti venti ululavano, i suoi capelli neri svolazzavano dietro la sua testa. Il colore rosso sangue in lontananza sembrò venire trascinato via da una marea, avvicinandosi al corpo del mostro. Formò un enorme vortice sul picco della montagna della Grande Spada.

Il patriarca Shen Tu e gli altri sembravano vedere la distruzione nell’occhio del mostro. Era color cremisi, centinaia di volte più intensa di una nuvola di sangue.

<em>Thump! Thump! Thump!</em>

I cuori del patriarca Shen Tu e degli altri iniziarono a battere come tamburi. Avevano il cuore in gola.

“Chi diavolo sei…?”

Al patriarca Shen Tu tremava la voce mentre rompeva lentamente la tavoletta di trasmissione della voce, e in quel momento le sue pupille si contrassero all’improvviso!

Il mostro era scomparso dalla punta della pagoda!

La pagoda vuota fece rizzare i capelli di queste figure leggendarie, che evocarono subito il loro qi vitale protettivo!

I bagliori del loro qi vitale brillarono… Pu!

Apparì un raggio rosso e una mano lunga, simile ad una lancia, fuoriuscì dal petto di una delle figure leggendarie. Questo Anziano all’Ascensione Celeste aprì lievemente la bocca e strabuzzò gli occhi. Abbassò lentamente la testa con incredulità e si guardò il petto.

Alla fine della mano c’erano artigli scuri e le punte delle dita erano macchiate di sangue e carne che colavano a terra. Il suo qi vitale protettivo era stato squarciato come carta, senza opporre la minima resistenza.

<em>Bam!</em>

Mentre la mano si ritraeva, il sangue schizzò nell’aria.

Questa figura leggendaria fu scagliata in avanti come un sacco di iuta e cadde a terra, forse già morta.

Gli altri guardarono il mostro impallidendo. Di fronte a loro, era alto più di tre metri rispetto a loro.

Il suo aspetto esterno era quello di un essere umano, ma sembrava completamente privo di umanità.

Il suo attacco non aveva causato alcuna fluttuazione di qi vitale. Era un semplice attacco, di natura primordiale, eppure aveva ucciso una figura leggendaria in modo così semplice.

Questo mostro si avvicinò lentamente ad un altro guerriero, a cui le mani stavano iniziando a sudare. Aveva la sensazione che l’aria e lo spazio stesso si stessero comprimendo, rendendogli impossibile muoversi.

“Aiutatemi!” Gridò, mentre il suo qi vitale esplodeva e si radunava nella punta della sua spada.

Un attacco tremendamente potente sembrò illuminare la notte. E nell’oscurità, un fendente si precipitò contro il mostro come una meteora apocalittica.

Il mostro non schivò e guardò la spada che cercava di infilzare il suo petto.

<em>Boom!</em>

Quando il raggio di spada colpì il suo petto, avvolse completamente il mostro.

In quel momento però una mano macchiata di sangue caldo raggiunse il raggio di spada e afferrò il collo della figura leggendaria.

<em>Dang!</em> La spada del guerriero cadde a terra mentre lui veniva sollevato da terra e si stava dimenando.

Il patriarca Shen Tu e gli altri guardarono inorriditi la scena mentre la figura leggendaria sembrava impotente come un bambino di fronte al mostro. Alla fine, con una semplice stretta, risuonarono dei crepitii raccapriccianti.

<em>Puah!</em>

Il sangue schizzò dalla bocca della figura leggendaria e, tra la foschia rossa, la sua testa ricadde giù in modo innaturale mentre il suo corpo si contorceva.

Gli aveva spezzato il collo!

Il mostro si girò con indifferenza verso gli altri.

“Lotteremo contro di te!”

Gridò il patriarca Shen Tu. Non c’era modo di scappare di fronte al mostro, potevano solo mettercela tutta!

Vari raggi di energia brillarono. Il patriarca Shen Tu attivò perfino la formazione incompleta che voleva usare contro Yi Yun.

Nonostante un assalto così intenso, dal mostro non proveniva nemmeno una traccia di fluttuazione di qi vitale. Sembrava che stesse solo schiacciando formiche, era estremamente semplice e diretto il suo modo di uccidere.

Le leggende morirono una dopo l’altra. Nei loro occhi si poteva vedere terrore, amarezza e disperazione.

Avevano coltivato le arti marziali per decine di millenni, al picco del mondo Tian Yuan, ogni loro decisione avrebbe influenzato miliardi di vite. Erano esistenze ammirate da ogni guerriero.

Eppure di fronte ad un mostro del genere si erano sentiti come la gente comune che dominavano.

Era una differenza troppo vasta!

Nonostante ce la stessero mettendo tutta, fu inutile. L’espressione del mostro non cambiò nemmeno.

<em>Pa!</em>

Una lancia spezzata cadde a terra. Era stata divisa in due dal mostro e accanto c’era una tavoletta di giada di trasmissione della voce…

Il patriarca Shen Tu spalancò la bocca, tenendosi il petto dilaniato mentre fissava il mostro letale.

Il mostro indossava un’armatura pesante e portava un mantello lacero. I suoi muscoli erano tesi e duri come metallo divino. Aveva un occhio rosso, mentre l’altro sembrava fatto di pietra, come se fosse cieco. I suoi lineamenti erano nascosti dalle ombre nel suo elmo. Era tutto nascosto, impedendo agli altri di vederlo chiaramente.

In quel momento, un’ombra apparì sulla testa del patriarca Shen Tu. Un grosso piede nero si abbatté su di lui e, come un fuscello di paglia, il patriarca Shen Tu fu schiacciato e il suo sterno si spaccò!

<em>Crack!</em> L’intera piazza cominciò a crepitare e le fenditure si espansero attorno come ragnatele.

Il patriarca Shen Tu fissò ad occhi spalancati il cielo. Il suo sguardo era vacuo e non poteva più respirare. Una pozza di sangue si stava allargando sotto quel piede scalzo…

…

Il rimbombo della montagna della Grande Spada e il qi vitale turbolento causato dall’intensa battaglia sul picco allarmò molti discepoli delle fazioni principali di stazione lì vicino.

Di solito non scalavano il picco della montagna della Grande Spada, ma ora le formazioni difensive attorno alla pagoda erano state distrutte da un solo colpo di piede del mostro.

Questi discepoli ancora non sapevano cos’era successo mentre si precipitavano su, guardando il picco.

Molti membri d’élite si erano radunati nella montagna della Grande Spada, specialmente quelli del clan Shen Tu, della setta del Fuoco Li e altri ancora. Visto che temevano la vendetta di Yi Yun, molti geni avevano preso residenza qui.

Guardarono la pagoda alta e videro la nuvola di sangue che aleggiava sopra le loro teste.

Videro una figura sotto la nuvola. Sembrava un selvaggio che indossava un’armatura pesante e sotto portava abiti laceri.

Il selvaggio stava guardando giù, come se stesse calpestando qualcosa.

E quando riuscirono a capire cosa stava calpestando, i giovani presenti, in particolare quelli della famiglia Shen Tu, sussultarono!

Il viso di quella persona era coperto di sangue. I suoi lineamenti erano completamente sfigurati dal dolore, mentre il suo corpo si contorceva. Eppure riuscirono a riconoscere il patriarca Shen Tu!

Un patriarca, una delle figure più potenti nel mondo Tian Yuan, era stato schiacciato a morte da un selvaggio?

Si raggelarono. In quel momento il selvaggio alzò lentamente lo sguardo. Un occhio crudele li guardò…

In quell’istante ebbero la sensazione che le loro vite non appartenessero più a loro!


