---
title: Capitolo 681 - Dieci cadaveri putrefatti
pubDate: 2024-06-07T17:46:59.580Z
tags:
    - tmw
---


Il cielo sopra la montagna della Grande Spada rimase avvolto dalla nuvola rosso sangue per un intero giorno. Si disperse gradualmente solo il tramonto dopo.

In quel momento, un po’ di persone arrivarono voltando da lontano, e a capo del gruppo c’era il Sovrano del Vespro.

Il Sovrano del Vespro guardò il picco della montagna da lontano. Rimase completamente in silenzio.

Senza nemmeno aver bisogno di guardare, l’aveva sondata con la sua percezione e aveva capito che la vetta adesso era una terra di morte. Tutti i discepoli che prima risiedevano lì erano morti!

La piazza nel picco si era frantumata e c’erano tracce di sangue, ma non trovarono i cadaveri del patriarca Shen Tu e degli altri.

I corpi della giovane generazione erano dispersi, mentre quelli delle figure leggendarie erano svaniti.

Accanto alle pozze di sangue c’erano resti di armi e tesori.

Il Sovrano del Vespro vide una lancia spezzata e, accanto ad essa, c’era un pezzo di giada frantumata. Era la tavoletta di giada di trasmissione che era stata rotta.

Il Sovrano del Vespro si chinò a raccogliere la lancia. In quanto una delle figure più potenti nel mondo Tian Yuan, la lancia del patriarca Shen Tu poteva non essere la migliore nel mondo Tian Yuan, ma la sua qualità non sarebbe stata di molto inferiore.

Specialmente dopo aver distrutto la Luna di Sangue e aver saccheggiato la tesoreria, il patriarca Shen Tu aveva ottenuto un materiale conosciuto come cristallo della nuvola mistica. Ci aveva messo due anni per fonderlo lentamente nella sua lancia, facendola aumentare di qualità.

Eppure una lancia del genere era stata spezzata in questo modo.

Le estremità della lancia spezzata non mostravano tracce di tagli da arma, invece sembrava essere stata distrutta a mani nude. Quanta forza ci voleva per farlo?

In realtà, quando il patriarca Shen Tu era stato ucciso, aveva già spaccato la tavoletta di giada di trasmissione. Non aveva avuto l’opportunità di trasmettere la sua voce, ma il Sovrano del Vespro aveva sentito i suoni che provenivano dalla battaglia.

L’intero scontro era iniziato all’improvviso, ma era durato pochissimo tempo. Il patriarca Shen Tu e le altre figure leggendarie rimaste nella montagna, un totale di sei persone, erano stati annientati completamente. Nessuno di loro era scappato!

Ignorando il fatto che sei di loro non avevano potuto competere con il nemico, non erano nemmeno riusciti a scappare in direzioni diverse… La forza del nemico era terrificante.

“Da cosa è stato ucciso Shen Tu?” Un Anziano si accigliò.

Non poteva pensare a nessuno nell’intero mondo Tian Yuan che possedesse una forza del genere.

Il Sovrano del Vespro fece un respiro profondo e la sua espressione divenne scontenta.

Era impossibile che Yi Yun fosse l’assassino. Così il Sovrano del Vespro poteva pensare ad una sola entità, la Luna di Sangue!

Pensandoci, il Sovrano del Vespro sussultò. Cos’era successo ai dieci cadaveri?

Tirò fuori la tavoletta di trasmissione di giada frettolosamente, in modo da poter comunicare con il Signore del Santuario dell’Isola.

Il Sovrano del Vespro temeva che i dieci corpi fossero tornati in vita. Se fosse successo, la coppia del Santuario sarebbe stata in pericolo.

Anche se il Sovrano del Vespro aveva sempre desiderato che morissero, in modo da poter dominare incontrastato, ora che era apparso un nemico formidabile, tutti i guerrieri del mondo Tian Yuan sarebbero stati nella stessa barca. Se fossero morti altri esperti, sarebbero stati spacciati.

Proprio mentre il Sovrano del Vespro aveva rotto la tavoletta di giada di trasmissione, si girò all’improvviso. Vide una figura bianca e una nera volare velocemente verso di lui nel cielo rabbuiato.

I due furono estremamente veloci. Partendo dall’orizzonte, erano apparsi di fronte al Sovrano del Vespro in un batter d’occhio.

Erano la coppia del Santuario.

Era naturale che avessero saputo cos’era successo nella montagna della Grande Spada.

“Quali sono le condizioni dei cadaveri?” Chiese subito il Sovrano del Vespro.

“Guardali tu stesso!”

Mentre muoveva la mano, il signore del Santuario fece volare fuori dieci bare sigilla spirito dal suo anello interspaziale, facendole allineare a mezz’aria.

<em>Ka ka ka!</em>

Le bare si aprirono una dopo l’altra.

Vedendone il contenuto, il Sovrano del Vespro sussultò.

I dieci cadaveri non erano scomparsi, ma erano cambiati drasticamente. Non c’erano segni di vita, ma… erano putrefatti!

I dieci cadaveri erano marciti completamente ed emanavano una puzza nauseabonda. Il cadavere del capo della Luna di Sangue poteva essere considerato in buone condizioni visto che il ritmo della decomposizione non era così veloce, ma gli altri nove si erano quasi ridotti ad ossa.

Nemmeno i cadaveri dei mortali in un ambiente caldo e umido, sepolti sottoterra, sarebbero marciti così velocemente, figuriamoci corpi di guerrieri che potevano essere preservati per decine di millenni.

Ora questi dieci cadaveri erano cambiati drasticamente nell’arco di una notte!

Il Sovrano del Vespro ebbe un tuffo al cuore. La decomposizione dei cadaveri e la comparsa di un demone erano successi allo stesso tempo, chiaramente non era una coincidenza.

Il signore del santuario dell’isola sospirò e disse: “Sembra che il fratello Yi Yun abbia ragione. Abbiamo sottovalutato la Luna di Sangue. Anche se non si sa che metodi abbiano utilizzato, ho il sospetto che stia per abbattersi un disastro sul mondo Tian Yuan, proprio come l’apocalisse di decine di milioni di anni fa.”

L’apocalisse?

Nessuno dei presenti aveva sperimentato l’apocalisse accaduta decine di milioni di anni fa. Non era descritta nemmeno nei libri di storia. La gente la considerava irreale e distante. Nessuno sapeva come fosse davvero.

Le figure leggendarie presenti ebbero la sensazione di essere schiacciate da un macigno e i loro respiri si fecero pesanti.

Non era sorprendente che una creatura che poteva annientarli facilmente potesse distruggere anche il mondo Tian Yuan.

“È già inutile parlarne. Che importa se Yi Yun si aspettava che la Luna di Sangue avesse qualche altro asso nella manica? Sarebbe capace di distruggere una creatura così terrificante?” Il Sovrano del Vespro si accigliò. Yi Yun era una spina nel fianco per lui.

“Yi Yun non potrà distruggerla, ma se avesse qualche secolo a disposizione, o anche mille anni, potrebbe arrivare allo stadio di coltivazione dell’antica Grande Imperatrice. Allora potrebbe riuscirci…”

“Un po’ di secoli? Mille anni?” Il Sovrano del Vespro sogghignò: “Allora probabilmente saremmo già tutti morti. Non sarà comunque inutile che lo distrugga?”

“Naturalmente non sarà inutile.” Il signore del Santuario dell’Isola spostò lo sguardo verso il cielo. I suoi occhi rifletterono la luce delle stelle… “Tra mille anni, noi potremmo essere stati già uccisi da quel mostro, ma qualcuno sopravvivrà nel vasto mondo Tian Yuan, a meno che quella creatura non abbia la capacità di distruggere completamente un intero Grande Mondo…”

“Finché qualcuno sopravviverà, la razza umana continuerà ad esistere. Diversi millenni dopo, prospereranno nuovamente. La rinascita dopo la distruzione fa solo parte del ciclo della morte e della rinascita.”

Dopo aver detto questo, abbassò la testa e guardò il Sovrano del Vespro: “Non ci siamo solo noi nel mondo Tian Yuan.”

Il Sovrano del Vespro rimase sbigottito, non si sarebbe mai aspettato che il signore del Santuario dell’Isola avrebbe fatto un discorso del genere.

Un guerriero sarebbe potuto andare ovunque volesse, prendendo controllo sul ciclo della morte e della rinascita, vivendo gloriosamente brillando come la luna e il sole, per poi diventare antico quanto la terra. Chi si sarebbe preoccupato del resto del mondo dopo la propria morte?

…

Mentre le figure leggendarie del mondo Tian Yuan erano state colte dal panico per via della comparsa della divinità demoniaca, Yi Yun, che era in isolamento nel regno mistico della Grande Imperatrice, spalancò gli occhi.

Tirò fuori una pietra dell’informazione. Era apparsa una piccola fessura su di essa. Vedendola, Yi Yun si accigliò. Aveva capito che era giunto il nemico.


