---
title: Capitolo 682 - Sigillo dell’Armatura
pubDate: 2024-06-07T18:46:59.580Z
tags:
    - tmw
---


Yi Yun e Lin Xintong stavano volando sopra il Mare Inattraversabile appena sopra la superficie. La forte corrente dovuta ai loro movimenti divideva l’acqua, lasciando una scia di onde di schiuma bianca dietro di loro.

Prima che Yi Yun entrasse in isolamento, aveva lasciato una pietra dell’informazione con la famiglia Lin. Sia lui e Lin Xintong avevano un pezzo corrispondente e, finché uno dei due si fosse spaccato, anche l’altro si sarebbe sgretolato di conseguenza.

Yi Yun li aveva esortati a spaccare la pietra dell’informazione nel caso avessero ricevuto notizie importanti nel mondo Tian Yuan.

Ora che erano apparse delle crepe nella pietra dell’informazione, Yi Yun stava avendo un brutto presentimento. Non sapeva cosa lo stesse aspettando.

Dopo quattro ore, Yi Yun e Lin Xintong erano arrivati nella famiglia Lin.

L’intera famiglia Lin era in piena allerta, in attesa del nemico.

I discepoli di guardia all’entrata portarono Yi Yun e Lin Xintong nel cortile dove i Grandi Anziani della famiglia stavano discutendo.

Una casa dalle tegole blu e verde era in un cortile ampio circa trenta metri di raggio. Centinaia di discepoli della famiglia Lin erano radunati attorno.

C’erano persone sia giovani che vecchie a cui era stato proibito l’accesso al cortile, ma Yi Yun e Lin Xintong furono portati direttamente dentro.

Erano presenti tutte le figure importanti della famiglia Lin nel cortile. Erano gli Anziani della famiglia o i talenti d’élite della giovane generazione. C’era anche la matriarca Lin che era seduta accanto ad un tavolo di pietra al centro del cortile.

Accanto alla matriarca c’erano tre Anziani. Yi Yun ne aveva incontrati due durante le prove del regno mistico della Grande Imperatrice, per quanto riguardava il terzo, era ovvio chi fosse. Erano i tre Grandi Anziani della famiglia Lin.

Tra i tre Grandi Anziani della famiglia Lin, solo uno di loro era avanzato all’Ascensione Celeste da solo. Gli altri due erano arrivati solo ad un passo dall’Ascensione Celeste per poi dover usare innumerevoli tesori per completare l’avanzamento di stadio. Per quanto riguardava le ispirazioni nomologiche, non erano riuscite a tenere il passo, così la loro forza era di gran lunga inferiore.

Il più forte tra i tre Grandi Anziani sedeva al centro del tavolo di pietra. Era un vecchio dalla pelle giallastra e dagli occhi stretti, dall’aspetto un po’ brutto.

Nel momento in cui Yi Yun e Lin Xintong arrivarono, l’Anziano si alzò: “Venite qui, sedetevi, presto.”

Accanto al tavolo di pietra, c’erano già dei posti lasciati per loro.

Nemmeno i Grandi Anziani della famiglia Lin avrebbero chiesto che rispettassero l’etichetta. Le notizie della battaglia tra Yi Yun e il patriarca Shen Tu si erano diffuse per tutto il mondo Tian Yuan, e il patriarca Shen Tu era più potente di qualsiasi Grande Anziano della famiglia Lin, eppure era stato sconfitto e quasi ucciso da Yi Yun!

L’Anziano sapeva che nemmeno tutta la famiglia Lin avrebbe potuto competere con Yi Yun.

Comunque Yi Yun non avrebbe ignorato l’etichetta dato che era indebitato con la famiglia Lin. Dopo aver fatto un inchino in qualità di membro della giovane generazione, chiese frettolosamente: “Signori, cos’è successo?”

L’Anziano non disse nulla, ma tirò fuori un disco da formazione. Dopo averci iniettato energia, fece apparire delle immagini sopra il disco.

“Non molto tempo fa, la montagna della Grande Spada è stata annientata e ci sono state molte vittime. Nessuno sa cosa sia successo. Per quanto riguarda la registrazione, guardatela voi stessi!”

La proiezione scintillò, rivelando un’enorme montagna. Svettava nel cielo e su di essa erano incise le parole: Montagna del Vuoto Mistico!

Yi Yun aveva sentito parlare della grande setta conosciuta come Montagna del Vuoto Mistico. Il picco principale della loro setta era sospeso a mezz’aria da una formazione magnetica. Questa grande setta aveva anche un Grande Anziano all’Ascensione Celeste a proteggerli.

Tuttavia, quando apparì nel disco della formazione visuale, Yi Yun ebbe il presentimento che sarebbe successo qualcosa a questa setta…

Molto velocemente, il cielo si rabbuiò e una figura alta coperta da un’armatura nera apparì all’orizzonte. Si avvicinò silenziosa come un fantasma.

Vedendolo, Yi Yun tremò: “È lui!”

“Chi?!”

Gli occhi del Grande Anziano della famiglia Lin brillarono. Premette una mano sul disco della formazione e mise in pausa il video.

Yi Yun esitò e disse: “Il Demone Divino dall’Armatura Nera!”

Yi Yun aveva ottenuto il disco della formazione visuale nel primo piano della torre dell’Avvento Divino. Le scene di come il Lord dello Yang Azzurro aveva attaccato il Demone Divino dall’Armatura Nera gli avevano permesso di ottenere ispirazioni riguardo al Dao della Spada. Naturalmente non si sarebbe sbagliato dopo aver guardato il disco visuale numerose volte.

In effetti, il Demone Divino dall’Armatura Nera apparso nel cielo era diverso rispetto a quello del video della formazione. Dopotutto era stato distrutto dal Lord dello Yang Azzurro con un solo fendente ed era stato sigillato nella montagna demoniaca per decine di milioni di anni. Aveva un aspetto completamente diverso considerando vari fattori.

Era anche il motivo per cui i giovani entrati nel regno mistico della Grande Imperatrice con Yi Yun non erano riusciti a riconoscere il Demone Divino dall’Armatura Nera nonostante avessero visto anche loro il video della formazione.

Tuttavia Yi Yun non poteva sbagliarsi sentendo l’aura emanata dal Demone Divino dall’Armatura Nera!

“Chi è il Demone Divino dall’Armatura Nera?” Chiese con solennità la matriarca Lin. Conoscere le origini del mostro avrebbe potuto aiutarli a trovare modi per difendersi.

Yi Yun spiegò subito la storia che aveva visto nella torre dell’Avvento Divino ai Grandi Anziani e alla matriarca. Dopo aver confermato l’identità del Demone Divino dall’Armatura Nera, tutti i membri della famiglia Lin si raggelarono.

Il Demone Divino dall’Armatura Nera proveniva dal mulinello eterno, era uno dei sette discepoli demoniaci che avevano distrutto il mondo decine di milioni di anni fa.

La sua forza probabilmente superava ogni comprensione per molti dei presenti.

Un Grande Anziano della famiglia Lin sospirò e disse: “Non me lo sarei mai aspettato. Cosa dovremmo fare?”

Mentre parlava, premette piano il disco della formazione e il video riprese.

Il disco visuale conteneva il massacro del Demone Divino dall’Armatura Nera della Montagna del Vuoto Mistico!

Era un completo disastro. I discepoli della Montagna del Vuoto Mistico avevano attivato la formazione all’entrata, lanciando intensi attacchi contro l’invasore. Con il Grande Anziano della montagna ad usarla, un attacco del genere sarebbe stato sufficiente a distruggere esperti all’Ascensione Celeste. Eppure, colpi del genere sembravano nuvole di passaggio di fronte al Demone Divino dall’Armatura Nera, non lo avevano danneggiato minimamente.

Il divario tra loro era troppo vasto!

Il Demone Divino dall’Armatura Nera caricò tra la folla come un gigante che schiacciava formiche. Erano forme di vita di livello completamente differente, nessuno riuscì ad ostacolarlo minimamente!

Nemmeno il Grande Anziano della Montagna del Vuoto Mistico, un guerriero all’Ascensione Celeste, riuscì ad opporsi.

Il Demone Divino dall’Armatura Nera eliminò il Grande Anziano senza usare mosse appariscenti. Non usò leggi, sfruttò solo la sua forza e velocità assoluti, apparendo quasi all’istante di fronte al povero vecchio.

Con uno schiocco, il qi vitale protettivo del povero vecchio e il suo petto furono trafitti, schizzando sangue ovunque.

Tuttavia non finì qui. La scena dopo allarmò molto Yi Yun e Lin Xintong.

Videro l’Anziano trapassato dal braccio del demone venire tenuto in alto da una forza invisibile e poi rimpicciolirsi.

Alla fine un Anziano alto più di due metri fu ridotto alle dimensioni di una falange. Poi fu assorbito e sigillato dall’armatura.

“Cosa?!”

Yi Yun ne fu sbalordito. Cos’era quel potere magico?!


