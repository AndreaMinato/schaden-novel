---
title: Capitolo 69 - Diagramma
pubDate: 2023-07-15T14:09:48.029Z
tags:
    - tmw
---


In un cortile elegante, sedeva un vecchio con un bell’abito che giocava a scacchi con una ragazza con un vestito bianco.

“Maestro, è il tuo turno.” La ragazza sorrise. Era la Lin Xintong che Yi Yun aveva avuto l’occasione di incontrare. E l’anziano che chiamava maestro naturalmente era il vecchio Su.

“Eh…” Il vecchio Su aggrottò le sopracciglia mentre si concentrava e strinse con le dita cicciotte un pezzo, indeciso riguardo la sua prossima mossa.

Aveva usato varie scuse per evitare le ultime otto partite ed era stato messo di nuovo all’angolo da Lin Xintong. Vedendo che il suo re stava per abdicare, non aveva modo per uscire da questa situazione.

“Ke ke… Xintong, le tue abilità con gli scacchi sono migliorate e assomigliano a quelle che avevo io in passato. Sembra che dovrò fare sul serio…” Disse spudoratamente il vecchio Su facendola ridere sotto i baffi, ma tutto quello che fece fu sollecitare il suo maestro a fare la prossima mossa.

Lin Xintong sorrideva raramente, solo di fronte al vecchio Su avrebbe mostrato la vivacità che una giovane avrebbe mostrato normalmente. Per Lin Xintong, il vecchio Su era sia un maestro che un nonno.

In quel momento risuonò una voce dalla porta. “Questo umile comandante è qui su ordine dell’imperatore per consegnare una lettera al granmaestro Su.”

“Ah? C’è un ospite.” Disse il vecchio Su come se fosse arrivato il suo salvatore. “Smettiamo di giocare, c’è un ospite. Xintong, porta la teiera qui.”

Il vecchio Su spazzò via tutti i pezzi della scacchiera con le braccia grassocce.

“Eh…” Lin Xintong rimase senza parole e disse divertita: “Ho già preparato il tè, il maestro era troppo concentrato sulla partita e così non l’ha bevuto.”

“Eh?” Il vecchio Su guardò la teiera sul tavolo e batté gli occhi senza parole.

Fortunatamente Mille Case Zhang delle truppe del Drago Brillante era entrato nel cortile e aveva porto i suoi rispetti all’anziano.

“Questo umile comandante è qui per consegnare una lettera al granmaestro Su per ordine dell’imperatore. Ecco a lei granmaestro Su.” Mentre lo diceva, Zhang Tan pose la lettera sulla scacchiera con fare cortese. Era una busta rossa con una runa a sigillarla.

Il motivo principale per cui il vecchio Su era rimasto nel clan tribale Tao era per attendere che arrivasse questa lettera.

La prese e, con uno sguardo serio, disse con noncuranza: “Zhang Tan, vero? Hai lavorato duramente. Bevi un po’ di tè.” Zhang Tan esitò per un momento e gettò un’occhiata verso le tazze sul tavolo.

Era una persona attenta. Poteva vedere che era il tè che stavano bevendo mentre il vecchio Su e Lin Xintong avevano giocato a scacchi, e molto pr era stato preparato da Lin Xintong.

Lin Xintong era una persona dalla posizione importante ed era corteggiata da molti membri d’élite di grandi famiglie. Forse un giorno sarebbe stata data in sposa ad un principe del Regno Divino Tai Ah e sarebbe diventata una principessa, e un giorno magari sarebbe stata incoronata imperatrice.

In quanto Mille Case delle truppe del Drago Brillante, Zhang Tai avrebbe rischiato la vita se avesse bevuto il tè preparato da una futura imperatrice!

Anche se era improbabile, Zhang Tan doveva considerare il quadro generale in quanto Mille Case delle Truppe del Drago Brillante quando trattava con ogni tipo di persona.

Rispose immediatamente “Ringrazio il granmaestro Su per l’offerta, ma temo di non potermi fermare perché questo umile comandante deve ancora tornare a fare rapporto.”

Zhang Tan seguì l’etichetta alla lettera e si espresse in modo appropriato, ma il vecchio Su era una persona senza fissa dimora e anche se perfino i reali del regno lo avrebbero trattato con cortesia, non badava all’etichetta, né era interessato a farlo.

“Va bene, puoi andare allora.” Il vecchio Su fece un cenno e aspettò che Zhang Tan se ne andasse. Strappò la cera e sciolse il sigillo con un po’ di gesti.

Tirò fuori qualcosa da dentro la busta, non era una lettera, ma un diagramma.

Quando lo prese, l’immagine di un’antica bestia spettrale si sollevò per poi scomparire. Sembrava una scia di fumo.

Vedendolo, lo sguardo del vecchio Su si accese. Sembrava la povera guardia di un caveau che aveva visto un tesoro.

Mormorò tra sé e sé: “Queste Lande Selvagge della Nuvola potrebbero davvero contenere qualche tesoro! Se il marchese Wenyun non ci è riuscito da solo e ha bisogno del mio aiuto… Sembra che le nostre ricerche non siano state inutili!”

“Maestro, cos’è quel diagramma?” Chiese Lin Xintong, che era diventata pensosa dopo aver visto l’immagine dell’antica bestia spettrale che si era già dissipata.

Non aveva potuto capire il mistero del diagramma, ma aveva sentito quanto era misterioso.

Il vecchio Su disse: “Questo diagramma è qualcosa che è stato tramandato fin dai tempi antichi. Non so se riguarda la nascita delle nuvole viola, ma anche se non lo fosse, è qualcosa di piuttosto promettente! Xintong, non ti preoccupare. Cercherò fino in capo al mondo un modo per collegare i tuoi meridiani rotti.”

…..

Da quando Lian Chengyu aveva fallito, il clan tribale Lian era diventato silenzioso. Non c’erano più affollamenti di centinaia di persone a raccogliere erbe, né uomini forzuti che facevano aria alle fiamme nel terreno per l'essiccazione del grano.

Le notizie di come Lian Chengyu era rimasto ferito erano state nascoste. Tutta la gente credeva che Lian Chengyu fosse avanzato allo stadio del Sangue Viola e che la sua forza fosse aumentata drasticamente!

Ora tutto ciò che dovevano fare era attendere la selezione del regno, Lian Chengyu sarebbe diventato un guerriero del regno e avrebbe fatto condurre una vita migliore al clan tribale Lian.

Oggi il giorno era punteggiato dalla neve e le nuvole erano basse. Una grossa aquila stava volando nel cielo sopra il clan tribale Lian.

L’uccello aveva un’apertura alare di oltre dieci metri e il suo volo aveva sollevato una raffica di vento, facendo danzare in modo caotico la neve.

“Cos’è quella?”

Come potevano i poveri del clan tribale Lian aver visto un’aquila così grande prima d’ora?

“È una bestia feroce? O che sia… una bestia della desolazione?!”

Vedere una creatura così grossa riempì di panico la gente. Normalmente, le normali bestie feroci o le bestie della desolazione si sarebbero avvicinate raramente ad una terra incantata.

Se fosse stato davvero l’attacco di una bestia della desolazione, sarebbe stata una tragedia per il clan tribale Lian!

Mentre la gente si impauriva, la grossa aquila all’improvviso lasciò cadere qualcosa che cominciò a bruciare nel cielo.

“Bang!” Una grossa esplosione fece apparire una file di scritte a mezz’aria.

Ognuna di queste parole avrebbe occupato mezzo acro di terra se fossero state poste sul suolo. Nel cielo potevano essere viste chiaramente da chiunque nell’intera regione del clan tribale Lian.

“Tra tre giorni a mezzogiorno, le truppe del Drago Brillante manderanno un ambasciatore al clan tribale Lian e porterà con sé dieci guerrieri al clan tribale Tao per la selezione. Chi la supererà diventerà un guerriero del regno, un membro delle truppe del Drago Brillante! I dieci candidati dovranno avere meno di ventotto anni. Saranno scelti tra le persone che hanno superato l’esame preliminare e sono stati proposti dalla tribù!”

Vedendo la fila di righe, tutti si fermarono. La selezione del regno, la selezione del regno finalmente stava iniziando!

Dopo tutti questi giorni di attesa e tutti i loro sacrifici, era arrivato il giorno! Era il momento che stavano aspettando!



