---
title: Capitolo 691 - Uno Spirito Divino
pubDate: 2024-06-08T03:46:59.582Z
tags:
    - tmw
---


Lo spirito della spada varcò la grande porta del palazzo. Dentro ondeggiavano tende di luce e attraversarle dava la sensazione di passare oltre sottili strati di mercurio.

“Ragazzo, il palazzo della spada è diviso in alcune parti più grandi. Anche se hai ottenuto a stento il mio riconoscimento e quello di Chibai, secondo le regole stabilite dal padrone ti mancano i requisiti per entrare in gran parte delle zone del palazzo. Ora puoi entrare nella sala dell’Illuminazione del Dao e la sala del Costrutto Celeste. La sala dell’Illuminazione del Dao è il centro del palazzo e ora ti porterò lì.”

Mentre parlava, lo spirito della spada attraversò l’ultima tenda di luce. Quando tutta la luce scomparì, la visuale di Yi Yun riacquisì chiarezza. Si ritrovò in una prateria.

Era una distesa erbosa lussureggiante dall’aspetto sconfinato. Il sole brillava tra le nuvole bianche nel cielo. Fiumi tortuosi serpeggiavano tra le praterie e il riflesso dell’acqua li faceva sembrare frammenti di smeraldo.

Era uno spazio indipendente. Molti palazzi e caverne immortali potevano sembrare piccole colline dall’esterno, ma entrando si poteva scoprire un mondo a sé. I guerrieri antichi e potenti capaci di raffinare residenze immortali potevano creare un intero piccolo mondo. Le varie grandi formazioni che radunavano qi vitale del mondo riempivano questo piccolo mondo con spiritualità. Era possibile piantare erbe e crescere bestie spirituali rare al loro interno. Era proprio un mondo privato.

Nelle vaste praterie c’erano ginepri non più alti di un ginocchio, erano ammassati insieme e, nonostante fossero esistiti da così tanto tempo, assomigliavano ad un esercito. Non crescevano in modo casuale ed era piuttosto sbalorditivo.

E in mezzo a questa distesa erbosa, Yi Yun vide un antico albero.

Quando Yi Yun lo vide con chiarezza, ne rimase sbalordito.

L’albero era solo alto il doppio di una persona, le sue radici sembravano antiche e forti mentre si rigiravano nel terreno come un vecchio drago attorcigliato.

La chioma dell’albero non era densa, aveva poche foglie ed erano perfino facili da contare se uno avesse voluto. Tuttavia la forma delle foglie era molto speciale, assomigliavano a piccole spade.

Le foglie erano verdi e frusciavano piano nel vento, riflettendo la calda luce del sole. Sembrava che ogni foglia avesse vita propria.

“Questo albero…”

Yi Yun poteva già percepire quanto era straordinario questo antico albero.

“Questo è un Albero del Dao.” Disse lo spirito della spada. “È esistito da così tanto tempo che è impossibile sapere da quanto. Quando il padrone l’ha scoperto, aveva già condensato un Dao. In questo mondo esistono strani oggetti antichi. Sono nati durante l’era del caos primordiale e sono nati quasi allo stesso tempo dei Grandi mondi, o perfino l’universo.”

“Una volta comparsi, condensano un Dao Celeste e, nel corso di molti anni, diventano Spiriti Divini.”

“Questo albero che stai guardando è uno Spirito Divino.”

Spirito Divino? Yi Yun ne fu sbalordito. Cos’era uno Spirito Divino? Era un concetto piuttosto vago.

L’ex regina della Desolazione aveva detto che gli antichi dei avevano sigillato il loro mondo anni fa, ma Yi Yun immaginava che i cosiddetti antichi Spiriti Divini erano molto più formidabili di potenti guerrieri.

“Perché lo definisce uno Spirito Divino? È molto potente?” Chiese Yi Yun. La prima impressione che gli aveva dato era di immenso potere. Solo chi era potente poteva diventare un dio.

Lo spirito della spada disse: “Questo Albero del Dao è proprio potente, ma non so fino a che punto. Questo perché, nel corso di molti anni, non l’ho mai visto muoversi…”

Oh?

Yi Yun ne fu sbigottito. “È potente, ma non si muove? Perché?”

“Forse non c’è nulla in questo mondo che potrebbe spingerlo a muoversi. Non ha nessuna coscienza, rimane qui e basta.”

“Non ha nessuna coscienza?”

Yi Yun ne fu ancora più sbigottito. Quando aveva sentito che l’Albero del Dao era uno Spirito Divino, aveva pensato che potesse trasformarsi e assumere la forma di un essere umano. Per quanto riguardava la coscienza, generarne una non era nulla di spettacolare; perfino alcune erbe primordiali che crescevano nelle Divine Lande Selvagge avrebbero prodotto un qualche tipo di coscienza elementare dopo un certo periodo di tempo.

Tuttavia, nonostante fosse uno Spirito Divino, l’Albero del Dao era privo di coscienza.

Lo spirito della spada sospirò e disse: “Le vie del mondo sono piene di vicissitudini, si prova la tristezza della separazione e la gioia dell’unione, la sofferenza della vita e della morte. Non importa quanto è spesso, un libro di storia non potrà registrare tutto. Comunque il tempo passa veloce come uno sciocco di vita. Solo riguardando il passato, solo allora sentiresti quanto è tutto effimero.”

“Per l’Albero del Dao in realtà è un vantaggio non poter produrre una coscienza. Così non si perderebbe nella gentilezza e nell’ostilità del mondo mortale, raggiungendo il vero stato di equanimità.”

“Ciò che è considerato un vero stato illuminato non è comprendere le vie dei mortali, ma avere un cuore simile a quello del cielo e della terra, con un Dao uguale alla natura. È per questo che l’Albero del Dao ha potuto condensare il suo corpo in un Dao, diventando uno Spirito Divino.”

Yi Yun ne fu scioccato. Avere un cuore simile a quello del cielo e della terra con un Dao uguale alla natura… Queste parole sembravano in sé una verità.

Non era una tecnica di coltivazione, né un manuale segreto, ma solo comprendendole rischiarò il cuore del Dao di Yi Yun.

Questa era la filosofia dell’Albero del Dao che era diventato una divinità.

“Così…” Lo spirito della spada continuò a parlare: “L’Albero del Dao può essere potente, ma non è per questo che viene chiamato Spirito Divino. È uno Spirito Divino perché ha condensato la via del Dao Celeste, o può essere definito esso stesso un Grande Dao. È esistito da così tanto tempo, superando di molto la durata della vita di Chibai o la mia. E in futuro, quando entrambi moriremo, continuerà ad esistere, finché il Dao che ha condensato non si estinguerà.”

“Non so quanto ci vorrà. Anche se potrebbe non essere antico quanto l’universo, probabilmente non lo è di molto…”

Lo spirito della spada guardò Yi Yun: “Se potrai condensare il tuo Grande Dao, proiettando vita in un Dao, allora il Dao Celeste si incarnerà in te e tu sarai l’incarnazione del Dao Celeste. Potrete diventare antichi quanto l’universo, godendovi la vita eterna… Questo è anche lo stadio della Vita Eterna a cui mirano la maggior parte delle potenti figure dei dodici Cieli Empirei, ma…”

Lo spirito della spada scosse la testa: “È troppo difficile! Gli esseri umani hanno emozioni, così è molto difficile per loro fondersi completamente con il Dao Celeste. Non possono fare come questo albero che non ha coscienza, non prova né gioia, né tristezza, e che esiste in eterno.”

“La ringrazio per i suoi insegnamenti.” Disse con umiltà Yi Yun.

Seguì lo spirito della spada e arrivò di fronte all’albero. Mentre guardava su, il cielo sembrava riempito da verde raffinato, come se piccole spade di smeraldo stessero danzando nel cielo.

Questo vasto pezzo di terra era pieno di leggi indescrivibili e ispirazioni. Dopotutto era un albero divino. Figuriamoci un albero divino, perfino un pezzo di legno morto sarebbe stato temprato per molti anni dal Grande Dao, arricchendo il suolo al punto da farlo diventare terreno divino.

“Ragazzo, questo Albero del Dao è il nucleo del palazzo immortale. Ed è per via di questo Albero del Dao che è definito sala dell’Illuminazione del Dao. Sedersi sotto questo Albero del Dao farà migliorare drasticamente la tua comprensione del Dao. Cercare ispirazioni qui per tre giorni è come ricevere un’illuminazione sul Dao per un anno fuori. Allora, anche il padrone ha cercato ispirazioni sul Dao qui!”

La sala dell’Illuminazione del Dao…

Solo ora Yi capì perché si chiamava sala dell’Illuminazione del Dao. In effetti, come poteva non accelerare la propria comprensione rimanere seduti sotto uno Spirito Divino condensato dall’universo?

Lo spirito della spada aggiunse: “La sala dell’Illuminazione del Dao è per cercare ispirazioni sul Dao, mentre la sala del Costrutto Celeste contiene i tesori lasciati dal padrone. Puoi scegliere un oggetto incantato per esperti all’Ascensione Celeste. Quando avanzerai allo stadio dell’Ascensione Celeste, potrai sceglierne altri. Questa è un’opportunità rara, così fanne tesoro!”


