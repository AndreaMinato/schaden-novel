---
title: Capitolo 692 - Occhio del Cuore
pubDate: 2024-06-08T04:46:59.582Z
tags:
    - tmw
---


Così Yi Yun si sedette sotto l’Albero del Dao del palazzo.

Era uno Spirito Divino, il Dao che conteneva non era qualcosa di comprensibile da un mortale. Anche se era stato detto che tre giorni in questa sala equivalevano ad un anno, sarebbe valso solo a patto di poter ottenere un’illuminazione completa.

Questo richiedeva una percezione straordinaria.

“A che punto pensi che arriverà?”

Mentre Yi Yun stava meditando silenziosamente, il giovane vestito di bianco era apparso dietro lo spirito della spada vestito di grigio. Lo spirito della spada aveva fatto la domanda senza nemmeno girare la testa.

“Se potrà ottenere un piccolo frammento di ispirazione, sarebbe già notevole. Per quanto riguarda la risonanza dell’Albero del Dao, come il fruscio delle foglie, è impossibile…”

Il giovane vestito di bianco scosse la testa piano. Il punto di partenza di Yi Yun era troppo basso. Viste le sue origini, i limiti del mondo Tian Yuan e delle sue ispirazioni nomologiche, Yi Yun era appena all’inizio. Per quanto riguardava la via della spada, Yi Yun non si era allenato mai sistematicamente. Tutta l’ispirazione che aveva ottenuto era solo un Intento della Spada frammentario.

Questo Intento della Spada naturalmente era sbalorditivo nel mondo Tian Yuan, ma era di gran lunga inferiore rispetto al vero supremo Grande Dao.

E questo Albero del Dao era un supremo Grande Dao. Perfino i Lord Divini dei dodici Cieli Empirei si sarebbero dovuti sedere e calmare i loro cuori per ottenere una piccola illuminazione. Questo andava ben oltre lo stadio e le conoscenze di Yi Yun.

“Per un bambino che ha appena imparato a gattonare, naturalmente fallirà se venisse costretto all’improvviso a cercare di saltare.” Chibai scosse la testa e se ne andò.

L’anziano vestito di grigio non disse una parola. Si limitò a guardare Yi Yun con una scintilla nello sguardo che nessuno poteva comprendere.

L’Albero del Dao aveva un totale di 3000 foglie. Ognuna di esse conteneva un Dao diverso.

Quando una persona si sedeva sotto l’albero per ottenere l’illuminazione, solo se avesse ottenuto davvero ispirazioni allora l’Albero del Dao sarebbe entrato in risonanza.

Se fossero state ispirazioni straordinarie, le foglie dell’Albero del Dao avrebbero emesso un fruscio, come in risposta al coltivatore sotto.

E persone con un livello di comprensione più elevato potevano perfino spingere le foglie a generare fenomeni particolari. La superficie delle foglie e ogni loro vena si sarebbe illuminata. Era un bagliore condensato da un Grande Dao e sarebbe stato estremamente raro.

Più si ottenevano ispirazioni, più intenso sarebbe stato il bagliore. Tuttavia un fenomeno del genere era molto difficile da ottenere perfino per i geni che provenivano dalle più grandi fazioni dei dodici Cieli Empirei.

Quando la luce avesse raggiunto il suo picco, avrebbe condensato spontaneamente rune del Dao che sarebbero girate attorno all’Albero del Dao danzando, accompagnate da una cantilena. Quel suono era un risultato della condensazione del Grande Dao e le rune sarebbero perfino atterrate sul coltivatore. Era un’opportunità impareggiabile per chi ci riusciva.

Questo era uno stadio ancora superiore e perfino geni impareggiabili avrebbero potuto fallire.

Naturalmente l’anziano vestito di grigio non aveva aspettative del genere. Sarebbe stato quasi impossibile.

…..

Yi Yun ignorò lo spirito della spada, perché era completamente immerso nella sua meditazione.

Seduto sotto l’Albero del Dao, aveva la sensazione che tutto attorno a lui fosse diventato distante. Il suo corpo sembrava immerso in un vasto oceano.

Ogni goccia d’acqua marina era una condensazione del Dao.

I suoi occhi erano chiusi, ma si stava aprendo lentamente un altro paio di “occhi”.

I guerrieri potevano usare il loro “cuore” per osservare il mondo, era anche conosciuto come l’Occhio del Cuore. Usando l’Occhio del Cuore per vedere il mondo, si poteva comunicare con il cielo e la terra, e cercare ispirazioni sul Dao.

E l’Occhio del Cuore di Yi Yun non solo aveva le sue ispirazioni, ma era anche il luogo dove stava riposando il Cristallo Viola. L’artefatto divino era già una parte del suo corpo. Grazie ad esso, usare l’Occhio del Cuore era anche come vedere il mondo attraverso il Cristallo Viola.

Nella visuale dell’artefatto divino, era circondato da splendide scie di luce. E tra di esse a volte scintillavano rune del Dao.

Sopra Yi Yun, l’antico albero svettava nel cielo. Era molto più alto dell’albero nel mondo reale.

Le foglie frusciavano scosse da una brezza. Yi Yun poteva sentire molto chiaramente il suono prodotto da ogni singola foglia. Questo Albero del Dao era pienamente integrato nel mondo. Era il cielo e la terra stessi, e Yi Yun era fuori da questo mondo. Era solo di passaggio.

Migliaia di anni di vita e morte passavano con uno schiocco di dita. Non solo esseri umani, anche le altre miliardi di forme di vita erano solo di passaggio nell’universo.

Yi Yun ascoltò il vento e le foglie che frusciavano, pienamente concentrato sul Cristallo Viola.

All’improvviso ebbe la sensazione di avere un paio di occhi che potevano attraversare ogni cosa mentre guardava l’Albero del Dao.

C’erano motivi runici su ogni foglia e li poteva vedere molto chiaramente. Era perfino in grado di attraversare la corteccia con lo sguardo e vedere gli anelli nel tronco.

Era qualcosa che nemmeno i talenti dei dodici Cieli Empirei potevano fare.

Gli antichi anelli dell’albero erano una condensazione del Grande Dao stesso.

Ogni anello avrebbe richiesto innumerevoli anni.

“Tremilatre foglie, centootto anelli.”

Yi Yun li vide tutti, ma quando cercò di notare i flussi d’energia negli anelli e le rune del Dao che contenevano, la sua energia spirituale diminuì rapidamente.

Non era mai successo prima. Allora, Yi Yun aveva usato la visuale d’energia del Cristallo Viola per scorgere i flussi d’energia e le regole che governavano queste correnti erano leggi a loro volta. Così Yi Yun poteva osservare direttamente le leggi del Grande Dao. Era avvenuto lo stesso nella tomba della spada e nel regno mistico della Grande Imperatrice.

Tuttavia per la prima volta la sua energia spirituale non era sufficiente per continuare a guardare i flussi d’energia.

Yi Yun fece un respiro profondo e disattivò la visuale d’energia. Non aveva fretta.

Anche se l’avesse visto con chiarezza una volta, con il tempo avrebbe potuto esaminare le tremila foglie e i centootto anelli.

Mentre gli incantesimi del Dao scorrevano piano, la brezza soffiò tra le foglie, emettendo fruscii del Grande Dao. Questa era la verità della vita e tutto ciò a cui aveva assistito l’Albero del Dao mentre era rimasto qui per innumerevoli anni.

Yi Yun sentì un forte impatto, come se i fiumi del tempo si fossero abbattuti su di lui. Rotolò via senza poter fare niente.

Più un passante sbirciava le rune, più non sarebbe stato capace di resistere alle ispirazioni accumulate nel corso del tempo.

Mentre le onde rimbombavano, dopo un periodo di tempo imprecisato, Yi Yun recuperò la sua energia spirituale più e più volte. Lottava per dare un’occhiata sporadica alle rune del Dao di ogni foglia.

Vederle chiaramente era un conto, ma ottenere ispirazioni su di esse era molto difficile!

Yi Yun all’improvviso capì che la quantità di ispirazioni di chi era di passaggio sarebbe stata estremamente limitata. Era tutta presa in prestito dall’Albero del Dao.

Trarre ispirazione dall’Albero del Dao e dalle rune non avrebbe necessariamente permesso di comprendere queste illuminazioni.

Allora cosa poteva fare?

Yi Yun all’improvviso ripensò a quando aveva coltivato la Sacra Tecnica di Tai Ah. Aveva usato il Cristallo Viola per esaminare la figura del sole.

La Sacra Tecnica di Tai Ah poteva essere di bassa qualità, ma dopo che Yi Yun era entrato nel regno mistico della Grande Imperatrice, era venuto a sapere che aveva una piccola connessione con il Lord dello Yang Azzurro. E il Dao del Lord dello Yang Azzurro proveniva dal manuale dello Yang Divino, uno dei dodici supremi Grandi Dao che si erano formati alla nascita dei dodici Cieli Empirei.

Anche se la Sacra Tecnica di Tai Ah non era più fonte di ispirazione per Yi Yun, il metodo che aveva usato per esaminare la figura del sole non era necessariamente da scartare. E il metodo era… copiare.


