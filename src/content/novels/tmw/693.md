---
title: Capitolo 693 - Foglia Caduta
pubDate: 2024-06-08T05:46:59.582Z
tags:
    - tmw
---


Poteva copiare le rune del Dao che vedeva usando l’energia.

Quando le rune del Dao venivano copiate completamente, portandole nella sua vita, sarebbero diventate il suo Dao.

“L’Albero del Dao esiste da miliardi di anni. Ha reso il suo corpo stesso un Dao, mentre io ho il Cristallo Viola. Perché non provo a rendere il Cristallo Viola in un Albero del Dao a sua volta? Quando accadrà, anche io sarò il Dao stesso. Gli incantesimi del Dao che produco potrebbero perfino essere usati dagli altri per ottenere ispirazioni…”

A Yi Yun venne in mente questa idea folle. Perfino i Lord del Dao nei dodici Cieli Empirei potevano solo perseguire questo sogno.

Rendere il proprio corpo un Dao sembrava solo una leggenda. Anche se innumerevoli persone avevano cercato di farlo, nessuno era mai riuscito a farlo nella storia dei dodici Cieli Empirei.

Il livello di coltivazione di Yi Yun era ancora molto basso, eppure gli era venuta all’improvviso un’idea del genere. E adesso non poteva più reprimere l’idea che ormai cresceva in modo sfrenato come dei rampicanti.

Se altri avessero saputo della sua idea, l’avrebbero deriso. Tuttavia Yi Yun con il Cristallo Viola poteva controllare tutta l’energia nel mondo, così non sembrava impossibile…

Controllò la sua energia, condensando lentamente rune del Dao.

Gradualmente Yi Yun si immerse nelle foglie del Dao.

Aveva la sensazione di essere diventato lui stesso una foglia. E percepì la rigogliosità dell’Albero del Dao e la brezza che soffiava.

Lentamente la sua testa si svuotò da ogni pensiero. Le foglie germogliavano in primavera e appassivano in autunno. La durata della loro vita era breve come quella di un essere umano. Le foglie non sperimentavano tristezza o dolore, si sarebbero solo mosse piano sotto il vento.

Yi Yun rimase seduto in silenzio sotto l’albero, non sapeva quanto tempo fosse passato. Non si muoveva di un millimetro a parte quando la brezza occasionalmente muoveva i suoi capelli.

Lo spirito della spada stava ancora aspettando nella sala. Era seduto a meditare e ogni tanto apriva gli occhi per osservare Yi Yun. Tuttavia Yi Yun era seduto lì come una statua e non era cambiato nulla.

Anche il giovane vestito di bianco sarebbe venuto a dare un’occhiata ogni tanto. Vedendolo seduto senza mostrare segni di progresso e fenomeni dell’Albero del Dao, provò un po’ di delusione.

Anche se non aveva fiducia in Yi Yun, lo considerava comunque il successore del palazzo della spada del Puro Yang. Desiderava comunque che progredisse in qualche modo, se non altro per non imbarazzare il suo padrone una volta che Yi Yun sarebbe partito da questo mondo.

Tuttavia, fino ad ora, Yi Yun sembrava non aver ottenuto alcuna ispirazione.

“Sono passati già tre mesi. Anche se tre giorni nella sala equivalgono ad un anno, signifca che ha cercato un’illuminazione per trent’anni.”

Il giovane vestito di bianco scosse la testa, mentre lo spirito con l’abito grigio disse con un sorriso: “Sai anche che solo quando ottieni qualche ispirazione tre giorni equivarrebbero ad un anno. E in effetti, non importa chi si siede sotto l’Albero del Dao, c’è chi non potrebbe mai arrivare a quel ritmo. Sarebbe già tanto se potessero mantenere una velocità del genere per dieci giorni.”

“Vedremo qual è la situazione quando si sveglierà.” Lo spirito della spada era ottimista, mentre il giovane non era così di buon umore. Disse: “Che importa se si sveglia se non ci sono fenomeni nell’Albero del Dao?”

Mentre il sole sorgeva e tramontava, le nuvole si radunavano e si disperdevano. Le praterie in cui l’Albero del Dao cresceva erano composte da forme di vita ordinarie. Yi Yun vide gli insetti e i vermi tra l’erba dalla breve vita, mentre la nuova erba selvatica germogliava dal suolo, continuando il suo ciclo vitale. Yi Yun guardò in silenzio tutto questo senza tristezza, né gioia.

Sembrava un pezzo di foglia lui stesso, passava la vita come una foglia. Quando arrivava l’autunno, la foglia sarebbe diventata gialle e, dopo una brezza, sarebbe ondeggiato e caduto dall’Albero del Dao verso il terreno.

Mentre si stava separando dall’Albero del Dao, Yi Yun video il suo corpo e il tronco con chiarezza. Ebbe la sensazione di aver compreso molto all’improvviso.

La sua mente era limpida come non mai, mentre il cielo e la terra parvero espandersi. Yi Yun riprese lentamente i sensi durante la caduta. Vide come si stava avvicinando al terreno e alla fine… atterrò piano a terra.

La sensazione di rimanere a terra rappresentava anche la fine della sua vita. Così Yi Yun aprì gli occhi…

Yi Yun si ritrovò ancora in quella prateria con l’albero antico dalle radici ritorte simili a spire di drago. Tuttavia, ai suoi occhi, era tutto diverso rispetto a prima…

“Si è svegliato!”

Lo sguardo dello spirito della spada si accese. Aveva aspettato a lungo e finalmente Yi Yun si era ridestato.

“Si è svegliato finalmente.” Il giovane sospirò. Guardò subito l’antico Albero del Dao dietro di lui, sperando di vedere qualche fenomeno. Anche se sapeva che c’erano pochissime possibilità che accadesse, ci diede un’occhiata istintivamente.

L’antico albero era rimasto come prima, senza mostrare reazioni. Non emanava aure del Grande Dao, né manifestò rune o suoni del Dao.

Perfino le foglie non frusciarono nonostante la brezza.

Non c’era nessun fenomeno…

Nonostante se lo fosse aspettato, trovava deprimente un tale silenzio e calma.

Il giovane mantenne la sua compostezza, stava per chiedere a Yi Yun che ispirazioni avesse ottenuto, ma in quel momento si irrigidì.

Vide… sotto la brezza gentile, una foglia connessa all’albero del Dao cadde lentamente come una foglia in autunno.

Lasciò il ramo dell’albero e, come una farfalla verde, svolazzò nel vento e cadde verso Yi Yun dopo un po’ di giri.

Yi Yun non alzò la testa, come se sapesse già della foglia.

Sporse piano una mano rivolgendo il palmo verso l’alto. La foglia atterrò gentilmente sul suo palmo.

Questa scena era simile al processo di illuminazione, quando il corpo di Yi Yun era diventato simile ad una foglia. Nell’ultimo istante della sua vita, era atterrato sul suolo. Era stato leggero e silenzioso. Questo era il ritorno al creatore della foglia caduta.

Tuttavia questa scena semplice sbalordì completamente il giovane vestito di bianco. E accanto a lui, lo spirito della spada si alzò di scatto.

I due rimasero immobili come sculture, a guardare la foglia caduta nella mano di Yi Yun.

L’Albero del Dao aveva perso una foglia?

L’albero del Dao aveva 3000 foglie del Dao, che non erano mai cambiate in tutti questi anni. In effetti, anni fa, il loro padrone aveva usato queste praterie come base per costruire le basi del palazzo. Anche allora l’albero del Dao aveva 3000 foglie, e così era stato fino ad ora…

Lo spirito della spada guardò la chioma dell’albero e si rese conto che un piccolo germoglio tava rimpiazzando la foglia caduta.

La perdita di una foglia era stata seguita dalla nascita di un germoglio. Era qualcosa che non aveva mai visto nonostante gli innumerevoli anni che aveva trascorso a sorvegliare questo posto.

Ma oggi era successo.

Naturalmente non era una coincidenza che la foglia fosse caduta sul palmo di Yi Yun.

L’illuminazione di Yi Yun non aveva causato fenomeni a parte la caduta di una foglia. Perché?

Sia lo spirito della spada che Chibai, lo spirito del tempo, non erano vere forme di vita. La loro comprensione del Dao era decisa dal momento in cui nascevano. Erano le ispirazioni del Dao date dal loro creatore.

Non potevano capire perché l’albero del Dao aveva perso una foglia.

In quel momento Yi Yun pizzicò il picciolo della foglia, facendola vorticare nella sua mano come un piccolo ventilatore.

Caduta… Nascita…

Yi Yun guardò il germoglio sul ramo mentre teneva piano la foglia nel suo palmo. Anche se era appassita, la foglia era ancora verde…


