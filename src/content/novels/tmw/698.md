---
title: Capitolo 698 - La formazione distrutta
pubDate: 2024-05-20T16:15:05.738Z
tags:
    - tmw
---


“L’enorme entità nel mulinello eterno è davvero solo un occhio?”

Yi Yun ne fu allarmato. Sapeva che l’occhio apparso nell’Abisso del Cimitero degli Dei era ampio diecimila chilometri. Da decine di migliaia di chilometri di distanza, la gente aveva visto solo un occhio grosso quanto una stella.

All’inizio Yi Yun credeva che ci fosse un antico demone sigillato nell’Abisso del Cimitero degli Dei e si era rivelato solo nella forma di un occhio. Ma ora gli era stato rivelato che era solo l’occhio destro dell’antica Divinità Antenata!

Solo un occhio possedeva un potere del genere. Era difficile immaginarsi che sorta di potere avesse. Quanto era stata spettacolare e maestosa la grande battaglia dei tempi antichi?

Solo questo pensiero scioccò Yi Yun!

“In tal caso, l’unica importanza che hanno quei mondi, incluso quello in cui risiede il continente Tian Yuan, è per sigillare l’antica Divinità Antenata…”

Lo spirito della spada annuì e disse: “Esatto. Il mondo Tian Yuan è uno dei 33 mondi scelti. Questo perché erano abbastanza grandi e stabili, e le loro posizioni sono remote.”

“Un mondo stabile? Una posizione remota?” Yi Yun si accigliò lievemente. Sembrava che non fosse davvero facile per lui lasciare il mondo Tian Yuan per partire per i dodici Cieli Empirei. “L’antica Divinità Antenata è stata sigillata in parti separate, ma non c’è il rischio che un giorno torni in vita?”

“Se siamo fortunati, allora non sarà una calamità e se sarà una calamità, è inevitabile. La Divinità Antenata è nata all’inizio dell’universo. È l’equivalente del Dao Celeste. Se il Dao Celeste predetermina che accadrà qualcosa, allora sarebbe davvero difficile impedirlo! Tuttavia… solo quegli insignificanti Discepoli Demoniaci non sono sufficienti a liberare l’Occhio della Distruzione della Divinità Antenata.”

Lo spirito della spada e Chibai non erano troppo preoccupati per la comparsa del Demone Divino dall’Armatura Nera.

Finché i sigilli dell’Abisso del Cimitero degli Dei non fossero stati toccati, sarebbero rimasti imperturbati anche se ogni forma di vita del mondo Tian Yuan fosse stata annientata.

“Yi Yun, se vuoi davvero prendere in prestito la formazione del Confinamento Divino, allora possiamo concedertelo. Tuttavia… vorrei comunque darti un consiglio. È meglio non provocare queste antiche entità. Sei troppo giovane. La tua età è quasi insignificante in confronto alle loro lunghe vite. Il mondo Tian Yuan è solo uno dei regni inferiori sotto i dodici Cieli Empirei. Le forme di vita qui sono piccole come granelli di polvere in confronto all’universo.”

Lo spirito della spada voleva che Yi Yun facesse esperienza, ma non che affrontasse nemici così pericolosi. Fin troppi geni erano morti lungo la strada, non voleva perdere un buon successore in questo modo.

“Non vi preoccupate signori. Non provocherei quel mostro senza nessun motivo. Se non sarò assolutamente sicuro di poter sopravvivere, mi limiterò ad aspettare e a coltivare. Sto solo prendendo in prestito la formazione del Confinamento Divino per via di un’urgenza.”

Yi Yun dopotutto era una persona che proveniva da un altro mondo. Era impossibile che fosse determinato a proteggere il mondo Tian Yuan anche a costo della vita.

Molte persone innocenti erano state eliminate dal Demone Divino dall’Armatura Nera e questo andava contro la coscienza di Yi Yun. Ma visto che la sua forza era limitata, non poteva farci nulla.

“È un bene che tu lo capisca. Alla fine è la forza ad essere fondamentale!”

Mentre parlava, lo spirito della spada tirò fuori la serie di sciabole volanti del dominio. Poi le passò a Yi Yun, incluse le tecniche.

Le mille sciabole volanti delle nevi erano tutte immagazzinate in una cintura.

La cintura era un oggetto interspaziale incantato. Era lunga solo un metro e mezzo e poteva contenere 999 sciabole volanti.

Yi Yun ne tirò fuori una con noncuranza. La lama era color bianco grigiastro e non sembrava fatta di metallo, ma di giada.

Yi Yun sapeva che le mille sciabole volanti non erano fatte di metallo. Era stato il Divino Artigiano che aveva ucciso uno squalo divino divora draghi nella voragine nei tempi antichi ad averle create. Aveva usato i denti della creatura per forgiarle.

Nonostante il suo nome, quella razza di squalo non divorava veri draghi, ma draghi dei fiumi. Era comunque una forma di vita terrificante.

Uno squalo divino aveva la bocca piena di denti fatti dallo stesso materiale. Usandoli come materiale permetteva alle sciabole di essere connesse spiritualmente, rendendole estremamente potenti.

Tuttavia quando il Divino Artigiano aveva creato questa serie di sciabole, non aveva mai pensato di usarla, così non si era impegnato troppo nel forgiarle. Se avesse aggiunto più materiali di massimo livello, questa serie di sciabole sarebbe stata di qualità molto più eccezionale. E se fosse accaduto, perfino Yi Yun avrebbe avuto problemi nel controllarle.

Anche con il Cristallo Viola, controllare sciabole volanti così potenti avrebbe richiesto troppa energia.

Dopo aver preso i tre tesori, Yi Yun ringraziò di nuovo Chibai e lo spirito della spada per poi uscire fuori dal palazzo della spada di Puro Yang.

Era la prima volta che metteva piede fuori dal palazzo dopo più di sei mesi.

Yi Yun fece un respiro profondo di fronte al mondo in rovina sotto il picco. Dopo aver ottenuto l’illuminazione della foglia del Dao, ora provava un’emozione trascendente, come se lui stesso avesse sperimentato la morte.

In quel momento, Lin Xintong era seduta a gambe incrociate di fronte alla colonna di pietra delle sette uccisioni. Stava cercando di ottenere ispirazioni sull’Intento di Spada lasciato dal proprietario del palazzo. Nonostante esistesse da così tanti anni, l’Intento di Spada era tagliente come sempre. Allora, quando Yi Yun era capitato per la prima volta nel palazzo, aveva trascorso dieci mesi solo per comprendere l’Intento della Spada.

Yi Yun non la disturbò. Rimase fermo in silenzio di fronte alla colonna e guardò gentilmente la bellezza impareggiabile.

Molto tempo dopo, Lin Xintong percepì qualcosa e aprì lentamente gli occhi.

All’istante Yi Yun sentì una fredda traccia di Intento di Spada nel suo sguardo limpido. L’Intento di Spada sembrava un vento freddo o un ghiacciaio. Solo un’occhiata gelava l’anima.

Tuttavia anche Yi Yun aveva meditato qui e il freddo Intento di Spada in avvicinamento si dissolse automaticamente.

Lin Xintong guardò Yi Yun, dopo più di sei mesi, aveva lo stesso aspetto ma il suo portamento era cambiato drasticamente.

Sembrava non esistesse nemmeno. La gente non avrebbe potuto trattenersi dal battere gli occhi per confermare ciò che aveva visto. Alcuni guerrieri che avevano compreso profondamente le leggi sarebbero stati in armonia con il Grande Dao del Cielo e della Terra, rendendoli quasi una cosa sola con il resto del mondo.

Yi Yun chiaramente aveva raggiunto quel punto.

Questo fece provare profonda gioia a Lin Xintong. Sapeva che doveva aver ottenuto molto dal palazzo della spada.

Anche Yi Yun la guardò con ammirazione. Allora, quando aveva cercato di ottenere ispirazioni fuori dal palazzo della spada di Puro Yang, aveva visto i flussi d’energia nella colonna e nella fenditura scioccante grazie al Cristallo Viola. Lin Xintong non aveva questa capacità e aveva dovuto contare sulla propria percezione.

Lin Xintong lo superava in termini di percezione.

“Xintong, sono passati più di sei mesi e hai già compreso il tuo Intento di Spada. Dovrebbe essere un Intento di Spada di tipo ghiaccio, vero…?”

Ora Yi Yun comprendeva profondamente l’Intento di Spada, così non solo poteva percepirlo negli altri, ma poteva individuarne le proprietà.

La natura dell’Intento di Spada lasciato dal proprietario del palazzo era di puro Yang, il completo opposto delle leggi coltivate da Lin Xintong. Non sembrava che sarebbe stato utile per lei, ma secondo le leggi del Grande Dao, lo Yin e lo Yang si supportavano a vicenda e l’estremo Yang produceva lo Yin. Lin Xintong aveva sfruttato questa proprietà per comprendere un Intento di Spada adatto a lei.

Sembrava facile, ma in realtà era un’impresa ardua. Richiedeva una percezione straordinaria per poter fare un parallelismo per inferenza.

Lin Xintong guardò Yi Yun e sorrise lievemente: “Sembra che non ti sia limitato ad ottenere ispirazioni sull’Intento di Spada e hai fatto grandi progressi. Dovrò impegnarmi di più, non posso rimanere indietro.”

“Xintong, è il momento di andare.”

Yi Yun aveva ottenuto molto nel palazzo della spada di Puro Yang e adesso era il momento di partire.

Anche se la Sala dell’Illuminazione del Dao era di buona qualità, era difficile mantenere una velocità di comprensione elevata.

La prima entrata permetteva davvero di ottenere un anno di comprensioni in tre giorni.

Ma lentamente sarebbe rimasto solo il Grande Dao astruso da comprendere. Per ottenere nuove ispirazioni, un guerriero doveva fare esperienza, era impossibile raggiungere un’illuminazione in una sola meditazione.

Precedentemente, il giovane vestito di bianco non pensava che Yi Yun avrebbe ottenuto molto nella Sala dell’Illuminazione del Dao. Credeva che si sarebbe svegliato dopo aver meditato per due o tre giorni.

In seguito Yi Yun aveva finito con il meditare per quasi sette mesi. Aveva anche fatto cadere una foglia all’Albero del Dao. Questo superava di gran lunga il periodo di tempo in cui un guerriero ordinario avrebbe ottenuto ispirazioni. Se uno avesse insistito, si sarebbe ottenuto molto meno in più tempo. Anche se Yi Yun aveva il Cristallo Viola, aveva comunque bisogno di tempo ed esperienza per assimilare le linee del Dao che aveva copiato.

Così Yi Yun e Lin Xintong lasciarono il palazzo della spada di Puro Yang. Volarono fuori dall’Abisso della Meteora e volarono verso la formazione di teletrasporto creata dalla razza della Desolazione nelle Divine Lande Selvagge.

Le Divine Lande Selvagge erano vaste, così per viaggiare più facilmente, la razza della Desolazione aveva disposto una formazione di teletrasporto per entrare e uscire. Le posizioni di queste formazioni di teletrasporto erano altamente confidenziali, ma Jiang Xiaorou aveva dato una mappa dettagliata a Yi Yun.

Yi Yun si stava dirigendo verso un’importante formazione di teletrasporto che la razza della Desolazione aveva costruito nel perimetro delle Divine Lande Selvagge. Poteva raggiungere direttamente il territorio della razza della Desolazione.

Tuttavia, quando Yi Yun e Lin Xintong arrivarono a destinazione, Yi Yun si tese.

La regione attorno alla formazione di teletrasporto era composta da una lunga catena di montagne, ma sembrava che ci fosse stato un forte terremoto. Si erano aperte fenditure nella terra e i fiumi si erano seccati.

Anche la formazione nascosta nel profondo delle montagna era stata fatta a pezzi. Nell’aria aleggiava un lieve intento omicida che rese apprensivo Yi Yun.

“Cos’è successo?” Lin Xintong si tese perché poteva sentire odore di sangue nell’aria.

“Andiamo!” L’espressione di Yi Yun divenne seria mentre teneva per mano Lin Xintong e si precipitava verso la fonte dell’aura omicida trattenendo il respiro.

In un batter d’occhio, superò una montagna divisa e vide un inferno.

Una formazione di teletrasporto era completamente esplosa e attorno c’erano cadaveri smembrati e sangue!

Yi Yun ebbe un tuffo al cuore, i corpi smembrati appartenevano a membri della razza della Desolazione e a bestie della desolazione. Enormi creature erano state smembrate e grandi quantità di sangue avevano macchiato il terreno per chilometri. L’odore del sangue si era diffuso per decine di chilometri.

La razza della Desolazione aveva lasciato delle guardie per proteggere la formazione. Molte di loro erano pari a guerrieri all’Apertura Yuan. Inoltre erano accompagnate da numerose specie primordiali dalle capacità difensive elevate.

Ora però erano state eliminate!


