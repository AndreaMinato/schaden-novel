---
title: Capitolo 7 - Ossa della Desolazione
pubDate: 2023-05-14T14:09:48.018Z
tags:
    - tmw
---


"È così freddo." Gli spettatori non poterono che tremare. Vedevano solo la nebbia bianca emessa dalla scatola. Quando la foschia alla fine si dissipò, scorsero dei pezzi d'osso brillanti.

Il freddo proveniva da queste ossa!

"Cos'è quello?" Erano tutti scioccati, non avevano mai visto oggetti rari. Anche se non sapevano cos'era, potevano immaginare che fossero immensi tesori.

"Sono ossa della desolazione!" Disse con un senso di soddisfazione Lian Chengyu. "I simboli lucenti che avete visto erano per sigillare il gelo di queste ossa."

"Ossa della desolazione? Queste sono ossa della desolazione?" La maggior parte della folla non aveva mai sentito parlare di ossa della desolazione, ma Yi Yun ne aveva già sentito parlare da Jiang Xiaorou.

In questo mondo selvaggio esistevano forti bestie della desolazione. Ogni bestia della desolazione poteva distruggere facilmente una piccola tribù come la loro.

Le bestie della desolazione potevano essere spaventose, ma i loro corpi erano pieni di tesori.

Le bestie della desolazione erano supplementi eccellenti. Tuttavia, visto che l'appetito di una persona era limitato, quanto poteva mangiare di una creatura grossa quanto una collina?

Fortunatamente la maggior parte dell'essenza era radunata nelle loro ossa e, usando un metodo speciale, le si poteva raffinare in un pezzo più piccolo.

Le ossa della desolazione erano considerate l'oggetto più prezioso del corpo di una bestia.

Anche se i pezzi dentro lo scrigno erano solo la piccola porzione della costola di una bestia della desolazione, erano comunque considerati preziosi!

"Il motivo per cui abbiamo meno razioni oggi è perché molte armi e armature sono state usate come moneta di scambio per queste ossa della desolazione! In effetti le frecce e le corazze che avete prodotto erano insufficienti come pagamento.
Grazie a delle avventure che ho fatto durante la mia giovinezza ho ottenuto un po' di metodi di coltivazione della mente e solo usandoli siamo riusciti finalmente ad ottenere questa serie di ossa della desolazione!"
L'anziano accanto a Lian Chengyu intervenne per spiegare quanto erano utili e preziose le ossa della desolazione.

Molti tra il pubblico però non riuscirono ad accettarlo.

Le ossa della desolazione potevano essere preziose, ma cosa avevano a che fare con loro?

Non importava quanto fossero stupidi, sapevano che non avrebbero potuto raffinare l'essenza dalle ossa della desolazione.

"So cosa state pensando; siete preoccupati per il vostro futuro. Siete preoccupati di morire di fame. Capisco la vostra situazione. Ma pensateci, potremo porre fine a questi giorni difficili! Nelle lande selvagge ci sono tante piccole tribù quanto granelli di sabbia in un deserto. Non hanno il potere di proteggersi e possono essere distrutte in qualunque momento!"

"Anche la nostra tribù Lian è in queste condizioni!"

"Volete davvero continuare a fare una vita così precaria? A preoccuparsi del prossimo pasto, di essere uccisi dalle bestie nel sonno?!"

"Volete davvero continuare a fare una vita del genere?" Lian Chengyu cercò di fomentare gli animi. Molti nella tribù strinsero i pugni! Una vita del genere era debilitante. Se esisteva un inferno, era questo!

"Ho sopportato abbastanza!" Gridò qualcuno tra la folla.

"Bene! Nemmeno io voglio condurre una vita del genere! Ora c'è una possibilità. Tra tre mesi, l'impero umano, il Regno Divino Tai Ah terrà un reclutamento di massa di esperti nel suo territorio! Se qualcuno supererà le diverse fasi di selezione, potrà diventare un guerriero del regno divino Tai Ah!"

"Questa è un grandissima gloria e anche un'enorme opportunità!" Mentre ne parlava, gli occhi di Lian Chengyu ardevano!

Yi Yun lo osservò e intuì che era uno sguardo di estremo desiderio e ambizione!

Lian Chengyu era molto ambizioso. Non voleva rimanere intrappolato in un piccolo clan tribale. Voleva andare all'avventura nelle lande selvagge e farsi un nome!

'Non c'è da meravigliarsi che fosse disposto a sacrificare così tanti abitanti per quella serie di ossa della desolazione... vuole superare la prova del regno tra tre mesi!' Yi Yun capì. All'inizio pensava che Lian Chengyu potesse aver accumulato razioni per quelle ossa della desolazione.

Se voleva uccidere la gallina dalle uova d'oro, probabilmente aveva intenzione di usare quelle ossa della desolazione per fare un enorme balzo di forza!

Le parole di Lian Chengyu confermarono velocemente le ipotesi di Yi Yun.

"Io, Lian Chengyu, sono nato e cresciuto nel clan tribale Lian. Sono un figlio della tribù Lian. Darò del mio meglio per tutta la tribù! Fortunatamente con questa serie di ossa della desolazione potrò diventare un guerriero dal Sangue Viola in tre mesi! Una volta che raggiungerò quello stadio, potrò superare facilmente gli esami del Regno Divino Tai Ah, diventando un guerriero del regno!"

"Quando succederà, potrò proteggere personalmente l'intera tribù. E, in quanto loro guerriero, posso anche portare la tribù nelle città del Regno Divino Tai Ah. Se facessi altri contributi in futuro, potrò perfino occupare parte della città! Quando succederà, potranno entrare tutti nella mia città e vivere confortevolmente!"

"In tre mesi! Esatto, resistete solo per tre mesi. Quando arriverà il giorno dell'esame, vi prometto una vita priva di preoccupazioni! Ricambierò cento volte tanto la tribù che oggi ha tirato la cinghia per me, no mille volte tanto!" Il discorso di Lian Chengyu stregò la gente ordinaria e sofferente che non poteva intravedere la sua ambizione. Erano tutti immersi nella promessa di un futuro migliore e iniziarono a sognare.

Tre mesi, solo altri tre mesi e si sarebbero potuti trasferire in città?

Era vero?

'Questo tipo potrebbe fare il politico sulla terra.' Yi Yun iniziò a riflettere, sapeva che ormai nessuno avrebbe più questionato la scarsità di razioni. I castelli in aria di Lian Chengyu avevano messo a tacere tutti. Ormai sarebbero state le persone attorno a rispondere ad ulteriori domande, non più il giovane maestro.

I poveri erano impotenti. La vita di una persona non valeva molto. Una borsa di razioni valeva diverse vite, così secondo la promessa di Lian Chengyu, sarebbe stato normale che morissero altri membri del clan.

La vita della gente comune era difficile ed erano troppo avviliti. Avevano bisogno di una speranza, una colonna portante per continuare a vivere. Si sarebbero aggrappati anche ad un briciolo di speranza. Chiunque avesse manifestato contro questa promessa sarebbe stato attaccato da questi disperati.

Notando che la gente era ancora confusa, un tirapiedi saltò gridando: "Lunga vita al giovane maestro Lian Chengyu!"

Le persone sofferenti e affamate erano facili da incitare. Erano disposte a sacrificare le loro vite per assicurare una vita migliore ai loro figli.

"Lunga vita al giovane maestro Lian Chengyu..." Gridarono debolmente un po' di uomini.

Nel momento in cui alcuni urlarono, il coro si intensificò. Anche le persone preoccupate per il loro prossimo pasto dovettero fare lo stesso.

Questa era la tristezza del debole; non avevano altra scelta.

Lian Chengyu fu molto soddisfatto dalle reazioni della gente. Finché l'avesse voluto, l'intera tribù Lian sarebbe stata il suo trampolino di lancio. Voleva lasciarseli indietro e creare la sua leggenda!

"Ben fatto Chengyu." Disse l'anziano con l'abito giallo dopo essersi avvicinato dietro di lui.

"Nonno, non devi lodarmi. Non è niente. Se non accendiamo le emozioni di queste persone, sarebbe difficile continuare. Raffinare le ossa ucciderà molte persone."

"Sì..." il vecchio vestito di giallo sospirò. Sapeva che raffinare le ossa avrebbe fatto molte vittime. Ma non importava quanti sacrifici dovevano fare, non potevano perdersi questa opportunità.

"Il successo si fonda su migliaia di sacrifici. Nonno, perché sospiri. La tribù li ricorderà per sempre. Inoltre... con un po' di morti, rimarrà più cibo. Resistere per altri tre mesi non sarebbe un problema."

Disse con noncuranza Lian Chengyu. Non era preoccupato dei sacrifici. Quante persone morivano al giorno nelle lande selvagge?

Un po' di formiche morte potevano creare un eroe. Ne valeva sicuramente la pena, perché un eroe poteva salvare molte più formiche.

Inoltre l'eroe era lui!

Solo l'anziano vestito di giallo poteva sentire le parole di Lian Chengyu.

"Yun'er, cosa succede?" Jiang Xiaorou aveva notato che Yi Yun non stava prestando attenzione e lo scosse. "A cosa stai pensando?"

"Niente..." Yi Yun scosse la testa. Era in trance, non per via del discorso di Lian Chengyu, né per il fato intollerabile della tribù Lian; un po' di puntini lucenti erano volati verso di lui come lucciole nel cielo notturno.

Le luci erano sfrecciate nella sua bocca ed erano scomparse.

Subito dopo, la freschezza del Cristallo Viola lo permeò, diventando ancora più chiara.

Ovviamente il Cristallo Viola stava assorbendo le luci, proprio come assimilava il bagliore delle stelle di notte!

E guardando la fonte delle luci, era...

Yi Yun sussultò, non poteva essere…



