---
title: Capitolo 700 - Rifugio
pubDate: 2024-12-30T12:26:36.980Z
tags:
  - tmw
---

Yi Yun finì velocemente di esaminare le rovine con la sua percezione. Non trovò il corpo di Jiang Xiaorou, né quello di sua madre.

Yi Yun conosceva troppo bene Jiang Xiaorou. Se fosse rimasta intrappolata tra le macerie, Yi Yun non avrebbe avuto nemmeno bisogno di vederla, solo la sua aura sarebbe stata sufficiente ad identifcarla.

Inevitabilmente non poté che immaginarsi la possibilità di trovare Jiang Xiaorou coperta di sangue che non mostrava segni di vita. Solo questo pensiero gli diede la sensazione di soffocare.

Ma ora… fortunatamente non era accaduto. Yi Yun ebbe la sensazione che una grossa pietra fosse stata sollevata dal suo petto.

“Sorella Xiaorou potrebbe essere ancora viva!”

Yi Yun tirò un sospiro di sollievo. Finché non fosse stata qui, c’erano ancora speranze!

“Sono riusciti a scappare?”

Anche Lin Xintong ne fu piacevolmente sorpresa. Aveva visto anche lei un po’ di corpi attorno alla residenza Lin. La matriarca, la persona per cui era più preoccupata, molto probabilmente era ancora viva.

Lin Xintong aveva difficoltà ad immaginare come la famiglia Lin e la razza della Desolazione fossero riuscite a scappare dalle grinfie del Demone Divino dall’Armatura Nera. Da ciò che sapeva, non sarebbero stati in grado di resistere.

Il Demone Divino dall’Armatura Nera aveva usato la formazione di teletrasporto per apparire nel cuore della razza della Desolazione. Molto probabilmente aveva causato un massacro.

In tali condizioni, permettere ad alcuni membri della razza della Desolazione e della famiglia Lin di scappare era un ottimo risultato. E a quanto pareva erano riusciti a sopravvivere relativamente bene durante questo risultato. Era stato un miracolo.

Naturalmente non era il momento di considerarlo. Prima dovevano scoprire dov’erano andati.

“Xintong, cerchiamo bene. Dev’esserci qualche segno.”

Yi Yun entrò nel palazzo collassato, mentre Lin Xintong volò nella residenza della famiglia Lin. Iniziarono a cercare indizi.

Anche se era stata una catastrofe improvvisa, la famiglia lin e la razza della Desolazione dovrebbero avere comunque lasciato qualche indizio per Lin Xintong e Yi Yun mentre scappavano.

Non importava quanto fosse stata caotica la fuga o quanto poco tempo avessero avuto, avrebbero potuto comunque lasciare un segnale.

Molto presto, Yi Yun trovò una mappa su una tavoletta di giada tra le rovine. Era stata molto facile da trovare perché era nella camera da letto di Jiang Xiaorou. Anche se l’edificio era collassato, parte della sua struttura era rimasta intatta.

Sulla tavoletta di giada c’erano residui dell’aura di Jiang Xiaorou!

A Yi Yun si strinse il cuore mentre stendeva le mani, dividendo il soffitto collassato sopra la camera da letto.

<em>Boom!</em>

Rocce e polvere si dispersero ovunque mentre una tavoletta di giada sfrecciò fuori dalla nuvola di polvere e atterrò nella mano di Yi Yun.

Il giovane trattenne il respiro mentre iniettava la sua coscienza nella tavoletta di giada.

C’era una mappa molto confusa dentro la tavoletta di giada e nell’angolo c’era un segno.

Dietro la mappa c’erano le parole:

“Yun’er stai attento.”

Le parole erano quasi illeggibili e probabilmente erano state lasciate da Jiang Xiaorou di fretta. Yi Yun si rilassò. Quando era arrivato il Demone Divino, Jiang Xiaorou non aveva avuto il tempo di dirgli altro. Solo una semplice frase conteneva tutte le sue emozioni.

La sorella Xiaorou dovrebbe stare bene…

Divenne ancora più speranzoso. Sapeva che la mappa indicava il posto dove la razza della Desolazione e la famiglia Lin erano fuggiti.

Il segno sulla mappa era una formazione di teletrasporto usata dalla razza della Desolazione per spostarsi in un luogo segreto. Precedentemente, Jiang Xiaorou aveva informato Yi Yun della posizione di tutte le formazioni di teletrasporto, così Yi Yun sapeva dov’era.

Se qualcuno non avesse saputo dov’erano le formazioni di teletrasporto sulla mappa, anche se qualcuno avesse visto la tavoletta di giada, non avrebbe capito dov’erano fuggiti. Jiang Xiaorou era stata prudente.

“Xintong, trovato.” Yi Yun trasmise la sua voce a Lin Xintong.

Lin Xintong lasciò la residenza e volò accanto a Yi Yun. La famiglia Lin non sapeva molto delle Divine Lande Selvagge dopotutto, così non era stato facile per loro lasciare indizi durante la fuga.

Lin Xintong non capì nulla quando guardò la mappa. Tuttavia non chiese cosa indicava, ma disse: “Ora partiamo?”

Anche lei era ansiosa, voleva trovare la matriarca Lin.

“Sì, partiamo. Dobbiamo stare attenti a non farci rintracciare.”

“Rintracciare? Stai parlando del Demone Divino dall’Armatura Nera? Non può essere…” Lin Xintong ne fu sbalordita. Trovava impossibile che il Demone Divino dall’Armatura Nera li avrebbe rintracciati. A giudicare dalle sue azioni passate, pensava che li avrebbe attaccati direttamente non appena li avesse scoperti.

Yi Yun annuì e disse: “Solo per essere sicuri. Ho sempre pensato che il Demone Divino dall’Armatura Nera fosse solo una macchina assassina, ma forse non l’abbiamo compreso completamente. Non mi sarei mai aspettato che potesse usare la formazione di teletrasporto per trovare il quartier generale della razza della Desolazione. Mi ha stupito che il Demone Divino dall’Armatura Nera abbia abbandonato il mondo Tian Yuan ricco di risorse per andare nelle Divine Lande Selvagge.”

Yi Yun non sapeva quali fossero i piani del Demone Divino dall’Armatura Nera. Aveva pensato che fosse privo di intelligenza visto che da quando era apparso, aveva solo fatto massacri e ucciso chiunque avesse visto.

Sembrava una marionetta assassina priva di intelligenza.

Yi Yun sapeva che il Demone Divino dall’Armatura Nera era stato ferito dal Lord dello Yang Azzurro ed era rimasto sigillato per decine di milioni di anni. La sua anima aveva ricevuto una grande quantità di traumi.

E prima che il Demone Divino dall’Armatura Nera comparisse, la Luna di Sangue sembrava avesse cospirato contro di lui. Yi Yun però non sapeva cosa fosse successo davvero o se l’anima del mostro fosse rimasta irreversibilmente danneggiata.

Per questo Yi Yun non sapeva se il Demone Divino dall’Armatura Nera fosse mosso solo da istinto omicida o no.

“Va bene…” Lin Xintong annuì.

Essere prudenti non era mai sbagliato. Non sapeva quali mezzi avessero usato per fuggire. Anche se erano riusciti a scappare una volta, non significava che la razza della Desolazione e la famiglia Lin avrebbero potuto farlo di nuovo. Non osava correre rischi.

A causa del viaggio a lunga distanza di decine di milioni di chilometri, Yi Yun e Lin Xintong erano stanchi. Così si riposarono tra le rovine per un intero giorno.

Nella tarda notte del secondo giorno, il cielo sopra le Divine Lande Selvagge era pieno di stelle e c’era una luna crescente. Yi Yun e Lin Xintong volarono via dalle rovine del palazzo.

Yi Yun aprì la sua visuale d’energia a mezz’aria. Dopo aver avuto un’illuminazione nel palazzo della spada, la sua energia spirituale era aumentata di nuovo. Poteva vedere facilmente ogni cosa nel raggio di otto chilometri usando il Cristallo Viola.

Anche se il Demone Divino dall’Armatura Nera era potente, sicuramente non poteva competere con un oggetto divino come il Cristallo Viola. Non poteva sfuggirgli.

Dopo aver confermato che non c’erano forme di vita potenti attorno, Yi Yun guidò Lin Xintong e volò verso una piccola formazione di teletrasporto vicina al palazzo.

Questa formazione non era stata danneggiata. Usandola, attraversarono circa ottomila chilometri. Dopodiché Yi Yun la distrusse e poi si diresse verso una certa direzione a gran velocità.

Le due figure scomparirono molto velocemente nella notte stellata…

La terra in cui erano scappati, il posto segnato da Jiang Xiaorou, era a qualche milione di chilometri di distanza dall’attuale posizione di Yi Yun. Era nel profondo delle montagne tra le paludi. Era un luogo nascosto e remoto. Yi Yun sapeva che questo posto in origine era una delle prigioni della razza della Desolazione!
