---
title: Capitolo 701 - Vecchie Conoscenze
pubDate: 2024-12-30T12:27:29.969Z
tags:
  - tmw
---

Divine Lande Selvagge, tra le montagne remote.

Se nelle Divine Lande Selvagge si trovavano pochissimi esseri umani, nelle profondità di questi territori non entrava spesso nemmeno la razza della Desolazione.

Era una lunga catena montuosa tortuosa. Tra le vette c’erano laghi che assomigliavano a mari, vaste paludi e terre piene di miasma dove dormivano molte bestie potenti.

Le montagne remote piene di ogni sorta di creature mitiche erano considerate l’area più terrificante delle Divine Lande Selvagge. Senza la capacità di comunicare con le bestie della razza della Desolazione, perfino un Re Empireo umano sarebbe dovuto stare attento in un posto del genere. Avrebbe rischiato di morire se avesse incontrato un’orda di bestie.

Qui si trovava una colonia penale. I membri della razza della Desolazione che commettevano crimini sarebbero stati banditi qui.

C’erano altre razze imprigionate qui, naturalmente anche esseri umani.

Ovviamente non avrebbero lasciato andare gli esseri umani che catturavano, la maggior parte di loro sarebbe stata imprigionata in quest’area remota.

Ed era un posto così nascosto che era diventato il rifugio temporaneo della razza della Desolazione.

A causa del gran numero di membri della razza della Desolazione arrivati, molte delle celle della prigione erano state rimosse. A diversi prigionieri era stata concessa la libertà temporaneamente.

Naturalmente non sarebbero scappati. Le montagne remote erano sigillate da formazioni e c’erano bestie della desolazione appostate ovunque, le possibilità di scappare con successo erano davvero basse.

In quel momento i prigionieri “cacciati via” dalle loro celle erano radunate di fronte ad un prato.

Era una fattoria di bestie della Desolazione. Il pascolo comprendeva centinaia di migliaia di chilometri e lì allevavano ogni sorta di creatura. Queste bestie della Desolazione erano state addomesticate e venivano usate dai loro membri d’élite come cavalcature.

Nei tempi antichi, quando la razza della Desolazione affrontava gli esseri umani, avrebbe cavalcato bestie del genere per condurre le sue crociate contro il mondo Tian Yuan. La maggior parte della loro forza combattiva era dovuta alle loro cavalcature. Potevano lanciare attacchi devastanti richiamando anche altre creature.

Molti dei prigionieri nelle montagne remote facevano i lavori forzati e uno dei loro compiti era occuparsi delle bestie della Desolazione.

In quel momento, nella fattoria, un uomo con un abito azzurro che sembrava uno studioso era seduto con tranquillità su una roccia solitaria. Stava guardando una decina di bestie della Desolazione non lontane da lui.

Erano tutte specie primordiali. Erano irascibili e quando i prigionieri davano loro da mangiare, c’era il rischio che rimanessero feriti.

Tuttavia di fronte all’uomo vestito d’azzurro sembravano docili. Non ringhiarono e si limitarono ad abbassare le teste per mangiare ubbidientemente.

Mentre divoravano grandi pezzi di carne, le loro bocche erano coperte di sangue.

L’uomo vestito d’azzurro le guardò con calma. Aveva imparato a rimanere composto e sembrava davvero fuori posto di fronte a queste bestie della desolazione feroci di fronte a lui e tra le vaste montagne remote.

“Il mondo sta cambiando…”

L’uomo vestito d’azzurro sospirò. Negli ultimi giorni aveva visto l’esercito della razza della Desolazione ritirarsi tra le montagne remote. Molti di loro erano feriti, mentre le loro figure più potenti mostravano tutte espressioni solenni. Chiaramente la situazione era peggiore del previsto.

Pochi giorni fa, l’uomo aveva anche sentito il motivo per cui stavano fuggendo.

Il mondo Tian Yuan stava andando incontro ad una terribile catastrofe. Un potente mostro dall’armatura nera più potente di ogni esperto del mondo Tian Yuan e della razza della Desolazione stava causando dei massacri. Lui da solo stava seminando devastazione nel Grande Mondo. Ovunque passasse, ogni forma di vita sarebbe morta senza nessuna eccezione.

Molti immaginavano che il Demone Divino dall’Armatura Nera sarebbe diventato ancora più forte, così potente da poter distruggere la civilizzazione delle arti marziali del mondo Tian Yuan e della razza della Desolazione.

Sicuramente era stato il risultato di una calamità.

“Mi chiedo come stia il Divino Regno di Tai Ah… I cittadini sono stati massacrati dal Demone Divino dall’Armatura Nera…?” Mormorò tra sé e sé l’uomo vestito d’azzurro, sembrava preoccupato.

Quest’uomo era il Lord della Divina Città di Tai Ah.

Più di dieci anni fa, la razza della Desolazione si era fatta strada verso il mondo Tian Yuan, distruggendo la Divina Città di Tai Ah, e tutti i loro guerrieri più potenti erano stati catturati.

Era impossibile per loro resistere al Ragazzo Pastore. Inoltre il Ragazzo Pastore aveva condotto un enorme esercito di bestie della Desolazione a bordo di un Vero Spirito Primordiale che non era inferiore ad un Re Empireo.

Era sicuro che la città sarebbe stata invasa.

Oltre al Lord della città, anche la famiglia reale che era al confine del Regno Divino era stata catturata in grandi numeri.

Questo includeva due re e due principi, e anche una principessa dalla grande bellezza.

Visto che la famiglia reale era stata catturata, privato della sua forza, il paese era entrato rapidamente in declino.

E i membri della famiglia reale catturati, insieme alle figure più importanti della Divina Città di Tai Ah, erano rimaste imprigionate per più di una decade. Erano isolati dal mondo esterno e non sapevano nulla di ciò che era accaduto, né se la razza della Desolazione avesse attaccato il mondo Tian Yuan.

Solo oggi, quando la razza della Desolazione era fuggita tra le montagne remote erano riusciti ad ottenere qualche informazioni riguardo al mondo esterno.

Così negli ultimi dieci anni era scoppiato il caos nel mondo esterno!

Sapevano che la razza della Desolazione aveva una nuova regina. Era giovane e aveva ottenuto il riconoscimento del Sacro Spirito, ereditando il trono.

Avevano sentito parlare anche dell’organizzazione nascosta, la Luna di Sangue. Era conosciuta come Alleanza Marziale, ma in realtà era stata una pedina importante che aveva istigato l’antica guerra decine di milioni di anni fa.

Quando la Luna di Sangue era stata soverchiata, molti Anziani delle più grandi fazioni avevano formato un consorzio, per instaurare un nuovo ordine nel continente e affrontare il Demone Divino dall’Armatura Nera, ma era stato inutile.

Ora il mostro aveva attaccato le Divine Lande Selvagge, ma il Lord della Divina Città di Tai Ah non stava gongolando per le loro disgrazie. Se possibile, desiderava che la razza della Desolazione distruggesse il Demone Divino dall’Armatura Nera il più presto possibile. Non voleva che il mondo Tian Yuan, specialmente l’eredità del Divino Regno di Tai Ah, fosse distrutto o che innumerevoli cittadini venissero massacrati dal Demone Divino dall’Armatura Nera, facendo scorrere fiumi di sangue…

Proprio mentre l’uomo vestito d’azzurro si stava preoccupando per il futuro del Divino Regno di Tai Ah, un vecchio si avvicinò e disse: “Lord della città, la razza della Desolazione ha mandato una persona e ci ha chiesto di andare da loro.”

Anche se erano rimasti imprigionati per molti anni, chi proveniva dal Divino Regno di Tai Ah era ancora abituato a chiamarlo con il suo titolo.

E il vecchio che lo aveva chiamato Lord della città era uno degli Anziani, Cang Yan.

Quando era stato nella Divina Città di Tai Ah, l’Anziano Cang Yan era una persona dall’atteggiamento provocatorio e frivolo. Nonostante avesse trascorso più di una decade in prigionia, stava conducendo una vita piuttosto spensierata tra le montagne remote. Aveva cibo e da bere qui, e questo posto abbondava di qi vitale del mondo. Nessuno lo aveva maltrattato, così non potersene andare dalle montagne remote non era niente di che per Cang Yan.

“La razza della Desolazione ci sta chiamando?” L’uomo vestito d’azzurro era sorpreso, poi scosse la testa con un sorriso pieno di amarezza. Disse: “Probabilmente sono alle strette se fuggono in quest’area. Probabilmente vogliono unire le forze, includendo anche noi prigionieri. Dovremo lottare insieme contro il Demone Divino dall’Armatura Nera e probabilmente ci prometteranno la libertà. Tuttavia che ruolo possiamo giocare contro quel mostro?” Disse con tono derisorio l’uomo vestito d’azzurro.

Il Consorzio degli Anziani era stato impotente, così loro non avevano modo di opporre resistenza.

Cang Yang mantenne il suo atteggiamento indifferente e ridendo disse: “Lord della città, perché continua a sospirare. Non è solo un Demone Divino dall’Armatura Nera? Anche se non posso batterlo, potrò danneggiarlo. Anche se è definito divino, è solo un guerriero. Può davvero distruggere il mondo intero da solo? Potremo non competere con lui, ma prima o poi qualcuno potrà distruggerlo. Ho sentito che di recente è apparso un genio impareggiabile nel mondo Tian Yuan. Da giovane, era già pari a molte figure importanti nel mondo Tian Yuan. Sembra davvero sconvolgente.”

“Da ciò che ha detto la razza della Desolazione, questo ragazzino non solo ha ricoperto un ruolo importante nel sovvertire la Luna di Sangue, potrebbe anche sconfiggere il Demone Divino dall’Armatura Nera un giorno. Secondo me, in pochi secoli potrebbe ucciderlo!”

Le montagne remote erano tagliate fuori dal resto del mondo. Cang Yang aveva sentito di recente di un talento terrificante apparso nel mondo Tian Yuan. All’inizio ne era rimasto allarmato perché non suonava realistico.

Tuttavia, ogni membro della razza della Desolazione fuggito tra le montagne remote aveva ripetuto la stessa cosa, così lentamente Cang Yang aveva potuto solo accettarlo con scetticismo.

“Lo spero… vorrei che non fosse un’idea che si sono inventati…” Disse l’uomo vestito d’azzurro mentre scuoteva la testa.

Naturalmente ne aveva sentito parlare, ma si rifiutava di crederci.

Quando le persone affrontavano momenti difficili, avevano bisogno di un eroe. Anche senza un eroe, la gente ne avrebbe creato uno, perché avrebbe portato speranza.

L’uomo vestito d’azzurro sospettava che era una tattica per rassicurare la gente. Avrebbe motivato la gente a perseverare, finché fossero resistite, un giorno questo eroe avrebbe battuto il Demone Divino dall’Armatura Nera.

Ma era vero?

Questa persona era descritta come un eroe, ma l’uomo vestito d’azzurro trovava irrealistico che fosse formidabile ad una così giovane età. Spesso le dicerie erano esagerate.
