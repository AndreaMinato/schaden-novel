---
title: Capitolo 704 - La Decisione della Razza della Desolazione
pubDate: 2025-01-07T08:17:47.315Z
tags:
  - tmw
---

Non abbiamo ancora scelta se non ritirarci?

Molti dei guerrieri presenti ebbero un tuffo al cuore pensandoci. Pochissimi sarebbero sopravvissuti.

Anche così, c’era sempre speranza. Anche se avessero lottato fino alla morte, probabilmente avrebbero fatto la stessa fine senza il Sacro Spirito.

Un po’ di figure leggendarie della razza umana si scambiarono delle occhiate e decisero all’unanimità di scappare.

Avrebbero tentato di fuggire nelle profondità delle Divine Lande Selvagge.

Un Re Empireo del Consorzio Tian Yuan si fece avanti e disse all’ex regina della Desolazione: “Sua altezza, la mia razza ha deciso di evacuare. Per assicurare la nostra sopravvivenza, abbiamo intenzione di dividerci in più direzioni. Vorremmo che anche la razza della Desolazione facesse lo stesso. Ogni gruppo avrebbe sia membri della razza della Desolazione che della razza umana. In questo modo potremo prenderci cura l’uno dell’altro durante la fuga.”

In realtà sarebbe stata solo la razza della Desolazione a proteggere quella umana, che avrebbe avuto pochissime possibilità di fuggire per le Divine Lande Selvagge.

Alle bestie della Desolazione non sarebbe importato che entrambe le razze fossero sull’orlo della distruzione, avrebbero attaccato gli esseri umani non appena li avessero visti, trattandoli come cibo.

Per garantire la loro sopravvivenza, sarebbero dovuto essere accompagnati da membri della razza della Desolazione, che non potevano nemmeno essere troppo deboli perché dovevano essere in grado di comunicare con le bestie della Desolazione primordiali che popolavano le Divine Lande Selvagge.

Tuttavia l’ex regina della Desolazione rifiutò il suggerimento: “Mi dispiace, ma temo di non poter accettare il suo suggerimento!”

Il tono dell’ex regina non ammetteva repliche e non lasciava spazio per discussioni.

Quando le figure umane leggendarie sentirono queste parole, ne furono momentaneamente sbalorditi. La razza della Desolazione non aveva intenzione di dividersi in gruppi? Allora come sarebbero fuggiti?

Anche quei Re Empirei, che potevano entrare e uscire dalle Divine Lande Selvagge in modo relativamente più facile non avrebbero voluto sprecare le loro forze per combattere contro Veri Spiriti Primordiali. Inoltre, i guerrieri all’Apertura Yuan non sarebbero sopravvissuti. Non c’era bisogno che il Demone Divino dall’Armatura Nera li uccidesse, gran parte di loro sarebbe finita nelle pance delle bestie della Desolazione primordiali!

“Sua altezza, cosa intende dire?” Una figura leggendaria della razza umana si accigliò: “Non ha detto che ci saremmo dovuti dividere durante la fuga, invece di radunarci in un gruppo solo? Non ci annienterebbe completamente se il demone ci raggiungesse?”

“Ha frainteso.” L’ex regina della Desolazione scosse la testa: “Non abbiamo intenzione di scappare con voi.”

<em>Oh?!</em>

Le parole dell’ex regina della Desolazione irritarono molte figure leggendarie della razza umana.

“Sua altezza, a questo punto non può ancora ignorare le differenze tra noi? Vuole vederci morire?”

“Sua altezza ha intenzione di abbandonare ogni rettitudine solo per vederci morire nelle Divine Lande Selvagge?”

Un guerriero d’élite dopo l’altro divenne ansioso. Alcuni di quelli più irritabili si erano già infuriati. La razza della Desolazione li stava abbandonando? Non sarebbe stato come aggiungere oltre al danno la beffa?!

L’ex regina della Desolazione non rispose. In quel momento un Anziano si fece avanti e disse con calma: “Ci avete frainteso. La nostra razza non vi sta abbandonando, abbiamo già deciso all’unanimità di combattere contro il Demone Divino dall’Armatura Nera. Se volete andarvene, siete liberi di farlo!”

<em>Cosa?!</em>

Le parole dell’Anziano sbalordirono molti guerrieri umani.

Combattere contro il Demone Divino dall’Armatura Nera?

Il Sacro Spirito era già ferito, chi altro poteva affrontare quel mostro? Non era praticamente un suicidio?

Inoltre il punto cruciale della questione era che non sarebbero potuti fuggire senza la razza della Desolazione!

Un giovane talento della razza umana si alzò con ansia e disse: “Non importa se siete determinati a lottare fino alla morte, ma così non ci state trascinando con voi? Ci state condannando. Ci state legando alle vostre carrozze da guerra, costringendoci a combattere per voi. La vostra razza della Desolazione potrebbe difendere la vostra gloria, ma noi non abbiamo l’obbligo di farlo!”

Visto che era ansioso, il talento non fece giri di parole. Era ancora giovane e non voleva morire qui.

Molti dei guerrieri della razza della Desolazione si irritarono.

Chi si credeva di essere questa persona?

“Sta zitto!” Gridò il Lord del Santuario dell’Isola. Questo grido conteneva la volontà di un Re Empireo. Il membro della giovane generazione impudente impallidì immediatamente. Con un grugnito, fece diversi passi indietro e perse il coraggio di parlare.

Non osò rispondere al rimprovero del Lord del Santuario dell’Isola.

“Questo giovane sciocco è stato scortese con sua altezza. Lo perdoni per favore!” Disse con umiltà e cortesia il Lord del Santuario dell’Isola. Perfino la razza della Desolazione provava profondo rispetto per lui e la sua compagna del Santuario dell’Isola.

Era forte e modesto. Era facile che attirasse simpatia.

“Naturalmente siete liberi di lottare. Non abbiamo diritto di interferire. Inoltre non avete l’obbligo di proteggerci. Scortarci è un gesto gentile, ma non ci aspettiamo che lo facciate. Dopotutto è stata una nostra scelta fuggire nelle Divine Lande Selvagge, non siamo stati invitati da voi.”

“Ma…” Il Lord del Santuario dell’Isola continuò: “C’è qualcosa che non capisco. Perché volete combattere fino alla morte contro il Demone Divino dall’Armatura Nera?”

L’ex regina della Desolazione rimase in silenzio.

Jiang Xiaorou mostrò un’espressione piena di emozioni contrastanti. Guardò sua madre con l’intenzione di parlare, ma poi decise di non dire nulla.

In effetti perfino lei aveva saputo solo ora della decisione di sua madre. Ebbe un tuffo al cuore e immaginò il peggio.

Questa ipotesi quasi le diede una sensazione di soffocamento.

In quel momento, sentiva di dover dire qualcosa.

Tuttavia, prima che potesse aprire bocca, una figura leggendaria della razza umana parlò per prima. Era stato il primo ad aver assistito all’invasione del Demone Divino dall’Armatura Nera nel quartiere generale.

Era rimasto scioccato dal potere del Sacro Spirito ed era stupito da un particolare dettaglio in battaglia. Nel momento in cui il mostro era apparso, distruggendo la formazione difensiva del palazzo della razza della Desolazione, aveva sporto un braccio, formando un’enorme mano nera, per cercare di afferrare Jiang Xiaorou!

Jiang Xiaorou non aveva avuto modo di resistergli ed era stata sollevata nell’aria!

Se avesse voluto, il mostro l’avrebbe uccisa con una semplice stretta. Tuttavia il Demone Divino dall’Armatura Nera che era sempre stato assetato di sangue non l’aveva fatto. Invece sembrava che volesse portarla via.

E in quel momento, il Sacro Spirito era apparso e aveva affrontato il mostro!

L’attacco del Sacro Spirito aveva salvato Jiang Xiaorou. Le onde d’urto della battaglia tra queste due creature terrificanti erano state davvero terrificanti. La figura leggendaria credeva che questo avrebbe ucciso sicuramente Jiang Xiaorou, ma non si sarebbe mai aspettato che invece sarebbe sopravvissuta.

Questo doveva significare che i due combattenti avevano evitato deliberatamente di fare del male a Jiang Xiaorou.

Il Sacro Spirito della razza della Desolazione era stato abbastanza potente da poter richiamare il Potere della Desolazione e costringere il Demone Divino dall’Armatura Nera a ritirarsi.

Il mostro era rimasto ferito. Proprio mentre stava per fuggire, aveva di nuovo sporto una mano, sperando di rapire Jiang Xiaorou prima di scappare.

Distrarsi durante la battaglia e rapire Jiang Xiaorou sarebbero state manovre estremamente rischiose, sopratutto di fronte al Sacro Spirito della razza della Desolazione.

Così il mostro aveva rivelato un punto debole che aveva permesso alla Volpe Celeste di ferirlo di nuovo. Così non aveva avuto altra scelta se non ritirarsi.

Tuttavia questa scena gli era rimasta impressa in mente.

Il Demone Divino dall’Armatura Nera chiaramente stava cercando Jiang Xiaorou!

Così, durante questo incontro tra la razza umana e quella della Desolazione, questa figura leggendaria si fece avanti e chiese: “Sua altezza, avrei una domanda. Il motivo per cui la razza della Desolazione ha intenzione di lottare fino alla morte ha a che fare con la nuova regina della Desolazione? Se non sbaglio, sembra che il demone voglia catturare la nuova regina della Desolazione? E probabilmente è il motivo per cui la razza della Desolazione non può dividersi e fuggire. Sennò, non avreste nessuna possibilità di resistere a quel mostro!”

Molti dei presenti sussultarono.

Il Demone Divino dall’Armatura Nera aveva intenzione di rapire Jiang Xiaorou? Così la razza della Desolazione doveva lottare fino alla morte? Era vero?

Tutti posarono gli occhi su Jiang Xiaorou, che si irrigidì lievemente. Abbassò piano il suo bastone d’osso mentre il suo viso impallidiva lievemente…
