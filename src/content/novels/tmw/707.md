---
title: Capitolo 707 - Rincontrare vecchie conoscenze
pubDate: 2025-01-13T14:21:23.420Z
tags:
  - tmw
---

Le montagne remote erano innumerevoli ed erano estremamente alte. Un solo picco poteva avere decine di chilometri di raggio e non sarebbe stato sorprendente se avesse raggiunto più di trenta chilometri.

Perfino con una mappa, sarebbe stato difficile trovare un posto nascosto da formazioni.

In quel momento,la luce del sole stava illuminando una vetta dove c’era neve e ghiaccio perenni, riflettendo raggi argentati.

La temperatura qui era così gelida da gelare il fiato, ma una coppia qui sembrava completamente impassibile nonostante indossasse abiti leggeri.

Uno sembrava un giovane di diciassette anni. Era di bell’aspetto e indossava un vestito nero, mentre la ragazza portava un abito più bianco della neve che fluttuava a causa del vento e la faceva sembrare un loto in fiore.

Erano Yi Yun e Lin Xintong, che avevano volato per due interi giorni prima di arrivare tra le montagne remote.

“È qui?”

Lin Xintong si stava osservando attorno. Vedeva solo sconfinate catene montuose all’orizzonte. Tra la foschia, tutto in lontananza sembrava piccolo come sassolini.

“È qui, ma non è facile scoprire la loro esatta posizione.”

Yi Yun aveva ottenuto una mappa semplice da Jiang Xiaorou. Dopotutto non si sarebbe aspettata che Yi Yun li avrebbe cercati tra le montagne remote al suo ritorno, così perché gli avrebbe dato una mappa dettagliata?

Lin Xintong si accigliò lievemente. “La razza della Desolazione dovrebbe aver creato una formazione d’occultamento. Non sarà facile trovarli!”

“Va bene. La formazione d’occultamente è inutile contro di me.”

Mentre parlava, Yi Yun volò oltre la montagna e aprì la visuale d’energia del Cristallo Viola.

La formazione d’occultamento della razza della Desolazione non poteva sfuggire al Cristallo Viola.

E nel palazzo di spada di Puro Yang, Yi Yun aveva fatto grandi progressi riguardo al Dao Celeste. Anche la sua energia spirituale era migliorata, così Yi Yun poteva esaminare le vaste regioni in pochi secondi usando la visuale del Cristallo Viola.

Aveva un’idea generale di dove fosse l’accampamento della razza della Desolazione, così era solo questione di tempo prima che lo trovasse.

Dopo aver cercato per due ore, all’improvviso si irrigidì ed emise un lieve “Eh” sorpreso.

“Oh? Cos’è successo?” Lin Xintong aveva un’ottima percezione, ma anche se si era impegnata a cercare non aveva trovato nulla.

Yi Yun esitò per un momento per poi mormorare: “È proprio vero che… il mondo è piccolo. Non mi sarei mai aspettato…”

La reazione di Yi Yun sorprese Lin Xintong. Chiese: “Chi hai visto?”

Yi Yun rimase in silenzio per un po’, ma poi mostrò un’espressione nostalgica. Poi disse: “Ho visto un po’ di vecchie conoscenze. Sono stati miei cari mentori più di dieci anni fa. È stato un periodo di tempo memorabile…”

Il periodo trascorso nella Divina Città di Tai Ah era stato davvero bello per Yi Yun

Era migliorato giorno dopo giorno nella città. Aveva avuto anche rivali e cari mentori che erano sia maestri che amici. Amici e compagni avevano combattuto insieme a lui.

Yi Yun in passato aveva pensato solo a diventare più forte. Una volta che fosse diventato abbastanza potente, sarebbe stato nominato sovrano o avrebbe ricoperto cariche importanti. Non solo avrebbe potuto garantire un buon tenore di vita a sua sorella, avrebbe anche assicurato una certa stabilità alla sua famiglia.

Anche se Yi Yun aveva iniziato ad avere l’ambizione di ascendere al picco delle arti marziali a quindici-sedici anni, era stato per lo più perché voleva controllare il suo destino e condurre una vita migliore.

Aveva sopportato la fame e la povertà nelle Lande Selvagge della Nuvola. Vedendo come sua sorella aveva risparmiato sul cibo e sugli abiti per lui, sperimentando un’intensa umiliazione, aveva provato un forte desiderio di cambiare il suo fato.

E la Divina Città di Tai Ah gli aveva dato tutto ciò che voleva. Era stato un periodo in cui aveva ricevuto felicità dopo aver sperimentato sofferenze.

Aveva ricevuto il frutto dei suoi sforzi.

Aveva ottenuto tutto con le sue forze. Lentamente era diventato la stella della Divina Città di Tai Ah, ma quel periodo entusiasmante non era durato a lungo. L’improvvisa catastrofe aveva sconvolto la sua vita.

Da allora, Yi Yun era stato separato da Jiang Xiaorou e aveva anche dato addio ai suoi giorni semplici e pacifici.

Si era allenato e aveva combattuto costantemente. La serenità di prima era scomparsa lentamente, rimpiazzata dal desiderio di sfidare e conquistare il fato.

Un cambiamento del genere poteva non sembrare molto bello, ma per Yi Yun era stato un passo importante della sua vita.

Era solo una piccola porzione, perché la sua vita era ancora lunga.

“Cari mentori?” Lin Xintong ne fu sorpresa.

“Andiamo! Dovremmo cercarli, ed è molto probabile che sappiano l’esatta posizione della razza della Desolazione!”

…

Tra le montagne remote, nella valle del Fiume di Ghiaccio.

Questa valle era circondata montagne alte centinaia di metri. Il ghiaccio e la neve sciolti si radunavano qui, formando un grande fiume.

In quel momento, vicino al corso d’acqua c’era un uomo dall’aspetto composto vestito d’azzurro che portava un’armatura, stava camminando lungo il fiume.

Accanto c’era un anziano con una spada in spalla e una donna attraente.

Erano l’Anziano Jian Ge e la principessa reale del Divino Regno di Tai Ah, Tang Qingyun.

La scorsa notte era stato assegnato loro il compito di vedetta.

Erano stati convocati dall’esercito, così naturalmente avevano una missione da compiere. Le pattuglie erano indispensabili visto che l’imminente arrivo del Demone Divino dall’Armatura Nera.

Non si erano opposti a questo dovere.

Tuttavia, dato che le loro vite erano a rischio, non tutti potevano rimanere tranquilli e composti come l’uomo vestito d’azzurro. Yang Qingyun per esempio aveva difficoltà a mantenere la calma.

“Mi chiedo come stiano i miei genitori…”

Yang Qingyun sospirò lievemente, preoccupata per il suo paese.

Adesso però erano nascosti nelle profondità delle Divine Lande Selvagge e avevano perso da tempo ogni contatto con il mondo Tian Yuan. Perfino i superiori della razza della Desolazione non sapevano cosa stesse succedendo nel mondo Tian Yuan, figuriamoci il Divino Regno di Tai Ah nell’Est Arretrato.

“Ahah, sua altezza, non deve preoccuparsi. Il nostro Divino Regno di Tai Ah non ha molti esperti in confronto ai grandi clan del mondo Tian Yuan. A meno che non siamo davvero sfortunati, quel mostro ignorerebbe completamente il Divino Regno di Tai Ah.”

In quel momento risuonò una voce soffocata.

Yang Qingyun alzò gli occhi e vide un vecchio vestito di nero. Stava masticando del pesce arrostito catturato chissà dove e stava camminando lungo il corso d’acqua per incontrarsi con loro.

Il pesce arrostito nelle sue mani era tutto nero, ma continuava a mangiare con fare allegro.

Era l’Anziano Cang Yan. Anche lui aveva il ruolo di sentinella.

Tuttavia, i guerrieri all’Apertura Yuan non avrebbero avuto bisogno di impegnarsi molto per pattugliare.

Usando le parole di Cang Yan, se il Demone Divino dall’Armatura Nera fosse davvero venuto qui, che fossero pienamente vigili o fossero in bagno a cagare, sarebbero comunque morti. Naturalmente questo a patto che quel mostro fosse interessato ad ucciderli.

Così il loro cosiddetto ruolo di “pattuglia” in realtà era come attendere di morire. Una volta che fossero morti, la razza della Desolazione lo avrebbe saputo, permettendo loro di prepararsi.

In tal caso, tanto valeva essere più rilassati. Avrebbero dovuto mangiare e bere quanto volevano. Sospirare o lamentarsi non avrebbe cambiato nulla. Sarebbero finiti nello stesso modo rimanendo senza preoccupazioni, così visto che i loro giorni erano contati, perché non essere più allegri?

Cang Yan stava salutando l’uomo vestito d’azzurro e l’Anziano Jian Ge, quando all’improvviso sentì qualcosa. Guardò di lato e vide due giovani in lontananza nel cielo. Si stavano avvicinando velocemente…

All’inizio Cang Yan pensava solo che fossero due giovani talenti del mondo Tian Yuan, ma quando riuscì a vedere i loro volti, in particolare quello dell’uomo, rimase completamente sbalordito. Spalancò sempre di più la bocca. Il pesce che stava mordicchiando gli cadde di bocca, macchiando i suoi vestiti senza che se ne rendesse conto.

<em>Questo ragazzino… Che si stesse sbagliando?</em>
