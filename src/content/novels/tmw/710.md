---
title: Capitolo 710 - Gettone della Regina della Desolazione
pubDate: 2025-01-15T08:23:48.018Z
tags:
  - tmw
---

Vedendo come Yi Yun stava camminando verso le guardie della razza della Desolazione, l’uomo composto vestito d’azzurro, Cang Yan e gli altri rimasero sbalorditi.

Dopotutto erano esseri umani. Dal loro punto di vista, non c’era molta cortesia tra loro e la razza della Desolazione. Una volta che li avessero provocati, forse sarebbero stati uccisi senza nessuna pietà.

Yi Yun non sembrava camminare velocemente, ma ci mise solo pochi passi per arrivare in piazza. I migliaia di guerrieri d’élite della razza della Desolazione di guardia fermarono immediatamente Yi Yun e Lin Xintong quando li videro.

Squadrarono Yi Yun e disse: “Chi sei? La regina della Desolazione sta discutendo delle questioni con la razza umana, è proibito l’accesso!”

Questi guerrieri non erano membri della Volpe Celeste, così naturalmente non riconoscevano Yi Yun.

“Ragazzo, cosa stai facendo? Se sei così imprudente, verrai imprigionato. Se accadrà qualcosa, la famiglia Lin non potrà proteggerti.”

Cang Yan si fece avanti frettolosamente. Era rimasto imprigionato dalla razza della Desolazione tra le montagne remote per più di dieci anni e la disciplina della prigione era stata inculcata nella sua mente. Chi sapeva cosa sarebbe successo se fossero entrati in conflitto con loro.

Anche se si erano radunati più di dieci grandi clan del mondo Tian Yuan, erano considerati relativamente più deboli della razza della Desolazione. Perfino i guerrieri più forti, la coppia del Santuario dell’Isola, erano ugualmente vulnerabili di fronte alla razza della Desolazione, figuriamoci la famiglia Lin. Nessuno di loro avrebbe osato provocarli.

Cang Yan fu sul punto di trascinare via Yi Yun, quando il giovane sorrise e toccò il suo anello interspaziale.

Tirò fuori un antico gettone di bronzo e lo mostrò ai soldati.

Yi Yun non aveva bisogno di spiegare nulla a queste guardie. Doveva solo rivelare il gettone che gli era stato dato da Jiang Xiaorou.

Sul semplice gettone erano incisi tre antichi caratteri della razza della Desolazione e sul retro era raffigurata una Volpe Celeste a sei code dall’aspetto vivido.

I guerrieri rimasero scioccati.

Il gettone della regina della Desolazione?

Questo era un gettone che solo la regina poteva distribuire. Le uniche persone della loro razza che lo avevano ricevuto erano al livello del Ragazzo pastore. E questo giovane di fronte a loro non sembrava uno di loro, pareva di più un essere umano. Aveva davvero un gettone della Regina della Desolazione?

Era un simbolo che le guardie non avevano mai avuto l’occasione di vedere di persona prima. Lo avevano visto solo raffigurato nei libri. Al loro livello, non sarebbe stato facile entrarci in contatto.

Tuttavia sapevano che non era un falso. Una volta che il gettone della regina della Desolazione fosse stato tirato fuori, sarebbe entrato in risonanza con la loro stirpe. Era un timore reverenziale che proveniva dalla gerarchia naturale che c’era nella loro razza!

Le guardie non dissero altro e si inchinarono verso il gettone.

Vedere il gettone della regina della Desolazione era come incontrare la sovrana in persona. A parte i Re Empirei, tutti si sarebbero dovuti inchinare.

Una persona che sembrava il capo dei guerrieri chiese con cortesia: “Lei è…”

Aveva già un’idea, visto che era un essere umano, doveva essere il fratello minore della regina della Desolazione, Yi Yun.

Non solo Yi Yun era il fratello della sovrana, ma era estremamente potente e aveva salvato Jiang Xiaorou e la squadra della Volpe Celeste nella Tomba delle Anime, così godeva di un grande prestigio tra la razza della Desolazione. Era l’equivalente di un membro di stirpe reale, non inferiore al Ragazzo Pastore.

Inoltre Yi Yun era ancora più giovane. Il suo futuro era illimitato, così Yi Yun era già diventato l’idolo di molti guerrieri, specialmente quelli meno anziani.

“Ora posso entrare?” Chiese Yi Yun.

“Naturalmente! Naturalmente!”

Le guardie si affrettarono a fargli strada. Erano estremamente cortesi e sembrava quasi che desiderassero poterlo condurre nella sala con una portantina.

Era un rispetto sincero e non era dovuto al gettone della regina della Desolazione.

E dietro Yi Yun, Cang Yan e Jian Ge erano rimasti sbigottiti.

Perfino l’uomo composto vestito d’azzurro sembrava ammutolito, incapace di spiccicare parola.

“Cosa… cosa sta succedendo?” Yang Qingyun era rimasta a bocca spalancata. Aveva lo sguardo fisso sul gettone nella mano di Yi Yun. Quel gettone era così magico?

Che sorta di oggetto era e come Yi Yun ne era entrato in possesso? Che posizione aveva nella razza della Desolazione per avere un gettone del genere?

Naturalmente sapeva che non doveva averlo rubato o raccolto in giro, altrimenti Yi Yun non l’avrebbe usato.

Yang Qingyun aveva la sensazione le capacità mentali per comprendere la situazione.

La razza della Desolazione era la superpotenza più formidabile in questo mondo. Anche se sembrava pari a loro, lo sembrava solo se uno avesse considerato la razza umana come un’entità compatta. Le fazioni umane erano indipendenti le une dalle altre e lottavano tra di loro costantemente. La razza della Desolazione era quasi monolitica, così era di gran lunga superiore ad una sola fazione!

Cang Yan era la persona più impaziente del gruppo, così era sorpreso, curioso ed entusiasta. Non poté trattenersi dall’avvicinarsi a Yi Yun e sussurrare: “Dimmi, dove hai preso quel gettone?”

Cang Yang era rimasto imprigionato per più di dieci anni. La razza della Desolazione che sembrava impersonale e feroce all’improvviso si era mostrata rispettosa. Anche se stavano mostrando rispetto solo a Yi Yun, Cang Yan iniziò a pavoneggiarsi.

Come poteva non essere entusiasmante camminare a testa alta per un misero prigioniero rimasto qui per più di dieci anni?

Inoltre, il modo in cui Yi Yun aveva tirato fuori il gettone con calma e l’aveva ondeggiato con noncuranza stuzzicava la curiosità di Cang Yan come il prurito al sedere di una scimmia.

Cang Yan sapeva che, anche se la famiglia Lin aveva una posizione straordinaria nel mondo Tian Yuan, non sarebbe stata nulla davanti alla razza della Desolazione. Non avrebbe potuto ricevere un gettone così importante.

Yi Yun sorrise e disse con noncuranza: “È perché ho buoni rapporti con la razza della Desolazione. L’ho ricevuto più di sei mesi fa e non sapevo che fosse così utile.”

Jiang Xiaorou lo aveva agevolato dandogli questo gettone. Dopotutto il numero di membri della razza della Desolazione che lo conoscevano arrivava solo a circa cento persone. Questo avrebbe rimosso ogni problema mentre Yi Yun viaggiava tra i territori della razza della Desolazione.

Yi Yun non aveva pensato troppo a questo gettone. Solo oggi si era reso conto di quanto era raro. Sennò le guardie non avrebbero capito chi fosse basandosi solo sul gettone.

La spiegazione noncurante di Yi Yun fece barcollare i guerrieri di fronte a lui.

Era il fratello della regina della Desolazione e la persona più cara a lei. Lo definisci solo come “buoni rapporti con la razza della Desolazione”?

I guerrieri rimasero senza parole, ma non si sarebbero lamentati. I soldati non sarebbero intervenuti mentre un imperatore stava parlando.

“Hai dei parenti nella razza della Desolazione?” Cang Yan era sbigottito.

Anche Jian Ge e Yang Qingyun erano sbalorditi. Come poteva Yi Yun, un essere umano, avere un parente nella razza della Desolazione?

Inoltre che sorta di parente era? Come poteva un ordinario parente aveva un gettone così importante? E il diritto di darlo a Yi Yun?

Anche Yang Qingyun era estremamente curiosa. Proprio quando fu sul punto di chiederlo a Yi Yun, all’improvviso sentirono un’esplosione dalla sala degli incontri. Un raggio divino si levò al cielo, trapassando la cupola della sala degli incontri. Formò l’immagine di un’antica bestia, un Totem!

Oh?

Yi Yun ne fu sorpreso. Cos’era successo nella sala degli incontri?
