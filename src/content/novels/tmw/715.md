---
title: Capitolo 715 - Potenza
pubDate: 2025-01-20T07:04:35.771Z
tags:
  - tmw
---

Capitolo regolare,
34 capitoli in coda totali (24 Gae + 10 anonimo? (nome non specificato oltre alla serie),
0/1 sponsorizzazioni 1 euro a capitolo,
-Schadenfreude


“Perché stai ridendo?” Tigre Mistica si sentì a disagio. Yi Yun non aveva nemmeno trent’anni e sembrava un neonato in confronto ai Re Empirei umani che arrivavano a decine di migliaia di anni.

Come poteva Tigre Mistica rimanere rilassato davanti ad un bambino immaturo che sorrideva in quel modo?

“Signorino Yi, ora che è arrivato tra le montagne remote per salvare la razza della Desolazione e Fata Jiang, devo lodare il suo coraggio. Ha ottenuto grandi risultati ad una così giovane età e ha una forza straordinaria. È proprio l’eroe della razza umana. Allora rappresenterò la razza umana e farò un compromesso.”

In quel momento, un’altra figura leggendaria dell’umanità intervenne. Temeva Yi Yun e Lin Xintong, e si era già accordato con gli altri membri del Consorzio degli Anziani Tian Yuan usando trasmissioni della voce di qi vitale.

“Se il signorino Yi desidera la formazione cosmica infinita, allora abbiamo due condizioni. La prima è il Ragazzo Pastore. Il Ragazzo Pastore ha già accettato questo punto, così non lo metteremo in ulteriore difficoltà. Per quanto riguarda la seconda condizione, vorrei che il signorino Yi e Fata Lin promettessero, usando un contratto spirituale, che dopo che il Demone Divino dall’Armatura Nera verrà distrutto, non attaccherete mai le fazioni a cui apparteniamo. Finché accetterete queste due condizioni, potrà ottenere la bandiera della formazione cosmica infinita e il suo metodo d’utilizzo.”

Gli esseri umani avevano ancora le loro riserve nei confronti di Yi Yun e di Lin Xintong. Ora avevano tirato fuori questa condizione un’altra volta. Dal loro punto di vista, non erano un grosso limite, avrebbero dovuto accettare facilmente.

Per quanto riguardava la prima condizione, il Ragazzo Pastore l’aveva accettata, così la questione era risolta.

Tuttavia non si sarebbero mai aspettati che le condizioni così “elastiche” avrebbero spinto Yi Yun a guardare l’Anziano come se stesse osservando uno sciocco.

“Sono solo un po’ di bandiere mediocri lasciate dalla Luna di Sangue. È solo spazzatura ai miei occhi. State usando quella roba per raggiungere un accordo con me? Vi siete fritti il cervello mentre scappavate nelle Divine Lande Selvagge?”

L’improvvisa risposta di Yi Yun non sbalordì i guerrieri umani, ma anche gli esperti della razza della Desolazione.

Nessuno sapeva chi avesse creato l’antica formazione decine di milioni di anni fa. La Luna di Sangue l’aveva solo conservata, eppure bandiere del genere erano state descritte come mediocri da Yi Yun?

Jiang Xiaorou rimase momentaneamente senza parole. L’ex regina della Desolazione invece guardò allarmata Yi Yun. Con il passare del tempo, si era sempre più resa conto che Yi Yun doveva avere qualche asso nella manica. Sapeva che poteva essere giovane, ma non era una persona arrogante, né insolente.

Yi Yun era riuscito a farsi strada tra lotte all’ultimo sangue sia nella torre dell’Avvento Divino che nella Tomba delle Anime, diventando il vincitore. Tutto questo dimostrava quel punto.

L’ex regina della Desolazione era incline a credere alle sue parole.

Non parlò e lasciò che Yi Yun rappresentasse la razza della Desolazione. Non sapeva che piano avesse in mente.

Per quanto riguardava le leggendarie figure umane, dopo essere state derise in questo modo, non osarono alzarsi. Non avevano il coraggio di rispondere alla provocazione.

Credevano anche che Yi Yun avesse detto quelle parole per mostrare una facciata forte.

Un Anziano disse freddamente: “Signorino Yi, probabilmente sta solo cercando di denigrare le nostre pedine di scambio sottovalutando la formazione cosmica infinita. Questo suo trucchetto è completamente inutile. Dato che non può accettare le nostre condizioni, allora non potrà ottenere la formazione cosmica infinita. Va bene allora, ce ne andremo. Credo che non ci sia più bisogno di continuare le trattative.”

Mentre parlava, si alzò, preparandosi ad andarsene.

Nel frattempo osservò la reazione di yi Yun.

Sembrava un mortale che stava cercando di comprare delle merce da un venditore. Poteva essere scontento dell’offerta del venditore, ma era anche riluttante a rinunciare a comprare. Così avrebbe finto di andarsene, ma in effetti stava aspettando che il venditore cambiasse idea per trattenerlo qui.

Questo Anziano sperava in effetti che Yi Yun ci ripensasse. Non poteva davvero respingere davvero Yi Yun comunque.

Dopotutto la razza umana temeva Yi Yun. Se avessero potuto spingere Yi Yun a firmare un contratto spirituale e assicurare una coesistenza pacifica, sarebbe valsa la pena di usare la formazione cosmica infinita.

Tuttavia… l’Anziano umano rimase deluso.

Yi Yun posò con noncuranza le mani sul tavolo. Si limitò a guardare freddamente l’anziano che aveva finto di andarsene con un’occhiata che intendeva “vai pure, non ti accompagnerò alla porta”.

“E voi altri? Avete intenzione di andarvene con lui?”

Yi Yun guardò le altre figure leggendarie dell’umanità e non era affatto preoccupato.

Questi guerrieri esitarono. Potevano fare delle concessioni riguardo alle loro condizioni originali, come non aver bisogno che il Ragazzo Pastore firmasse un contratto spirituale.

Non si sarebbero mai aspettati che Yi Yun non si sarebbe nemmeno disturbato a negoziare e li avrebbe lasciati andare via.

“Va bene! Va bene! È vero che i giovani sono proprio inesperti.” Tigre Mistica lanciò un’occhiataccia verso Yi Yun mentre i suoi baffi tremavano. “Voglio vedere come continuerai a recitare tra un po’ di giorni! Non hai visto quanto è terrificante il Demone Divino dall’Armatura Nera. Gli inesperti che non temono la tigre finiranno per morire nella sua pancia. Yi Yun, capirai quanto sei stato arrogante e stupido oggi quando affronterai il Demone Divino dall’Armatura Nera!”

Tigre Mistica se ne andò via infuriato.

E dietro di lui, Yi Yun lo insultò: “Non devi preoccuparti per me. Ma devo ammettere che quando affronterò il Demone Divino dall’Armatura Nera, anche se non potessi competere con lui, avrei la sicurezza di poter scappare. Ho abbastanza tempo. Posso temporeggiare. Una volta che il pericolo sarà stato sventato, ti visiterò personalmente, signor Tigre Mistica. Oh… dimenticato. A che fazione appartieni?”

Mentre parlava, Yi Yun esaminò i membri della razza della Desolazione presenti. Dopo aver sentito le parole dell’ex regina della Desolazione, sapeva solo che l’Anziano si chiamava Tigre Mistica, ma non era a conoscenza della sua identità.

“Tu…”

Le parole di Yi Yun fecero esitare Tigre Mistica. La sua espressione divenne estremamente scontenta.

Yi Yun già adesso era sufficiente ad incutergli timore, figuriamoci anni dopo.

E visitarlo personalmente? Quando Yi Yun fosse diventato il numero uno del mondo Tian Yuan, sarebbe diventato paragonabile perfino all’antica Grande Imperatrice. Chi avrebbe osato lasciargli fare una “visita di persona”?

Era una chiara minaccia. Anche la fazione di Tigre Mistica era di massimo livello. Poteva scappare, ma la sua organizzazione non poteva nascondersi. Una volta che Yi Yun fosse stato abbastanza potente, sarebbe stato molto semplice per lui distruggere la sua setta!

“Yi Yun… se farai qualcosa alla mia fazione, ogni grande organizzazione del mondo Tian Yuan avrà paura di te. Quando accadrà, sarà come attaccare l’intera razza umana. Vuoi davvero opporti al mondo intero?”

Tigre Mistica sapeva di non poter opporsi a Yi Yun usando la forza, così aveva coinvolto l’intero mondo Tian Yuan, suggerendo che sarebbe potuto diventare il nemico di tutti quanti.

“Mi stai minacciando?” Yi Yun rise. “Credi che avrò paura solo perché menzioni il mondo? Perché non minacci il Demone Divino dall’Armatura Nera? Perché non gli chiedi se osa affrontare l’intero mondo Tian Yuan?”

“Ridicolo. Il Demone Divino dall’Armatura Nera sta distruggendo eredità e sta causando massacri. Voi fuggite e basta e adesso, ancora prima che arrivi, state già discutendo su come scappare.”

“Io sono più compassionevole. Così iniziate a fissarmi, ad impormi ogni sorta di condizione!!”

“Perché non negoziate con il Demone Divino dall’Armatura Nera? Perché non vi coalizzate tutti per distruggere il nemico?”

“Credete di poter maltrattare facilmente chi è compassionevole. E avete paura di chi è più forte. Che significato avrebbero le vite di persone come voi?”

Il commento di Yi Yun fu estremamente caustico. Quando gli esseri umani presenti sentirono queste parole, arrossirono. Non sapevano come rispondere.

Yi Yun si era paragonato al Demone Divino dall’Armatura Nera. Era troppo insolente!

Anche se gli umani presenti credevano che Yi Yun fosse ancora di molto inferiore al Demone Divino dall’Armatura Nera, finché fosse sopravvissuto a questa calamità, in effetti sarebbe potuto arrivare a quel livello!

Yi Yun continuò: “Non avete capito la gravità della situazione. Oggi non sono venuto qui per negoziare con voi, né ho bisogno di farlo. Vi sto solo informando. Durante la prossima invasione del Demone Divino dall’Armatura Nera, se unirete le forze con la razza della Desolazione, ricorderò il vostro contributo. Sennò siete liberi di andarvene! La razza della Desolazione non manderà un solo soldato o persona qualunque a scortarvi fuori dalle Divine Lande Selvagge. Quanti di voi sopravvivrà dipenderà dal vostro destino.”

“E una volta che la crisi del Demone Divino dall’Armatura Nera sarà finita, il mondo Tian Yuan sarà in rovina. Ci sarà bisogno di ordine dopo. Per quanto riguarda come verrà deciso questo ordine…” Yi Yun fece una pausa. “Non oso dire che sarò io a stabilire il nuovo ordine, ma potrò influenzarne almeno l’80-90%. Ed è qualcosa che ammetto di essere capace di fare.”

“Non preoccupatevi, non ucciderò gli innocenti. È solo che lo stallo nel mondo Tian Yuan è esistito per troppo tempo. È il momento di distruggere e ricostruire. Quando accadrà, non credo che sarà giusto per me decidere quale fazione prospererà o quale verrà dispersa e rimpiazzata, ma ora mi avete costretto a fare una decisione.”

Sembrava estremamente tirannico, era lo spirito di un imperatore. Quando gli esseri umani presenti lo sentirono, i loro cuori fremettero, incerti sul come rispondere.

La razza della Desolazione si risollevò di morale. Le trattative erano state difficili e quasi impossibili da concludere. Ma ora Yi Yun aveva sventato i piani di Tigre Mistica con una semplice frase. Non si era nemmeno disturbato a fare proposte e aveva rifiutato ogni condizione della razza umana.

Stava spingendo la razza umana a lasciare la formazione cosmica infinita indietro senza condizioni e voleva perfino che rimanessero indietro a combattere fino alla morte insieme alla razza della Desolazione.

Questa era una vera dimostrazione di forza!
