---
title: Capitolo 716 - Ordine di Uccidere il Demone Divino
pubDate: 2025-01-20T07:05:00.975Z
tags:
  - tmw
---

Capitolo sponsorizzato, ringraziamo Gae!
33 capitoli in coda totali (23 Gae + 10 anonimo? (nome non specificato oltre alla serie),
0/1 sponsorizzazioni 1 euro a capitolo,
-Schadenfreude

La situazione entrò in stallo nel momento in cui Yi Yun menzionò la distribuzione del potere nel mondo Tian Yuan.

Nonostante fosse più forte, la razza della Desolazione era stata messa in difficoltà prima perché stava chiedendo aiuto agli esseri umani.

Tuttavia Yi Yun aveva ribaltato la situazione.

Aveva fatto ammutolire ogni essere umano con una tattica forte che nessuno si era aspettato.

Per quanto riguardava la razza della Desolazione, non aveva detto una parola da quando Yi Yun era arrivato. Avevano solo spostato due sedie.

Cang Yan, Jian Ge, l’uomo composto vestito d’azzurro e gli altri nella periferia della sala erano sconvolti. Avevano già capito che Yi Yun ricopriva una posizione molto importante ed era formidabile. Tuttavia non si sarebbero mai aspettati che fosse così potente da poter minacciare ogni fazione nel mondo Tian Yuan. Questo superava di gran lunga ogni loro comprensione.

“Allora? Non ve ne stavate andando? Avete ancora qualcosa da dire?” Disse Yi Yun con fare aggressivo. Sapeva che era impossibile persuadere questi vecchi sciocchi. Era anche inutile mostrarsi sottomessi durante le trattative.

Andarsene?

Tutte le leggendarie figure umane si infuriarono, ma non osavano andarsene. Erano già vissuti per decine di millenni. Anche se la loro fine naturale non era vicina, era già impossibile per loro avanzare di stadio ed estendere la durata della loro vita.

Se non si fossero dovuti preoccupare di morire un giorno, avrebbero solo badato a loro stessi. Tuttavia, senza speranze di poter vivere in eterno, si sarebbero presi cura delle future generazioni e delle loro eredità. Volevano che la loro stirpe continuasse a prosperare in futuro.

Ogni figura leggendaria umana era molto preoccupata dalla fazione di cui si prendeva cura.

“Yi Yun!” Tigre Mistica fece un respiro profondo. Trovava difficile reprimere la furia che stava provando. “Vuoi governare il mondo? Bene! Molto bene! Sei abbastanza potente per farlo! Ma questo dipende dalla forza assoluta. Non sei pienamente maturato, eppure sei così insolente. Non sei troppo presuntuoso?! Quanti anni hai?! A che livello sei?! Non consideri nemmeno il Demone Divino dall’Armatura Nera? Dal tuo tono sembra che tu abbia la garanzia di ucciderlo e di controllare il mondo, ricompensando le persone in base ai loro meriti. Chi ti credi di essere? Se puoi uccidere il Demone Divino dall’Armatura Nera, saresti un Imperatore Impareggiabile! Se non puoi ucciderlo, allora sarebbe solo ridicolo!”

Tigre Mistica mostrava un’espressione feroce mentre parlava. Le minacce di Yi Yun lo avevano fatto quasi impazzire!

Era vissuto per molto tempo ed era abituato alla sua posizione importante. Di solito qualsiasi membro della giovane generazione avrebbe mostrato rispetto nei suoi confronti, ma adesso era stato minacciato così da un ragazzino, eppure doveva tollerarlo. Come poteva non essere infuriato?

In realtà molti esseri umani la pensavano allo stesso modo.

Yi Yun era potente, ma poteva davvero scappare dal Demone Divino dall’Armatura Nera? Era scomparso per più di sei mesi da quando il mostro era apparso.

Yi Yun non si era mai scontrato direttamente con il Demone Divino dall’Armatura Nera, così come poteva sapere quanto era terrificante?

“Ragazzo, non essere così insolente. Gli arroganti tendono a morire a causa della imprudenza.”

Disse un’altra figura leggendaria dell’umanità. Avevano iniziato a rispondere alle minacce.

Yi Yun non voleva nemmeno perdere tempo con loro.

“Avete finito? Non potete sconfiggermi, così tifate per il Demone Divino dall’Armatura Nera che ha massacrato le vostre stirpi, i vostri nipoti e vi ha cacciato via dai vostri territori? Così è questa la vostra via marziale? Patetico!”

Ogni parola di Yi Yun era mordace e dura, al punto che le figure leggendarie umane presenti non avevano modo di rispondere.

Molte delle figure leggendarie umane non potevano più sopportare l’umiliazione e stavano per andarsene dalla sala degli incontri, ma in quel momento…

<em>Phew…</em>

Un’aura fredda e buia li avvolse senza preavviso.

Prima che tutti i guerrieri potessero reagire, ebbero la sensazione di essere sprofondati in una gola gelida.

L’aura fredda penetrava fino all’osso, sembrava che stesse per bloccare la circolazione di qi vitale e di sangue nei loro meridiani.

Questo è…

Tutti ne furono allarmati. La sala degli incontri aveva una formazione protettiva. Che tipo di aura era questa?

Molti guardarono Yi Yun e Lin Xintong e alcuni sospettarono che l’aura provenisse da loro.

Tuttavia, vedendo come Yi Yun si stava accigliando lievemente, dedussero che non aveva nulla a che fare con lui.

Che fosse…?

Molti tremarono percependo l’aura intensa.

Era il Demone Divino dall’Armatura Nera?!

L’aura era estremamente opprimente. Era così forte che la gente quasi perse le forze. Yang Qingyun, che aveva un livello di coltivazione inferiore, e così anche le serve della razza della Desolazione della sala degli incontri, non potevano resistere. Impallidirono e iniziarono a tremare.

Yi Yun divise un po’ della sua aura e la infuse in Yang Qingyun e nelle serve della razza della Desolazione, permettendo loro di resistere. Altrimenti il qi vitale nei loro corpi si sarebbe congelato al punto che i loro dantian sarebbero esplosi per il freddo.

“Grazie… grazie…” Disse con voce tremante Yang Qingyun. Con le labbra tremanti, si sentiva impotente come una piccola barca in una tempesta.

“Il Demone Divino dall’Armatura Nera sta arrivando?!”

Nella sala degli incontri, sia i guerrieri umani che quelli della razza della Desolazione erano nervosi e sconvolti. Nel momento in cui il mostro sarebbe arrivato, ci sarebbe stato un massacro. Eppure non si erano preparati per questa guerra.

Il Demone Divino dall’Armatura Nera…

Yi Yun interfacciò la sua energia spirituale con il Cristallo Viola e estese la sua percezione in ogni direzione. Tutto attorno a lui divenne trasparente.

Immediatamente, in lontananza, Yi Yun vide un paio di occhi rossi. Sembravano appostati da un luogo oscuro e che lo stessero fissando.

Gli si strinse il cuore vedendo quegli occhi! Aveva la sensazione che ogni centimetro della sua pelle fosse stato infilzato da un ago.

Yi Yun era già certo che fosse il Demone Divino dall’Armatura Nera!

Attraverso questo sguardo, aveva percepito la sua anima.

Fredda, potente, brutale e con una traccia di caos.

La sua energia spirituale era estremamente instabile. Sembrava che decine di correnti spirituali stessero creando una turbolenza. E ogni scia di questa turbolenza era sufficiente a distruggere il mare spirituale di un Re Empireo umano.

Così Yi Yun scambiò degli sguardi con il Demone Divino dall’Armatura Nera attraverso questo spazio-tempo indefinito.

In quel momento la gente nella sala degli incontri si accorse che Yi Yun stava fronteggiando direttamente il Demone Divino dall’Armatura Nera. Stava sopportando la maggior parte dell’impatto dell’aura che aveva avvolto la stanza!

“Yi Yun!”

“Yun’er!”

Lin Xintong e Jiang Xiaorou erano tese. Nessuno si aspettava che quel mostro avrebbe attraversato lo spazio-tempo in questo momento, proiettando la sua energia spirituale.

“Yun’er, il Demone Divino dall’Armatura Nera ti ha preso di mira!” Disse con ansia Jiang Xiaorou. Anche lei era stata individuata dall’energia spirituale del mostro in passato. Sapeva molto bene come ci si sentiva.

E in effetti, nel quartier generale della razza della Desolazione, l’aura che si era fissata su di lei non era stata così potente come quella di adesso.

Jiang Xiaorou non si sarebbe mai aspettata un risultato del genere da questo incontro. Yi Yun era stato preso di mira dal mostro. Era la peggiore notizia possibile!
