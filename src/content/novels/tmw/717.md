---
title: Capitolo 717 - Controcorrente
pubDate: 2025-01-20T07:05:33.425Z
tags:
  - tmw
---

Capitolo regolare,
33 capitoli in coda totali (23 Gae + 10 anonimo? (nome non specificato oltre alla serie),
0/1 sponsorizzazioni 1 euro a capitolo,
-Schadenfreude

“Sono stato preso di mira dal Demone Divino dall’Armatura Nera? Può individuare la mia energia spirituale da una tale distanza, quanto è potente?”

Yi Yun fece una smorfia. In effetti poteva sentire la fredda energia spirituale del Demone Divino dall’Armatura Nera formare una connessione misteriosa con il suo corpo proprio in quel momento.

Era molto probabilmente una legge spirituale estremamente potente.

Che il Demone Divino dall’Armatura Nera avesse usato la connessione spirituale con Jiang Xiaorou per osservare la situazione nella sala degli incontri?

Solo pensarci fece stringere il cuore a Yi Yun. Questo Demone Divino dall’Armatura Nera non era proprio da sottovalutare!

Dopo che l’energia spirituale si fissò fermamente su Yi Yun, la pressione che aveva avvolto la stanza si indebolì lentamente e dopo poco tempo scomparì come una marea che si ritraeva.

Tutti si sentirono alleggeriti. Il loro qi vitale e flusso sanguigno non erano più repressi.

Il Demone Divino se n’era andato.

La gente sudò profusamente dopo che la pressione scomparì. Era stato troppo intenso, dando loro la sensazione che il mostro sarebbe arrivato da un momento all’altro e avrebbe iniziato un altro massacro.

“Per un pelo! Pensavo che stesse venendo qui.”

“Fortunatamente se n’è andato. Non si dev’essere ripreso dalle sue ferite. Ha esteso la sua presenza principalmente per via di Yi Yun.” Disse un Anziano della razza umana posando gli occhi sul giovane.

In realtà, anche se Jiang Xiaorou non l’avesse menzionato, la gente nella sala si era già resa conto che la pressione dell’energia spirituale si era concentrata principalmente su Yi Yun.

Era stato l’obiettivo del mostro.

“Yi Yun è stato preso di mira dal Demone Divino dall’Armatura Nera!”

Le figure leggendarie umane si resero conto velocemente di questo fatto. Era simile a Jiang Xiaorou ed era come finire nella lista nera del mostro.

“Molto probabilmente ha monitorato l’incontro usando metodi che vanno oltre la nostra comprensione. Le osservazioni arroganti di Yi Yun devono aver destato la sua ira. In effetti se fossi stato al suo posto, non lascerei andare un genio così insolente che potrebbe minacciarmi.”

Yi Yun era stato aggressivo ed insolente. A parte minacciare le molte fazioni del mondo Tian Yuan, non sembrava mostrare nessuna paura nei confronti del Demone Divino dall’Armatura Nera.

“Ahah!” Tigre Mistica rise. Era ovvio che stesse gongolando.

“Cos’ha appena detto questo ragazzino? Anche se non potesse competere con lui, sarebbe sicuro di poter scappare? E che potrebbe temporeggiare quanto vuole? Sfortunatamente è stato preso di mira dal Demone Divino dall’Armatura Nera, quanto tempo gli rimane?”

“Al momento pensa ancora di poter governare il nuovo ordine del mondo Tian Yuan? Ha anche detto di poter influenzare l’80-90% del nuovo ordine e ha ammesso di esserne capace. Ora che la sua morte è imminente, che arroganza gli rimane? Ahahah!”

Tigre Mistica adesso era soddisfatto. Molte delle figure leggendarie umane erano state messe alle strette dall’aura e dall’arroganza di Yi Yun un momento fa. Non avevano avuto modo di sfogare la propria rabbia. Non potevano fare nulla contro Yi Yun, ma il Demone Divino dall’Armatura Nera poteva minacciarlo.

Tutti sapevano come vantarsi. Poteva denigrare quanto volevano il mostro alle sue spalle, ma ora che era stato preso di mira da lui, come avrebbe continuato la sua farsa?

“Essere troppo arroganti non ti permette di vivere a lungo. Se l’è cercata. Un solo lapsus gli ha fatto guadagnare l’attenzione del Demone Divino dall’Armatura Nera. Sarà inseguito dal Demone Divino dall’Armatura Nera fino alla morte. È spacciato!”

Le figure leggendarie umane discutevano in privato tramite trasmissioni della voce. Naturalmente non osavano esprimersi così apertamente di fronte a Yi Yun.

In realtà temevano che il Demone Divino dall’Armatura Nera avrebbe continuato i suoi massacri anche dopo aver ucciso Yi Yun.

Per loro sarebbe stato meglio se il giovane avesse ferito gravemente il mostro prima di venire ucciso.

Tuttavia ciò che sorprese Tigre Mistica e gli altri fu constatare che Yi Yun non sembrava agitato.

Era rimasto in silenzio.

Non guardò gli esseri umani, era seduto con fare tranquillo. Si guardava il palmo come se stesse considerando qualcosa.

“Cos’ha intenzione di fare questo ragazzino?”

“Ignoralo. Possiamo andarcene. Yi Yun e Jiang Xiaorou sono stati presi di mira. Questa battaglia è già inevitabile per la razza della Desolazione e Yi Yun.”

Mentre gli altri se ne andavano, sorprendentemente la coppia del Santuario dell’Isola rimase.

I due guardarono Yi Yun senza disturbarlo.

In effetti, da quando Yi Yun era apparso nella sala degli incontri, a parte scambiare qualche cortesia, avevano parlato a stento.

I due non avevano espresso il loro punto di vista nei confronti della partenza della razza umana e delle loro condizioni.

Yi yun aprì gli occhi e guardò la coppia. Se erano rimasti indietro, era evidente che avessero qualcosa da dirgli. Tuttavia non iniziò una conversazione con loro, aveva qualcosa di importante da fare.

Il Demone Divino dall’Armatura Nera lo stava prendendo di mira usando un marchio spirituale. Era una connessione che attraversava lo spazio-tempo. Una volta impiantato, avrebbe potuto usarlo per localizzarlo in ogni momento.

Questo marchio spirituale dopotutto era solo una forma di energia.

Finché fosse stata solo energia, Yi Yun non aveva timori. Aveva il Cristallo Viola dell’Origine. Un oggetto divino del genere avrebbe potuto assorbire e manipolare l’energia del Lord dello Yang Azzurro, figuriamoci quella condensata dal Demone Divino dall’Armatura Nera.

Così, finché Yi Yun l’avesse esaminata con attenzione, avrebbe avuto la capacità di disperderla.

Tuttavia non stava pensando di dissolverla.

Aveva la Torre dell’Avvento Divino e diversi assi nella manica. Aveva già intenzione di affrontare il mostro. Anche se non lo avesse preso di mira, non sarebbe scappato, così non aveva nessuna paura.

Ciò a cui stava pensando al momento era come l’energia spirituale in agguato nel suo corpo fosse connessa costantemente al Demone Divino dall’Armatura Nera. Questo permetteva al mostro da individuarlo, ma Yi Yun non avrebbe potuto usare questo lieve collegamento per risalire alla sua posizione?

Yi Yun pensava che non sarebbe stato difficile visto che aveva il Cristallo Viola!

Se le figure leggendarie dell’umanità avessero saputo qual era il suo piano, sarebbero rimaste senza parole.

Tipicamente venire presi di mira dal Demone Divino dall’Armatura Nera solitamente era come una condanna a morte. Si poteva solo accettare la propria fine inevitabile. Altri più risoluti avrebbero pensato a dei modi per cancellare il marchio impiantato da questo dio della morte. Ma come si poteva dissolvere facilmente il marchio assassino di un mostro così potente?

Tuttavia Yi Yun non solo non lo cancellò, voleva perfino seguirne le tracce per trovare il Demone Divino dall’Armatura Nera e attaccarlo.

Nemmeno la razza della Desolazione avrebbe accettato facilmente un’idea così folle, figuriamoci gli esseri umani. Voleva morire ancora prima?

Yi Yun non era stato colto dall’impulsività, trovare la posizione del suo nemico aveva i suoi benefici.

Per quanto riguardava cosa fare in seguito, sarebbe dipeso da quanto era ferito il Demone Divino dall’Armatura Nera in quel momento.

Sia i guerrieri della razza umana che quelli della Desolazione stavano pensando a come il mostro li avrebbe assaliti una volta che si fosse ripreso dalle sue ferite.

Ma Yi Yun stava pensando di prendere l’iniziativa invece che aspettare che il Demone Divino dall’Armatura Nera fosse pronto e al picco della sua forza!
