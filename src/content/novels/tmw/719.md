---
title: Capitolo 719 - Agguato in tarda notte
pubDate: 2025-01-20T07:06:31.975Z
tags:
  - tmw
---

Capitolo sponsorizzato, ringraziamo Gae!
32 capitoli in coda totali (22 Gae + 10 anonimo? (nome non specificato oltre alla serie),
0/1 sponsorizzazioni 1 euro a capitolo,
-Schadenfreude

Da quando Cang Yan, Jian Ge e gli altri erano stati imprigionati tra le montagne remote, erano vissuti in isolamento. Non sapevano cos’era successo in tutti questi anni. Per quanto riguardava la razza della Desolazione, si erano dimenticati di loro.

Poi, quando erano stati coscritti, la loro libertà era stata limitata e sarebbero stati destinati a morire per mano del Demone Divino dall’Armatura Nera.

E grazie a Yi Yun, un giovane delle Lande Selvagge della Nuvola entrato nella Divina Città di Tai Ah più di un decennio fa, avevano recuperato la libertà e avrebbero ricevuto un trattamento di favore senza precedenti da parte della razza della Desolazione.

Cang Yan, Jian Ge e gli altri non riuscivano a credere ai loro occhi.

Furono mandati nel dominio della famiglia Lin.

In questi giorni, la famiglia Lin era stata trattata come un’onorabile ospite tra le montagne remote. Non si erano uniti all’alleanza della loro razza, ma varie fazioni umane li avrebbero visitato ogni giorno in continuazione.

La famiglia Lin aveva generato Lin Xintong, un talento orgoglioso che un giorno sarebbe diventata una Grande Imperatrice e anche Yi Yun, un futuro genero che non era affatto inferiore a Lin Xintong. Ovviamente la famiglia Lin un giorno sarebbe diventata la fazione numero uno nel mondo Tian Yuan. Nessuno avrebbe osato offendere un clan del genere.

“Sua maestà.”

Dopo aver sistemato Cang Yan e gli altri, Yi Yun guardò l’ex regina della Desolazione.

“Yi Yun, ti devo davvero ringraziare stavolta.” L’ex regina della Desolazione lo guardò con affetto. Il fratello di Jiang Xiaorou era davvero notevole. Se non fosse stato per lui, chissà come sarebbe andato l’incontro di oggi.

“Sua maestà, ho una formazione da darle.”

Yi Yun tirò fuori il disco e le bandiere della formazione del Confinamento Divino.

“Una formazione?”

La regina della Desolazione ne fu entusiasta. Così anche Yi Yun aveva una formazione, non c’era da meravigliarsi che potesse rifiutare la proposta della razza umana in quel modo.

La formazione del Confinamento Divino era composta da 81 bandiere, erano tutte sigillate nel disco centrale.

Questo disco era ampio circa trenta centimetri quadrati. Quando lo ricevette, l’ex regina della Desolazione non ci trovò nulla di speciale.

Tuttavia capì che doveva essere straordinaria visto che proveniva da Yi Yun. Forse superava di molto perfino la formazione cosmica infinita.

“Xintong, rimani qui a studiare la formazione. Signor Ragazzo Pastore, per favore mi segua.”

Yi Yun fece un respiro profondo. Mentre parlava, per precauzione, aveva usato il Cristallo Viola per isolare l’energia attorno. Non sapeva quando il Demone Divino dall’Armatura Nera si sarebbe ripreso, così doveva affrettarsi.

“Va bene!”

Il Ragazzo Pastore sembrava calmo, mentre Jiang Xiaorou e Lin Xintong erano preoccupate. Potevano capire che Yi Yun stava pianificando qualcosa e stesse per entrare in azione.

“Yun’er, hai intenzione di attaccare il Demone Divino dall’Armatura Nera?” Chiese Jiang Xiaorou.

“Sì, se non ci sono sorprese partirò stasera.”

“Così di fretta? Andrai da solo?” Lin Xintong alzò lievemente le sopracciglia. Era sicura che avrebbe accompagnato Yi Yun.

Se i due avessero unito le forze, sarebbero stati ancora più potenti.

Yi Yun disse: “Xintong, la responsabilità della formazione del Confinamento Divino è tua. Basto io. Sarò ancora più flessibile in questo modo. È meglio farlo prima che dopo. Se il Demone Divino dall’Armatura Nera si riprendesse dalle sue ferite, allora sarebbe inutile che attaccassi.”

“Xintong, organizza gli esperti della razza della Desolazione e allena la formazione del Confinamento Divino stanotte. Preparati per l’attacco imminente. Potremmo combattere non troppo lontano da qui.”

Yi Yun aveva preparato le sue istruzioni in poche parole.

Nessuno lo questionò, a questo punto potevano solo seguirle.

Così Yi Yun entrò in una stanza per la coltivazione con il Ragazzo Pastore. Aveva isolato già ogni forma di energia usando il Cristallo Viola sia durante la conversazione prima, che adesso durante il trasferimento del marchio.

Dopo sei ore, il ragazzo Pastore uscì dalla stanza per la coltivazione con un’espressione stanca. L’energia spirituale del Demone Divino dall’Armatura Nera era stata trasferita nel suo corpo.

E quando l’energia spirituale era stata trasferita, Yi Yun aveva usato quella debole connessione spirituale per localizzare il mostro.

Yi Yun immaginava che il Demone Divino dall’Armatura Nera stesse dormendo. Da quanto aveva percepito, l’energia spirituale del mostro era rimasta debole per la maggior parte del tempo.

Yi Yun non sapeva cosa sarebbe accaduto durante questo agguato. Ma anche se non avesse raggiunto l’effetto desiderato, era sicuramente meglio che affrontarlo al picco delle sue condizioni.

In tarda notte, Yi Yun iniziò a volare lontano dalle montagne remote. Una pagoda in miniatura uscì dal suo corpo.

La pagoda vorticò di fronte a lui e poi Yi Yun si rimpicciolì fino ad esserne risucchiato.

Yi Yun si nascose nella torre dell’Avvento Divino e poi direzionò l’artefatto magico verso il luogo dove si nascondeva il mostro.

Era una precauzione. Yi Yun non sapeva se il Demone Divino dall’Armatura Nera sarebbe rimasto in allerta mentre curava le sue ferite. Con la protezione della torre e l’isolamento del Cristallo Viola, Yi Yun credeva che non ci sarebbero stati problemi.

Così una pagoda in miniatura sfrecciò nel cielo notturno.

Dopo che Yi Yun volò fuori dalle montagne remote, percorse decine di migliaia di chilometri finché non arrivò sopra una foresta di pini.

In alto nel cielo, i raggi di luce attorno alla torre dell’Avvento Divino si distorcevano lievemente, come se fossero nascosti da tecniche di formazioni. Scomparì sotto la luce lunare, senza che nessuno potesse individuare la presenza dell’artefatto.

Yi Yun usò la sua percezione per superare le barriere della torre ed esaminò la pineta sotto di lui.

Poteva percepire vagamente che il Demone Divino dall’Armatura Nera era nascosto qui, ma non aveva modo di confermare la sua posizione esatta.

Visto che il Demone Divino dall’Armatura Nera stava recuperando le forze, doveva nascondersi. Nelle Divine Lande Selvagge c’erano molti Veri Spiriti Primordiali e, anche se non potevano fargli del male, avrebbero potuto interrompere la sua guarigione.

I poteri del Demone Divino dall’Armatura Nera erano indescrivibili. Nessuna persona ordinaria sarebbe riuscito a trovare il suo nascondiglio, ma Yi Yun era diverso. Poteva usare la visuale d’energia del Cristallo Viola.

Nulla poteva nascondersi da lui!

Dato il livello di coltivazione e le ispirazioni nomologiche che aveva ottenuto, la visuale d’energia di Yi Yun poteva già avvolgere cinquanta chilometri. Se fosse stato abbastanza paziente, non ci sarebbero volute più di quattro ore per esaminare la vasta pineta.

La luce lunare scorreva come l’acqua mentre la foresta rimaneva in silenzio. Tra gli alberi c’era un corso d’acqua limpido. Serpeggiava tra i pendii, illuminato dalla luna. Sembrava un rifugio pacifico.

Solo una brezza occasionale soffiava per la tempesta, era priva di intento omicida o di energia Yin. Un sottile strato di luce lunare sembrava trasformarsi in nebbia argentata che fluiva lentamente tra la foresta.

Era difficile credere che fosse il posto dove si nascondeva il mostro.

Tuttavia Yi Yun non aveva nessun dubbio mentre esplorava l’area.

Presto scoprì un luogo strano tra la pineta. Non c’erano bestie della Desolazione lì. A parte il suono dell’acqua di sorgente, era silenzioso come un cimitero. Faceva rabbrividire.
