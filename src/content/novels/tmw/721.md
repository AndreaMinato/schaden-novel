---
title: Capitolo 721 - Ferire il Demone Divino
pubDate: 2025-01-22T07:38:21.946Z
tags:
  - tmw
---

Boom! Boom! Boom!

La Torre dell’Avvento Divino si abbatté sul lago Yin. L’acqua si espanse in ogni direzione portando con sé innumerevoli quantità di fango e pietra. Sollevò un’onda torrenziale enorme.

Era una formazione mistica formata naturalmente dalle leggi della Creazione. Il suolo stesso era protetto da energia Yin, ma anche così, era comunque terra ordinaria. Come poteva sopportare il colpo della Torre dell’Avvento Divino?

Il Demone Divino dall’Armatura Nera sentì una pressione terrificante ancora prima che venisse raggiunto dalla torre!

Era ad un momento critico del suo isolamento. Visto che era in pericolo, doveva risvegliarsi dal suo stato etereo!

Oh?!

Il Demone Divino dall’Armatura Nera era infuriato, ma allo stesso tempo allarmato.

Aprì gli occhi e il suo viso rivelò un pallore innaturale. Aveva sentito subito un contraccolpo d’energia. Ma  questo punto, l’enorme pericolo lo aveva costretto ad ignorare l’energia caotica nel suo mare spirituale.

Alzò gli occhi e vide la base della Torre dell’Avvento Divino che calava dall’alto. La sua aura sembrava un colpo diretto alla sua anima!

Era allarmato. Questa sensazione…

Era familiare. Aveva dovuto sopportare un impatto del genere in passato e la paura era rimasta fermamente impressa nella sua memoria. Il periodo in cui era rimasto sigillato per decine di milioni di anni aveva confuso i suoi ricordi, si era quasi dimenticato di molte cose.

Ma ora questa sensazione improvvisa gli aveva fatto ricordare qualcosa.

Quella coppia!

E quella pagoda! Quella spada!

Decine di milioni di anni fa era stato soppresso dalla pagoda divina ed era stato infilzato da una spada. Ora la scena si stava ripetendo.

Anche se era una sensazione molto più debole in confronto a decine di milioni di anni fa, fece comunque soffrire il Demone Divino dall’Armatura Nera gravemente ferito!

Il colpo della Torre dell’Avvento Divino aveva toccato una ferita nascosta nel suo cuore.

Roar! Roar! Roar!

Il Demone Divino dall’Armatura Nera rilasciò un grido agghiacciante, usando tutta la sua energia per controllare le ferite alla sua anima e al suo corpo. Mentre l’intero lago esplodeva, afferrò la lancia nera accanto a sé!

Boom!

La lancia squarciò il vuoto. Non ci furono fluttuazioni d’energia, ma il semplice affondo era formidabile.

Sembrava che l’energia Yin del mondo radunata dai nove draghi dei fiumi Yin fosse stata condensata dall’arma del Demone Divino dall’Armatura Nera.

La lancia e la pagoda divina si scontrarono senza causare effetti spettacolari. L’intero lago collassò!

La Torre dell’Avvento Divino si fermò e fu perfino respinta indietro!

L’anima di Yi Yun era connessa direttamente all’artefatto. La forza divina esercitata dal Demone Divino dall’Armatura Nera era sufficiente a farlo tremare. I suoi organi fremettero, facendogli subire ferite interne.

Terrificante!

Yi Yun si accigliò. Il Demone Divino dall’Armatura Nera era troppo potente. Nonostante fosse gravemente ferito, era ancora in grado di resistere all’attacco della Torre dell’Avvento Divino!

“Chi è stato?!”

Una voce terrificante eruttò dal fondo del lago. Le correnti già turbolente schizzarono ancora verso l’alto dopo questo ruggito.

Da quando era apparso, il Demone Divino dall’Armatura Nera aveva causato un massacro dopo l’altro. Non disse una parola, come se fosse un signore demoniaco privo di intelligenza ed emozioni. Ma oggi aveva parlato.

I toni antichi che aveva usato erano molto diversi dalla lingua dell’attuale mondo Tian Yuan.

Era la comparsa della Torre dell’Avvento Divino che aveva risvegliato i ricordi sepolti nei recessi della sua mente. Lo aveva agitato.

Questa voce assordante riecheggiò per il cielo e la terra.

In quel momento Yi Yun non badò alle sue ferite. Recuperò la Torre dell’Avvento Divino con un cenno.

E quasi allo stesso tempo…

“Boom!”

Ci fu un’esplosione nell’apertura del lago Yin, distruggendolo completamente, mentre il demone caricava senza armatura. I suoi occhi assomigliavano a quelli di un’antica bestia della desolazione mentre brandiva la lancia nera. Solo il suo sguardo dava la sensazione di poter ferire lo spirito.

“Sei tu?!”

Il Demone Divino dall’Armatura Nera parlava ad alta voce, ma velocemente, rendendo difficile comprenderlo.

Yi Yun sentì il tono pieno di allarme e incredulità del mostro.

Il Demone Divino dall’Armatura Nera conosceva Yi Yun e lo aveva incluso nella sua lista nera. Ne aveva individuato la posizione, ma non si sarebbe mai aspettato che sarebbe apparso all’improvviso sopra il lago Yin, localizzando precisamente il luogo dove stava riposando.

E ancora più inaspettato era il fatto che possedesse la Torre dell’Avvento Divino. La pagoda divina di quell’uomo nei tempi antichi adesso era finita nelle sue mani.

Era il successore di quell’uomo?!

Gli occhi del Demone Divino dall’Armatura Nera emisero un lampo pieno di intento omicida. “Muori!”

Fece un affondo dritto verso Yi Yun!

Non fece mosse appariscenti, ma lo spazio si bloccò, impedendo di schivare!

Tuttavia Yi Yun era già pronto. Non si mosse, né cercò di fuggire dallo spazio sigillato. La Torre dell’Avvento Divino vorticò sopra la sua testa per poi atterrare su di lui, racchiudendolo.

“Boom!”

La Torre dell’Avvento Divino tremò mentre veniva colpito dalla lancia del Demone Divino dall’Armatura Nera. L’impatto tonante poteva distruggere montagne, ma non scalfì nemmeno l’artefatto.

Anche se la Torre dell’Avvento Divino era rimasta intatta, Yi Yun dovette sopportare un impatto tremendo visto che la sua coscienza era connessa ad essa.

Yi Yun subì comunque delle ferite all’anima e il contraccolpo scaraventò all’indietro la Torre dell’Avvento Divino.

Questo però non guastò i suoi piani e sfruttò lo slanciò per volare via lontano!

Si ritirò immediatamente dopo il suo agguato.

Naturalmente non aveva intenzione di scontrarsi direttamente con il Demone Divino dall’Armatura Nera. Ogni suo attacco era estremamente terrificante e lo avrebbe fatto a pezzi.

“Cerchi di scappare?”

Il Demone Divino dall’Armatura Nera si infuriò vedendo che Yi Yun stava per ritirarsi. Cercò di inseguirlo con la lancia in mano.

Tuttavia in quel momento il suo corpo fremette e la sua espressione divenne scontenta.

Mentre tremava, increspature sanguigne apparirono sui muscoli del suo tronco. Stava per collassare!

Tuttavia, nonostante le crepe, i suoi muscoli stavano guarendo a vista d’occhio.

Era ferito.

Stava recuperando le forze prima dell’agguato. Aveva contrattaccato, ma i suoi due affondi erano stati inutili. Questo aveva esacerbato le sue condizioni.

Se avesse continuato l’inseguimento, le sue lesioni sarebbero peggiorate.

E il punto cruciale della questione era che Yi Yun aveva la Torre dell’Avvento Divino!

Era la protezione migliore per lui.

Tuttavia la Torre dell’Avvento Divino non era invincibile. Una volta che avesse consumato la sua energia, le formazioni protettive avrebbero perso efficacia. Questo avrebbe permesso al Demone Divino dall’Armatura Nera di entrare e uccidere Yi Yun.

Tuttavia come poteva adesso provare ad esaurire le energie delle barriere?

Il Demone Divino dall’Armatura Nera impallidì mentre guardava la torre volare via.

Usò un po’ di energia spirituale per creare un marchio in grado di seguire i movimenti della Torre dell’Avvento Divino.

Era un tesoro portato dai dodici Cieli Empirei dal Lord dello Yang Azzurro. Nel momento in cui avesse usato una formazione d’occultamento, il Demone Divino dall’Armatura Nera non sarebbe riuscito ad individuarne la presenza.

Doveva confermare la posizione della torre.

Tuttavia… proprio mentre la sua energia spirituale atterrò sull’artefatto, sentì un pizzico al suo mare spirituale.

Oh?!

Rimase sbalordito nel rendersi conto che la connessione tra la sua energia spirituale e il suo corpo era stata troncata.

Quell’umano aveva un modo per sbarazzarsi della sua energia spirituale?
