---
title: Capitolo 722 - Costituzione della Continuità
pubDate: 2025-01-22T16:52:25.823Z
tags:
  - tmw
---

Capitolo sponsorizzato, ringraziamo Gae!
29 capitoli in coda totali (19 Gae + 10 anonimo? nome non specificato oltre alla serie),
0/1 sponsorizzazioni 1 euro a capitolo,
-Schadenfreude

Dopo che l’energia spirituale fu divorata da Yi Yun usando il Cristallo Viola, la Torre dell’Avvento Divino scomparì velocemente dalla visuale del Demone Divino. E immediatamente dopo, le formazioni occultanti dell’artefatto furono attivate, facendolo svanire nel nulla!

Il Demone Divino dall’Armatura Nera la vide scomparire, non riuscì più ad individuarla nonostante avesse espanso la sua percezione in ogni direzione e si incupì.

Le sue labbra fremettero piano. I suoi muscoli stavano ancora crepitando e guarendo. Mentre scorreva dalle fenditure della sua carne e sulla superficie dei suoi muscoli scoperti, il suo sangue non si coagulò. Invece fu assorbito dalla sua pelle, come una spugna, senza sprecare un briciolo d’energia o di risorse.

Era una Costituzione della Continuità. I 360 punti di agopuntura erano stati sviluppati alla perfezione, permettendogli di assorbire liberamente il qi vitale del mondo senza sprechi di energia. Il suo fisico stesso non aveva punti deboli, sia in termini di capacità di recupero che di resistenza, era assolutamente fenomenale!

Nel mondo Tian Yuan non era mai esistita una Costituzione della Continuità di tale qualità, visto che era qualcosa che non poteva essere coltivata. Un fisico del genere sarebbe stato oggetto di invidia di numerosi guerrieri perfino nei dodici Cieli Empirei.

“La torre dell’Avvento Divino è comparsa. È il successore di quell’uomo…” Disse con un sussurro profondo e basso il Demone Divino dall’Armatura Nera mentre i muscoli del suo viso fremevano violentemente.

Si sentiva in pericolo ora che era comparso Yi Yun!

Un problema del genere aveva ridestato un po’ della sua coscienza. Aveva fatto riaffiorare una porzione dei suoi ricordi dalle profondità della sua mente.

“Ah!” Il Demone Divino dall’Armatura Nera si prese il capo tra le mani all’improvviso. Il mal di testa straziante e il tumulto nel suo mare spirituale gli fecero provare ancora più dolore rispetto a prima.

Guardò il vuoto mentre i suoi occhi si iniettavano di sangue per via dei capillari che esplodevano dietro le sue retine. Sembrava che stesse vedendo la torre dell’Avvento Divino anche se erano separati dallo spazio-tempo. Il suo sguardo era pieno di intento omicida.

Era stato lui a portargli queste sofferenze!

“Uccidere!” Ripeté con la sua lingua antica il Demone Divino dall’Armatura Nera.

Nonostante il giovane fosse scomparso, il mostro non sapeva se Yi Yun sarebbe tornato o no.

E in quel momento era gravemente ferito. Il suo mare spirituale era nel caos e aveva bisogno di guarire urgentemente. Altrimenti le sue condizioni sarebbero solo peggiorate.

Anche se la Costituzione della Continuità gli avrebbe permesso di non perdere sangue, né energia, per riparare costantemente la carne e i meridiani ci voleva energia.

“Sou!”

Il corpo del Demone Divino dall’Armatura Nera sprofondò verso il basso mentre tornava precipitosamente nel lago Yin.

“Splash!”

Le onde schizzarono verso l’alto. Lo specchio d’acqua ampio meno di un chilometro adesso era arrivato a più di cinque chilometri di raggio a causa della battaglia di prima. E la sua profondità si era ridotta drasticamente.

Anche così, era ancora connesso con le radici Yin. L’energia assassina radunata qui poteva ancora rendere l’area un santuario curativo per il Demone Divino dall’Armatura Nera.

“Anche lui è rimasto ferito.”

Il mostro immaginava che Yi Yun non avrebbe più potuto usare la torre dell’Avvento Divino e non sarebbe più riapparso.

Inoltre il giovane non aveva una Costituzione della Continuità e avrebbe avuto bisogno di almeno un giorno o due per riprendersi. E durante questo periodo di tempo, avrebbe potuto recuperare il 60-70% delle forze. Era sufficiente.

Se fosse stato al 60-70% delle sue condizioni, il Demone Divino dall’Armatura Nera era sicuro di potergli impedire di scappare.

Anche se Yi Yun fosse entrato nella torre dell’Avvento Divino, avrebbe potuto bloccare anche l’artefatto.

Nonostante le difese della torre fossero formidabili, avrebbe potuto consumarne le energie lentamente e impedire a Yi Yun di scappare.

Il Demone Divino dall’Armatura Nera non si era pienamente risvegliato. La sua mente era piena di ricordi caotici e pensieri, ma l’intento omicida che provava nei confronti di Yi Yun era estremamente chiaro.

Il Demone Divino dall’Armatura Nera attivò i suoi 360 punti di agopuntura, connettendoli alle nove radici Yin, e iniziò a curarsi le ferite.

In quel momento, a migliaia di chilometri di distanza.

“Boom!”

La torre dell’Avvento Divino si era schiantata nella pancia di una montagna!

Le formazioni d’occultamento della torre si attivarono automaticamente e nascosero il buco che avevano creato completamente.

Dopodiché Yi Yun si sedette nella camera di coltivazione al quinto piano della torre. Attivando il Cristallo Viola usando la sua energia spirituale, entrò in connessione perfetta con l’energia del mondo.

Phew! Phew!

Il qi vitale del mondo lo inondò da ogni direzione e formò un enorme vortice attorno all’artefatto divino.

La torre stessa aveva una formazione che radunava qi del mondo, ma non importava quanto fosse formidabile, era inferiore al Cristallo Viola dell’Origine.

E un guerriero al suo interno avrebbe avuto una capacità limitata di assorbimento.

Tuttavia il Cristallo Viola si era integrato completamente a Yi Yun. Grazie ad esso, il suo fisico era ancora superiore ad una Costituzione della Continuità.

Poteva controllare ogni briciolo d’energia nel suo corpo e guarire rapidamente le ferite ai suoi meridiani.

Yi Yun entrò in uno stato etereo mentre percepiva ogni centimetro dei suoi vasi sanguigni e dei suoi meridiani. Ogni flusso d’energia seguiva armoniosamente le leggi del Cristallo Viola. Era la verità del Dao Celeste.

In tali circostanze, in circa sei ore, Yi Yun aveva recuperato circa l’80-90% delle forze.

Era sufficiente!

Yi Yun spalancò gli occhi.

Non aveva bisogno di riprendersi completamente. Il potere combattivo che aveva al momento era sufficiente ad alimentare la torre dell’Avvento Divino.

Di nuovo!

“Boom!”

La torre dell’Avvento Divino oltrepassò la montagna e volò all’orizzonte formando una scia brillante.

Yi Yun usò la stessa strategia e attivò le formazioni d’occultamento della torre e il Cristallo Viola. Con il doppio strato di protezione, non trapelava nessuna energia o aura. Così tornò con successo sopra il lago Yin.

Erano state sufficienti sei ore per permettere al lago Yin di tornare alla normalità. Per evitare di allertare il nemico, Yi Yun non usò nemmeno la sua visuale d’energia per osservare il Demone Divino dall’Armatura Nera.

Il mostro era estremamente sensibile. Nel momento in cui fosse stato osservato, se ne sarebbe potuto accorgere. Poteva aver pensato che fosse un’illusione la prima volta, ma non l’avrebbe ignorato per una seconda volta.

Così Yi Yun si limitò a chiudere gli occhi e a concentrarsi. Percepì lentamente il flusso d’energia Yin assassina nella terra.

Si accorse all’istante che le nove energie Yin assassine si stavano radunando verso un punto centrale sotto il lago Yin. Senza nemmeno aver bisogno di sondare quell’area, Yi Yun immaginò che il Demone Divino dall’Armatura Nera fosse lì.

Una creatura così potente come quel mostro poteva curarsi le ferite solo lì.

Yi Yun volò fuori dalla torre dell’Avvento Divino e, come aveva fatto in precedenza, usò l’artefatto per attaccare.

Buzz!

La torre dell’Avvento Divino iniziò a vorticare mentre Yi Yun faceva circolare più che poteva il Sutra del Cuore della Grande Imperatrice.

Xiao!

Roar!

I ruggiti di due antiche bestie riecheggiarono mentre il Corvo Dorato e la Nove Neonati caricavano fuori dal corpo di Yi Yun, evocando fuoco e puro fulmine dello Yang celeste dal cielo!

Uno dei due totem fu avvolto dalle fiamme e l’altro fu battezzato dalle saette!

Boom!

La torre dell’Avvento Divino precipitò verso il basso come una meteora, creando una pressione soverchiante!

Il Demone Divino dall’Armatura Nera nel profondo del lago Yin che aveva recuperato solo il 30-40% delle forze spalancò gli occhi percependo questa forza.

Cosa?!

Quell’aura assassina e quell’energia del mondo familiari.

Di nuovo lui?!

Il Demone Divino dall’Armatura Nera era scioccato. Erano trascorse solo sei ore e anche Yi Yun aveva subìto un contraccolpo d’energia. Si era potuto riprendere per così poco tempo, ma aveva attaccato di nuovo. La sua velocità di recupero superava quella della sua Costituzione della Continuità?!
