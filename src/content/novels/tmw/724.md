---
title: Capitolo 724 - Declino
pubDate: 2025-01-24T14:08:56.158Z
tags:
  - tmw
---

Capitolo sponsorizzato, ringraziamo Gae!
27 capitoli in coda totali (17 Gae + 10 anonimo? nome non specificato oltre alla serie),
0/1 sponsorizzazioni 1 euro a capitolo,
-Schadenfreude

La lotta tra il Demone Divino dall’Armatura Nera e Yi Yun continuò a lungo. Il lago Yin era il palcoscenico dove si stava tenendo questa battaglia rischiosa e non c’era nemmeno un’anima nel raggio di migliaia di chilometri nelle vaste Divine Lande Selvagge attorno. Lo scontro tra l’antico Demone Divino e il nuovo talento celeste sarebbe stato solitario.

Prima il mostro era l’obiettivo dell’agguato di Yi Yun, ma ora era diventato il cacciatore. Stava aspettando pazientemente che la preda comparisse.

Tuttavia la sua attesa fu molto più lunga del previsto.

Giunse il tramonto, calò la notte piena di stelle, finché la luna non apparì ad ovest e il sole non sorse. Era passata un’intera giornata.

Eppure Yi Yun non era più apparso.

Il Demone Divino dall’Armatura Nera stava ancora attendendo. A volte avrebbe sentito dolore provenire dal suo mare spirituale. Non si era ancora ripreso dalle sue ferite e la sua essenza vitale si stava indebolendo gradualmente. Tuttavia Yi Yun, che prima era apparso ogni qualche ora, sembrava essere svanito nel nulla.

Anche così, il Demone Divino dall’Armatura Nera continuò ad essere paziente. Era riuscito ad attendere per decine di milioni di anni, che importava di questo periodo di tempo insignificante?

Sembrava una roccia nera sul fondo del lago, completamente immobile e silenzioso. Si potevano scorgere solo i suoi occhi sul fondale, emettevano un bagliore rosso spettrale.

E in quel momento, lontano da lago, Yi Yun era già arrivato ad un punto che distava meno di cinque chilometri.

Era nella torre dell’Avvento Divino, nascosto nel vuoto senza lasciare la minima traccia.

Yi Yun stava aspettando.

Sapeva quanto era terrificante il Demone Divino dall’Armatura Nera. Non poteva affrontarlo direttamente.

Il Demone Divino dall’Armatura Nera poteva fronteggiare i suoi attacchi più e più volte, ma per Yi Yun sarebbe stato un disastro venire colpito anche solo una volta.

Non poteva commettere un solo errore. Doveva stare estremamente attento.

I tre agguati di prima erano avvenuti proprio durante momenti critici del processo di guarigione del Demone Divino dall’Armatura Nera.

E per determinare quell’istante, Yi Yun aveva usato la sua visuale d’energia. Aveva sfruttato la capacità del Cristallo Viola di percepire il qi vitale del mondo.

Ogni volta che vedeva scorrere il qi vitale del mondo verso il corpo del Demone Divino dall’Armatura Nera, sarebbe stata l’occasione migliore per attaccare.

E ora, il flusso del qi vitale del mondo era già rallentato. Il mostro non stava cercando di guarire.

Così c’erano solo due possibilità. Il Demone Divino dall’Armatura Nera aveva interrotto il suo recupero ed era pronto ad attaccarlo, o era sparito.

L’orgoglioso Demone Divino avrebbe davvero lasciato il santuario curativo solo perché una formica lo stava disturbando?

Yi Yun lo trovava improbabile. Anzi era sicuro che il Demone Divino dall’Armatura Nera fosse appostato nel fondale del lago!

Yi Yun sarebbe stato in svantaggio ora che il mostro era preparato.

Yi Yun si ritirò silenziosamente dal lago Yin.

Scelse una delle nove radici Yin e la percorse!

Boom!

Il terreno si spaccò mentre Yi Yun si apriva un passaggio scavando per qualche chilometri. Trovò un enorme fiume Yin sotterraneo dall’acqua gelida.

Quando queste radici Yin si radunavano insieme, formavano una terra incantata proprio come il lago Yin.

La torre dell’Avvento Divino si immerse nel fiume e le sue formazioni irradiarono campi di forza. Così, se il Demone Divino dall’Armatura Nera avesse attaccato, Yi Yun avrebbe avuto abbastanza tempo per reagire.

Yi Yun volò fuori dalla torre dell’Avvento Divino. Mentre passeggiava a mezz’aria, guardò il fiume Yin sorridendo.

Una terra delle meraviglie nelle profondità delle Divine Lande Selvagge era davvero straordinaria.

Il Demone Divino dall’Armatura Nera era già pronto a commettere un massacro e aspettava che Yi Yun finisse nella sua trappola. E dato che Yi Yun sapeva di non poter competere con lui, stava iniziando a prendere di mira le nove radici Yin.

Fin dai tempi antichi, innumerevoli esperti avrebbero potuto raffinare fiumi divini in tesori incantati. Yi Yun aveva letto racconti simili nel codice del Lord dello Yang Azzurro.

La “via per l’oltretomba”! Le “mappe spettrali”!

Raffinare una via per gli inferi e i fiumi spettrali poteva creare tesori di massimo livello.

Yi Yun non aveva la capacità di privare il mondo del suo potere, ma era sicuro di poter raffinare queste nove radici Yin.

Le nove radici Yin facevano parte delle leggi di puro Yin. Anche se Yi Yun era concentrato sulle leggi di puro Yang, il “Sutra del Cuore della Grande Imperatrice” era un codice mistico che combinava lo Yin con lo Yang.

Yi Yun aveva coltivato il sutra insieme a Lin Xintong, così aveva già una comprensione sufficiente delle leggi di puro Yin.

“Demone Divino dall’Armatura Nera, dato che ti stai riprendendo in quest’area delle Divine Lande Selvagge, raffinerò queste tue nove radici Yin. Farò di tutto per ostacolarti, vedremo come guarirai allora.”

Yi Yun stese una mano e radunò un flusso d’energia Yin gelida nella sua mano, condensandolo in uno strano pezzo di legno morto.

Questo blocco di legno morto sembrava sul punto di appassire da un momento all’altro.

Era il Legno Spirituale della Morte che Yi Yun aveva ottenuto dal palazzo della Spada di Puro Yang.

Questo tesoro proveniva da un antico albero incantato che era vissuto così a lungo che nessuno sapeva quanto fosse vecchio. Visto che un Demone Divino era morto su di esso, il sangue era schizzato sulla corteccia, corrodendolo e riducendolo così.

Quando il proprietario del palazzo della Spada di Puro Yang aveva ottenuto questo pezzo di legno, lo aveva dato ad un Divino Artigiano, nella speranza di usarlo per creare un tesoro. Ma la sua proposta era stata rifiutata perché quel legno “ormai non può cambiare forma”.

Tuttavia non significava che fosse inutile, perché le leggi speciali e i concetti che conteneva erano troppo preziosi. Qualsiasi incisione o raffinamento avrebbe distrutto i concetti all’interno.

Il valore del Legno Spirituale superava di gran lunga quello del Dominio delle Mille Sciabole delle Nevi ed era semplicemente inestimabile.

Sarebbe stato difficile per Yi Yun usare questo tesoro contro i nemici, ma aveva molte funzioni spettacolari.

Come ora…

L’aura di Yi Yun cambiò non appena manifestò il Legno Spirituale della Morte.

Sei mesi fa, aveva cercato ispirazioni sul Dao nel palazzo della spada. Si era trasformato in una foglia dell’Albero del Dao, sperimentando personalmente il ciclo di vita di una foglia, dalla germinazione all’appassimento.

Quando Yi Yun era caduto dal ramo, aveva ottenuto ispirazioni riguardo al suo dao.

Yi Yun poi aveva percepito una foglia del dao appassire insieme a lui, come se fosse stato un dono da parte dell’albero.

Ora, mentre teneva in mano il Legno Spirituale della Morte, Yi Yun rivelò lentamente il concetto più profondo che aveva imparato nel palazzo della spada: il concetto del Declino!

Yi Yun aveva scelto il Legno Spirituale della Morte non per via del suo grande valore, ma perché i concetti che conteneva erano i più adatti a lui.

Il declino, la rovina, la decomposizione… la prosperità e l’incertezza delle piante, la separazione attraverso la morte. Ogni creatura era destinata a morire, era quasi impossibile sfuggire al samsara e alla distruzione.

Yi Yun aveva praticato le arti marziali per più di dieci anni. Aveva imparato la “Sacra Tecnica di Tai Ah”, ottenuto ispirazioni nelle tombe della spada e della sciabola, coltivato il Totem delle Diecimila Bestie, era entrato nel palazzo della Spada di Puro Yang e aveva ottenuto l’eredità della torre dell’Avvento Divino.

Le ispirazioni nomologiche e le tecniche di coltivazione che aveva incontrato lungo il suo percorso superavano i livelli del mondo Tian Yuan. Per i guerrieri di questo mondo sarebbe stato sufficiente anche solo ottenere un briciolo di ispirazione riguardo alle tecniche coltivate da Yi Yun.

A Yi Yun però non bastava.

Questo perché… nonostante queste tecniche di coltivazione, manuali canonici, leggi fossero assolutamente sbalorditivi, avevano un punto in comune, cioè… erano stati tutti creati da qualcun altro.

Se si fosse limitato a seguire ciecamente gli altri, non importava quanto fosse talentuoso, si sarebbe fermato al livello che avevano raggiunto i suoi predecessori. Sarebbe stato arduo per lui avanzare di stadio e superare i suoi limiti.

Solo percorrendo una via che aveva creato da solo e comprendere un nuovo dao per sé stesso gli avrebbe permesso di raggiungere quell’astruso vero picco delle arti marziali.
