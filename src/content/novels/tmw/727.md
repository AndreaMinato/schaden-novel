---
title: Capitolo 727 - Aura Sanguinosa copre il Cielo
pubDate: 2025-01-27T13:39:30.228Z
tags:
    - tmw
---


Capitolo regolare,
26 capitoli in coda totali (16 Gae + 10 anonimo? nome non specificato oltre alla serie),
0/1 sponsorizzazioni 1 euro a capitolo,
-Schadenfreude


L’intento omicida del Demone Divino dall’Armatura Nera si sciolse in una foschia cremisi che prese di mira le Divine Lande Selvagge e si espanse per il mondo.


Quando il mostro usava tutta la sua forza, solo passare oltre le bestie della desolazione più deboli era sufficiente a farle esplodere, riducendole a carcasse. Potenti specie primordiali si prostrarono a terra tremando.


Era un’enorme divario che derivava dall’ordine naturale. Non osavano nemmeno alzare gli occhi di fronte ad una forma di vita al livello del Demone Divino dall’Armatura Nera.


Boom!


Questo era il rumore dell’onda sonica emessa dal mostro quando volava. Con un tuono e uno scoppio improvviso, scomparì in lontananza.


E nella torre dell’Avvento Divino, Yi Yun che era pronto a ricevere l’assalto del nemico, si accigliò.


Qi vitale del mondo… Il qi vitale attorno era stato prosciugato all’improvviso. Aveva formato una corrente ed era diretta verso una particolare direzione.

Era il Demone Divino dall’Armatura Nera!


“Ha rinunciato a trovarmi?” Yi Yun percepì che se n’era andato. La sua velocità elevata e la sua aura potente erano sufficienti a spazzare via tutta l’energia attorno, quasi svuotando questa regione.


Yi Yun ebbe la sensazione che qualcosa non tornasse. Il Demone Divino dall’Armatura Nera non si sarebbe arreso così facilmente.


Una forma di vita così orgogliosa avrebbe annientato qualsiasi creatura insignificante che avesse destato la sua ira.


Tuttavia il mostro se n’era davvero andato. Non aveva nascosto la sua partenza. Il formidabile Demone Divino non si sarebbe disturbato ad usare stratagemmi del genere per spingerlo ad uscire allo scoperto.


Ora che però se n’era andato proprio in quel momento, che fosse perché…?


Yi Yun si sentì raggelare mentre aveva un brutto presentimento.


Oh no!


Controllò immediatamente la torre dell’Avvento Divino e tornò volando sopra il lago Yin. La terra che prima aveva un attributo spettrale adesso era in rovina.


Dalle fenditure che scavavano nel terreno si levava foschia rossa. Era l’aura assassina del Demone Divino. Questo posto ormai non era più solo una terra di morte, presto nessuna creatura vivente si sarebbe potuta avvicinare.


Yi Yun non ebbe tempo di sospirare mentre si guardava attorno.


La terra era stata devastata. Un marchio ardente sulla terra era esteso in lontananza.


E nel cielo c’era una scia rossa, una linea di sangue. Risaltava all’occhio e sembrava un’onda anomala lontana.


Aura omicida!


Era la manifestazione dell’aura assassina del Demone Divino dall’Armatura Nera. Nel mondo Tian Yuan, ovunque fosse arrivata la nuvola di sangue, ci sarebbero stati massacri. Quando le nubi di sangue venivano menzionate, la gente avrebbe cambiato drasticamente espressione, tremando.


La nuvola di sangue rappresentava l’arrivo del Demone Divino dall’Armatura Nera. Era il segno che era sul punto di iniziare il suo massacro.

E quella direzione…


Le pupille di Yi Yun si rimpicciolirono mentre sentiva un duro colpo al cuore!


Era la direzione dove si stava nascondendo la razza della Desolazione. Era il posto dove si trovavano Jiang Xiaorou e Lin Xintong!


Il Demone Divino dall’Armatura Nera non si era arreso. Aveva solo rivolto la sua lancia e il suo intento omicida verso Jiang Xiaorou!


Il mostro aveva già preso di mira Jiang Xiaorou. Ora, per contrattaccare e fare uscire allo scoperto Yi Yun, aveva deciso di attaccare immediatamente Jiang Xiaorou!


La nuvola di sangue sembrava coprire il cielo, estendendosi per centinaia di migliaia di chilometri. E ovunque il Demone Divino dall’Armatura Nera passasse, la terra sarebbe stata devastata e ogni forma di vita annientata. In tali circostanze, non importava più se ci fosse un marchio spirituale o no.


La pressione del mostro sembrava avvolgere tutte le Divine Lande Selvagge. La razza della Desolazione non si sarebbe potuta nascondere dalla sua avanzata inarrestabile.


“Demone Divino dall’Armatura Nera!” Yi Yun attivò subito la torre dell’Avvento Divino mentre fissava la linea rossa all’orizzonte. Lo seguì a gran velocità!


Yi Yun aveva fatto accelerare più che poteva la torre dell’Avvento Divino. Risuonò un’onda sonica stridente. La potente corrente strappò via gli alberi e fece schizzare via il terreno.


La torre dell’Avvento Divino trafisse l’aura caotica e continuò a volare in avanti!


Più veloce! Presto!


Yi Yun era più lento del Demone Divino dall’Armatura Nera!


E in quel momento, nel territorio della razza della Desolazione.


Panshi era un guerriero d’élite della razza della Desolazione. Oggi era di turno lui.


La Divina Capitale aveva 18 squadre d’élite di pattuglia in ogni momento. Lui conduceva una di queste squadre.


E così valeva anche oggi.


Panshi e i suoi compagni erano arrivati in cima una collina a cavallo delle loro bestie della Desolazione.


Prima spostò gli occhi verso l’orizzonte. Le Divine Lande Selvagge erano costellate da montagne sconfinate ed erano silenziose.


Poi Panshi guardò verso il basso e esaminò velocemente l’ambiente attorno.


All’improvviso rivelò un sorriso sdegnoso.


Erano quegli umani…


Dopo che era tornato, Yi Yun aveva rifiutato la richiesta degli esseri umani durante le trattative. Ora questi membri della razza umana stavano partendo.


Panshi stava guardando il primo gruppo andarsene.


Avevano scelto una direzione e stavano entrando lentamente nelle Divine Lande Selvagge.


Dopo che le negoziazioni erano fallite, non avevano ottenuto nulla dalla razza della Desolazione. Le facce delle loro figure leggendarie erano diventate viola per via del sarcasmo di Yi Yun.


Tuttavia non tutti i membri della razza umana avevano intenzione di partire.


C’erano stati dei diverbi tra di loro, un gruppo era guidato dalla coppia del Santuario, così aveva deciso di combattere a fianco della razza della Desolazione.


La maggior parte degli esseri umani temevano una ritorsione da parte di Yi Yun e anche le creature nelle Divine Lande Selvagge. Anche se avrebbero preferito partire, avevano difficoltà a decidersi.


Un ultimo gruppetto, quello determinato a partire, credeva che sarebbe stato solo un suicidio cercare di resistere al Demone Divino dall’Armatura Nera.


Invece che morire adesso, tanto valeva affrontare il pericolo e andarsene. Se non altro avrebbero avuto qualche possibilità di sopravvivere.


Di fronte a Panshi c’era il gruppo di esseri umani che erano pronti a scappare.

Dal loro punto di vista, la razza della Desolazione era destinata a perire a causa dell’ostinazione di Yi Yun. Naturalmente non volevano restare qui ulteriormente, sacrificando le loro vite per nessun motivo.


Per quanto riguardava Yi Yun… queste persone ora desideravano che Yi Yun potesse infliggere un duro colpo al Demone Divino dall’Armatura Nera prima che morisse.


Questo gruppetto probabilmente comprendeva un quinto degli esseri umani. Gli altri stavano ancora esitando o facendo dei piani. Sia per fare un’evacuazione che per combattere fino alla morte, sarebbe stato necessario prepararsi.


Le persone che avevano fretta di andarsene erano guidate dall’Immortale Tigre Mistica. Con lui a condurli, attraversare le Divine Lande Selvagge non sarebbe stato un problema troppo grande.


Tra tutti gli umani, era l’Immortale Tigre Mistica la persona che odiava di più Yi Yun. Era stato deriso e umiliato, così naturalmente se ne voleva andare il più presto possibile.


Panshi li notò girarsi verso il campo della razza della Desolazione. I loro sguardi contenevano un miscuglio di schadenfreude, come se stessero gongolando all’idea che presto i loro nemici sarebbero morti.


“Mi fanno davvero infuriare!” Disse con rabbia un guerriero della razza della Desolazione.


Panshi disse con noncuranza: “Non importa. Lasciali andare. Non abbiamo bisogno di loro comunque.”


“Naturalmente.” Gli altri guerrieri annuirono.


Si limitarono ad osservarli mentre partivano.


“Se andiamo in questa direzione, potremo distanziarci da loro. Quando il Demone Divino dall’Armatura Nera attaccherà, saremo nascosti nel Mare Inattraversabile.” Disse l’Immortale Tigre Mistica.


Yi Yun aveva minacciato di annientare il suo clan e uccidere tutti i suoi discendenti. L’Immortale Tigre Mistica così voleva proprio vedere come se la sarebbe cavata il giovane ora che molti talenti della razza umana stavano per andarsene.


Quando entrarono nelle Divine Lande Selvagge, ormai il campo della razza della Desolazione era un puntino lontano.


In quel momento un giovane discepolo di una grande fazione alzò lo sguardo al cielo e strinse gli occhi.


Gli era parso di scorgere una linea rossa all’orizzonte.
