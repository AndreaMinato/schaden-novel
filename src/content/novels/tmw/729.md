---
title: Capitolo 729 - Il Corno di Guerra
pubDate: 2025-01-27T13:39:30.222Z
tags:
    - tmw
---


Capitolo sponsorizzato, ringraziamo Gae!
25 capitoli in coda totali (15 Gae + 10 anonimo? nome non specificato oltre alla serie),
0/1 sponsorizzazioni 1 euro a capitolo,
-Schadenfreude


Lo sguardo severo e terrificante sembrava capace di uccidere con una sola occhiata!


Di fronte al Demone Divino dall’Armatura Nera, Panshi sentì solo due rivoli di sangue bollente scorrergli lungo le guance. I suoi occhi erano stati già bruciati dall’aura omicida del mostro.


Una persona ordinaria non avrebbe potuto osservare facilmente il potere del Demone Divino!


Sou!


Il mostro si mosse e volò oltre Panshi e gli altri. Le montagne collassarono una volta che le nuvole sanguigne erano discese!


La bestia della desolazione sotto Panshi rilasciò un gemito per poi scoppiare, si era disintegrata!


Il sangue che stava scorrendo offuscò lentamente la vista di Panshi mentre restava nella pozza cremisi. Sollevò la lancia con le mani tremanti.


Sapeva che era impossibile per lui scappare. Non c’era bisogno che il Demone Divino dall’Armatura Nera li attaccasse, sarebbero stati uccisi dalla pressione della nube rossa. Diversi esseri umani molto più forti di lui erano morti in questo modo.


Dato che sapeva che sarebbe morto, Panshi non voleva ridursi ad una carcassa inutilmente. Desiderava solo di poter attaccare una volta, bruciando la sua anima come un guerriero, in modo da poter morire in battaglia gloriosamente!


Panshi poté solo distinguere a stento il profilo del Demone Divino dall’Armatura Nera che stava passando oltre.


Boom!


Riecheggiò un tuono nelle sue orecchie.


Il mondo era collassato nell’istante in cui il mostro era passato. Poteva percepire solo devastazione attorno a lui.


Panshi era completamente irrigidito sul posto.


Aveva sollevato la sua lancia, ma non era riuscito a fare un affondo.


La forza vitale di Panshi era scomparsa completamente. La sua carne stava cadendo, lasciando solo il suo scheletro e la sua armatura. Le orbite adesso erano vuote e la sua anima era stata dispersa. Si poteva scorgere una mano ossuta stringere ancora la lancia. La punta dell’arma indicava una particolare direzione e rifletteva un freddo scintillio, sembrava che sarebbe rimasta congelata per l’eternità.


Fino alla sua morte, Panshi era riuscito solo ad aprire lievemente la bocca. Non aveva però emesso un solo suono, non aveva potuto nemmeno dare l’avvertimento che voleva gridare così tanto a gran voce…


Il Demone Divino è qui!


Dietro Panshi, anche gli altri guerrieri della razza della Desolazione erano esplosi!


Tuttavia le loro morti non furono inutili.


Anche se Panshi voleva attaccare, ancora prima di iniziare le loro pattuglie, sapevano già che sarebbe stato impossibile per loro opporsi al Demone Divino dall’Armatura Nera.


La loro pattuglia non aveva lo scopo di scoprire l’invasione nemica e mandare un segnale. Avrebbero invece usato la loro carne e il loro sangue per accendere una fiamma bruciante… a costo della vita.


Si accesero più di dieci fiamme.


Crack! Crack!


Nel campo della razza della Desolazione, una fila tra migliaia di tavolette della vita si ruppero allo stesso tempo!


L’ex regina della Desolazione spalancò gli occhi.


Queste tavolette della vita erano connesse alla sua mente. Così fu notificata subito.


All’ex regina della Desolazione si strinse il cuore.


Wu!


Un semplice suono di corno riecheggiò per tutto il campo della razza della Desolazione.


Questo corno aveva una sola funzione, avvertire dell’arrivo del Demone Divino dall’Armatura Nera!


Il corno da guerra?!


Tra le montagne remote, ogni membro della razza della Desolazione, che stesse riposando o fosse di pattuglia, si allarmò. Si precipitarono tutti verso il palazzo.


Nei giorni prima avevano fatto innumerevoli esercitazioni.


Stavolta, anche se erano allarmati e nervosi, non furono colti dal panico.


“È qui… è stato veloce. Mi chiedo come stia il signorino Yi.” La coppia del Santuario dell’Isola, che stava meditando, aprì gli occhi. La donna sospirò. Questa battaglia avrebbe rischiato di separare uno dall’altra, o forse li avrebbe perfino uccisi entrambi.


Tuttavia, dato che la coppia aveva deciso, non avrebbe provato rimpianti.


“Andiamo, Dong’er.”


“Va bene.”


La coppia volò mano nella mano verso il palazzo della razza della Desolazione. Insieme a loro c’era una grande quantità di esseri umani. Morire in battaglia in un posto remoto del genere era come perire fuori dalle loro terre natìe, ma non avevano altra scelta a questo punto. Si stavano sacrificando per il futuro delle loro famiglie.

L’ex regina della Desolazione arrivò in una sala. In quel momento c’era solo Jiang Xiaorou, che era seduta in silenzio sotto la scultura di una Volpe Celeste. E non molto lontana da lei, il Ragazzo Pastore era seduto a terra a proteggerla.


Dentro la scultura c’era il Sacro Spirito dormiente della razza della Desolazione.


Quando l’ex regina della Desolazione entrò nella sala, Jiang Xiaorou aveva già aperto gli occhi: “Madre.”


“Il corno ha suonato…”


L’ex regina della Desolazione guardò l’espressione calma, ma determinata della figlia, e sentì dolore al cuore.

“Sì.” Jiang Xiaorou annuì gentilmente. Il Sacro Spirito stava ancora dormendo dopo che era stato ferito. In passato aveva sentito il pericolo e si era destato forzatamente dal suo riposo quando il Demone Divino dall’Armatura Nera si era avvicinato.


La pressione del mostro aveva avvolto le Divine Lande Selvagge e il Sacro Spirito stesso era un’entità particolare di queste terre. Sarebbe stato uno scontro finale tra due antiche forme di vita.


La cerimonia all’altare d’ossa divine molti anni fa, quando il Sacro Spirito l’aveva riconosciuta, sembrava quasi ieri per lei. Jiang Xiaorou sospirò. Era riluttante a permettere che si sacrificasse.


“Yun’er… devi essere ancora vivo…” Jiang Xiaorou sussurrò per poi alzarsi. Il suo abito colorato si aprì come una rosa in fiore.


Yi Yun aveva colto l’iniziativa di colpire il Demone Divino dall’Armatura Nera ed era andato a cercarlo. Ma ora il mostro si stava avvicinando con fare assassino.


Il cuore di Jiang Xiaorou era freddo. Sentiva trepidazione, ma in quel momento, in quanto regina della sua razza, non poteva pensarci. Questa era una battaglia all’ultimo sangue per la sopravvivenza della sua gente.


Quando Jiang Xiaorou uscì fuori dalla sala, aveva ripreso il controllo.


L’ex regina della Desolazione provò sollievo nel vedere la sua reazione.


Non avere paura e mantenere la calma erano caratteristiche che dimostravano che era sua figlia. Solo allora la razza della Desolazione avrebbe potuto sostenerla e avrebbe ottenuto il riconoscimento del Sacro Spirito.


“Yun’er sarà sano e salvo.” Mormorò tra sé e sé di nuovo Jiang Xiaorou. Lo disse con un tono fermo, come se stesse esortando sé stessa.


Yi Yun glielo aveva promesso e lui manteneva sempre la parola data.


Proprio in quel momento, Jiang Xiaorou spostò gli occhi oltre il palazzo. All’orizzonte sulla piazza percepì uno sconfinato intento omicida…


“È qui.” Disse la giovane.


La squadra di pattuglia che si era sacrificata era solo a pochi chilometri di distanza dal campo. Era una distanza che il Demone Divino dall’Armatura Nera avrebbe potuto attraversare in un istante.

I lunghi capelli di Jiang Xiaorou ricadevano all’indietro sulla sua schiena. Sembrava raffinata e attraente. Ma ora, fuori dalla sala, il cielo era pieno di nuvole di sangue.


Le nubi cremisi erano arrivate in un istante, avvolgendo l’intero accampamento della razza della Desolazione!


Dopo aver sentito il corno, la gente era appena riuscita a precipitarsi al palazzo partendo dalle loro residenze.

Quando arrivarono però videro che il cielo blu sopra le loro teste era scomparso.

Nuvole cremisi dense come plasuam sembravano sul punto di scatenare una tempesta da un momento all’altro.


Le leggendarie figure umane e i Re Empirei della razza della Desolazione cominciarono a formare scudi di qi vitale, proteggendo i talenti più deboli.


Anche così però i geni sentirono il sangue e l’energia perdere il controllo nel momento in cui la nuvola di sangue era discesa. Molti di loro tremarono. Questi giovani erano troppo insignificanti contro un Demone Divino capace di distruggere ogni cosa.
