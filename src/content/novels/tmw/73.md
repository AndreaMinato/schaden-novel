---
title: Capitolo 73 - La Comparsa di Yi Yun
pubDate: 2023-07-19T14:09:48.030Z
tags:
    - tmw
---


“Chi altri vuole farsi avanti e fare un tentativo?” Zhao Tiezhu era entusiasta. “Dongzhi, vuoi venire su a giocare con me?” Vedendo che nessuno si stava facendo avanti, iniziò a fare nomi.

“Fratello Zhao, non scherzare. Come posso vincere contro di te! Solo un tuo pugno di prima ha fatto schioccare le tue giunture. Non è quel Tuono qualcosa e l’arco che fa cadere stormi?”

Questo giovane guerriero di nome Dongzi aveva usato ogni tipo di lusinga. Aveva capito che per sopravvivere nel campo dei guerrieri doveva aggrapparsi a qualcuno di più forte, così quando la carne fosse stata distribuita, ne avrebbe ricevuta di più.

“Ahahah! È il Fulmine dal Nono Cielo, Schiocco d'arco fa cadere Stormi!” Zhao Tiezhu ci aveva messo molto tempo per memorizzare questa frase.

Era ancora anni luce di distanza da quello stadio, ma dall’espressione di Zhao Tiezhu sembrava quasi che l’avesse già raggiunto.

Notando che nessuno tra il pubblico era disposto ad affrontarlo, Zhao Tiezhu ebbe la sensazione che non ci fosse più bisogno di essere pretenziosi e disse ad alta voce: “Se nessuno salirà sul palco, allora accetterò con piacere questo posto!”

All’inizio le regole di Zhao Tiezhu stabilivano che, se nessuno avesse osato affrontare la persona sull’arena, allora chi era rimasto avrebbe ottenuto un posto. Questo era il modo in cui sarebbero state scelte le nove posizioni.

Nessuno era in disaccordo perché erano convinti della forza di Zhao Tiezhu.

“Qualcuno non è d’accordo?” Zhao Tiezhu rallentò deliberatamente la velocità con cui stava prendendo la tavola di legno. Sembrava un banditore d’aste che stava provocando il pubblico per aumentare l’offerta.

Per Zhao Tiezhu era solo un altro dei suoi atti pretenziosi, ma nessuno si aspettava che sarebbe risuonata una voce dalla folla: “Di sicuro sei irritante, perché non puoi prendere la tavoletta di legno e basta? Devi comportarti in un modo così irritante e incitare la gente ad affrontarti? In tal caso, allora esaudirò il tuo desiderio e ti affronterò.”

“Chi? Chi?” Zhao Tiezhu stava per finire la sua recita perfetta, ma qualcuno si era opposto a lui!

E lo aveva anche accusato di essere irritante?!


Esatto, tutti potevano capire che Zhao Tiezhu stava facendo una messinscena. L’aveva usata per annunciare all’intero clan tribale Lian che era il più forte nel campo dei guerrieri, ma chi avrebbe osato dirlo?

“Esca fuori chiunque sia stato a dirlo. Voglio vedere chi è stanco di vivere!”

Zhao Tiezhu considerava già suo il clan, se Lian Chengyu era una tigre, lui era il suo sciacallo tirapiedi. Come avrebbe potuto tollerare di venire schiaffeggiato nel suo territorio?

Ma se qualcuno si fosse fatto avanti adesso, avrebbe potuto renderlo un esempio, stabilendo la sua autorità!

Aveva deciso che avrebbe ucciso la persona che aveva causato problemi di fronte a tutti!

Nelle vaste lande selvagge prive di leggi, non c’era niente di sbagliato nel forte che uccideva il debole; inoltre era nell’arena e questo lo rendeva ancora più giustificabile.

Pensando a questo, Zhao Tiezhu scorse con lo sguardo la folla, pieno di sete di sangue.

Stava cercando la persona che l’aveva detto, ma era nascosta nel mare di persone e non si stava facendo avanti.

Dopo circa dieci respiri di tempo, qualcuno si era fatto largo tra la folla fino ad arrivare di fronte al palco.

La gente rimase sbalordita vedendo un ragazzino arrivare di fronte al palco e salire tranquillamente sul palco.

Questo ragazzino arrivava solo al petto di Zhao Tiezhu e indossava un rozzo abito di lino. I suoi vestiti erano puliti, ma laceri, con diverse grosse toppe.

La folla si riempì di domande vedendolo. Era stato questo bambino a parlare prima?

La gente all’inizio pensava che fosse stato un guerriero molto sicuro della sua forza e che probabilmente proveniva dal campo dei guerrieri, ma inaspettatamente era un bambino! Voleva suicidarsi?

Non c’era da meravigliarsi che non avessero potuto vederlo prima, perché era basso e nascosto tra la folla!

“Tu… come puoi…” Zhao Tiezhu rimase scioccato. “Yi Yun?! Non sei morto?”

All’inizio Yi Yun dava le spalle alla gente, così molti non avevano capito la sua identità. Ora però potevano vedere chiaramente che la persona sul palco era proprio lui.

“Fratello Yi Yun! È davvero il fratello Yi Yun!” La vicina, la zia Wang e sua figlia Zhou Xiaoke erano tra il pubblico. Zhao Xiaoke fu piacevolmente sorpresa nel vedere che Yi Yun era ancora vivo, ma, data la situazione, si preoccupò per lui.

In quel momento Zhou Xiaoke strinse le mani ruvide della zia Wang con il cuore in gola.

’Ragazzino, sei ancora vivo, perché sei salito sul palco a provocare questa persona pericolosa?’

La zia Wang era preoccupata, non sapeva cosa stesse facendo Yi Yun.

In quel momento, Yi Yun si girò lentamente verso il trono in pelle di animale nel cortile del clan tribale Lian, dove era seduto Lian Chengyu!

Gli occhi dell’altra parte puntavano su di lui come se stessero sparando pallottole!

Lian Chengyu era seduto immobile nel suo posto, eppure le quattro serve attorno a lui non poterono che tremare.

Avevano la sensazione che Lian Chengyu si fosse trasformato all’improvviso in una bestia feroce!

Quante volte era successo? Sì… era la terza volta!

Lian Chengyu posò la tazza da tè e continuò a fissare Yi Yun.

La prima volta Yi Yun era risorto dopo una caduta mentre raccoglieva delle erbe.

La seconda volta era sfuggito all’attacco nascosto di Lian Chengyu.

La terza volta, era sopravvissuto dopo essere stato avvelenato sia dalla tossina delle ossa della desolazione che dalla pillola della Trasformazione del Sangue, aveva sanguinato dai sette orifizi ed era caduto da un precipizio.

Le sopracciglia di Lian Chengyu cominciarono a tremare. Stava guardando Yi Yun come un serpente velenoso che fissava la sua preda con crudeltà e avidità.

‘Ha un segreto!’ Lian Chengyu era convinto che Yi Yun avesse un tesoro capace di proteggergli la vita. Anche se non sapeva che tesoro fosse, non importava, perché presto sarebbe stato suo.

Dopo aver ucciso Yi Yun, avrebbe ottenuto il tesoro. Poi avrebbe potuto esaminarlo lentamente e avrebbe capito come funzionava.

Mentre ci pensava, Lian Chengyu recuperò lentamente la compostezza.

La sua espressione era calma in superficie, ma il suo corpo era pieno di entusiasmo e sangue ribollente. Si leccò gentilmente le labbra, i suoi occhi brillanti erano assetati di sangue.

’Bene! Molto bene! Il cielo finalmente è giusto con me per una volta!

Il cielo può non avermi dato delle origini gloriose, né le risorse per praticare le arti marziali, e mi ha anche impedito di avanzare nello stadio del Sangue Viola come dovevo!

Ma oggi mi hai dato una possibilità, mandandomi un tesoro salva vita.

Come potrei non cogliere un’opportunità che mi si presenta di fronte?

Se ignorassi l’oggetto che mi ha offerto il cielo, inviterei un futuro disastro. Di sicuro io, Lian Chengyu, non sono stupido.

Sorprendentemente questo ragazzino di nome Yi Yun che era un piccolo schiavo affamato, era stato così fortunato, no, si dovrebbe dire che io sono stato fortunato. Uccidendolo otterrò un tesoro. Chiunque otterrà il tesoro, sarà benedetto dal cielo!

Lian Chengyu era pensoso. Zhao Tiezhu si stava già avvicinando a Yi Yun sogghignando senza che dovesse ricevere ordini da Lian Chengyu.



