---
title: Capitolo 732 - Formazione del Confinamento Divino
pubDate: 2025-01-29T12:27:21.915Z
tags:
  - tmw
---

Capitolo sponsorizzato, ringraziamo Gae!
22 capitoli in coda totali (12 Gae + 10 anonimo? nome non specificato oltre alla serie),
0/1 sponsorizzazioni 1 euro a capitolo,
-Schadenfreude

“È Lin Xintong! Lin Xintong ha fatto la sua mossa! Sta attaccando il Demone Divino dall’Armatura Nera da sola?”

La gente aveva capito subito che era lei vedendo il fiore di loto delle nevi.

Precedentemente, quando il Demone Divino dall’Armatura Nera era arrivato, figuriamoci prendere l’iniziativa per attaccare, solo resistere all’aura omicida era stato davvero difficile per loro. Lin Xintong invece aveva sferrato un fendente contro il mostro da sola.

Voleva suicidarsi?

Whew!

Lin Xintong fece un affondo. Era un attacco che conteneva ogni sua legge, concetto e ispirazione.

I fiori di loto delle nevi erano puri e privi di difetti. I petali erano cristallini ed erano stati condensati dalle sue arti marziali.

L’obiettivo principale era la schiena del Demone Divino dall’Armatura Nera, dritto verso il cuore.

Tuttavia la reazione del mostro fu troppo veloce. Poteva cambiare la sua postura e spostarsi come voleva nonostante lei lo stesse attaccando con tutte le sue forze. Fece una spazzata con la lancia e colpì la spada di Lin Xintong.

“Peng!”

La lama vibrò vigorosamente mentre i cristalli si frantumavano, sciogliendosi in pioggia. Tutto il qi vitale protettivo di Lin Xintong tremò intentamente, mentre iniziavano a formarsi numerose fessure.

“Xintong!”

Non molto lontano c’era la famiglia Lin e, quando videro questa scena, i loro cuori quasi si fermarono. La matriarca Lin sbiancò e le tremarono le mani.

Lin Xintong era la speranza della loro famiglia. Poteva morire l’intera classe superiore della loro famiglia, ma la sopravvivenza di Lin Xintong era fondamentale.

“Crack!”

Anche il fiore di loto delle nevi che proteggeva Lin Xintong esplose, mentre i cristalli di ghiaccio si disperdevano in ogni direzione. Dopo che colpì il Demone Divino dall’Armatura Nera, si frantumò completamente, ma non riuscì a danneggiarlo minimamente.

Lin Xintong aveva attaccato per salvare Jiang Xiaorou. Anche se Jiang Xiaorou era stata rafforzata dall’energia del Sacro Spirito, non poteva resistere ai ripetuti assalti del Demone Divino dall’Armatura Nera.

“Vuoi morire al suo posto? Bene, esaudirò il tuo desiderio!”

I cristalli gelidi sulla lancia del Demone Divino dall’Armatura Nera si stavano ancora espandendo, arrivando fino alle sue mani. Tuttavia non ci badò e invece rivelò un sorriso sarcastico.

Sapeva che la donna vestita di bianco di fronte a lui aveva un rapporto importante con Yi Yun.

Chiunque avesse legami con Yi Yun doveva morire!

Voleva farlo soffrire e poi ucciderlo. Il mostro era molto sicuro della sua velocità. Era certo che, nonostante probabilmente Yi Yun avesse notato subito la sua partenza, non sarebbe arrivato in tempo e avrebbe trovato solo una pila di cadaveri anche se fosse tornato qui a tutta velocità.

“Va’ all’inferno!”

Il Demone Divino dall’Armatura Nera fece un affondo verso il cuore di Lin Xintong.

Questo colpo non era affatto appariscente, né usava qi vitale del mondo. Era un semplice affondo, eppure tutti capirono che questo colpo conteneva uno slancio terrificante!

Qualunque altra figura leggendaria probabilmente sarebbe stata ridotta a pezzi solo da questo slancio.

“Bang!”

In quell’istante il qi vitale protettivo di Lin Xintong si frantumò in una pioggia di luci. Il suo corpo aveva perso ogni protezione!

Il Demone Divino dall’Armatura Nera avrebbe potuto distruggere perfino le stelle, figuriamoci un essere umano!

Eppure, durante questo momento critico, Lin Xintong sollevò con indifferenza la spada e la puntò verso la gola del mostro senza mostrare nessuna paura!

Un colpo mortale appena prima di morire?

Tutti rimasero sbalorditi. La gente provò pietà proprio mentre la lancia stava per colpire il suo obiettivo. Anche le fazioni ostili a Yi Yun non volevano vedere morire Lin Xintong. I superiori della famiglia Lin sembravano inorriditi.

Le difese fisiche del Demone Divino dall’Armatura Nera superavano di gran lunga qualsiasi arma. Il colpo letale di Lin Xintong sicuramente non gli avrebbe fatto del male, mentre lei sarebbe stata spacciata se il suo cuore fosse stato infilzato dalla lancia. Nessuno poteva resistere all’attacco frontale del mostro!

Morte garantita con un solo colpo. Non c’era altra alternativa!

In quell’istante, proprio mentre la gente poteva solo guardare impotente la lancia avvicinarsi a Lin Xintong…

Weng!

Il qi vitale del mondo esplose e la sconfinata nuvola di sangue fu trafitta. Dodici raggi dorati calarono giù dalle nubi.

I raggi furono estremamente veloci e raggiunsero quasi all’istante il Demone Divino dall’Armatura Nera.

Ka ka ka!

I raggi di luce si erano intrecciati attorno al mostro e alla sua lancia!

La gente riuscì a vedere chiaramente che i dodici raggi dorati in realtà erano catene!

Le catene dello spessore del polso di un bambino avevano penetrato le nuvole di sangue, permettendo ai raggi del sole di illuminarle.

Antiche rune cominciarono ad emergere sulle catene, come se stessero dettando un antico ordine, potevano sigillare demoni e confinare gli dei!

Queste catene erano…

La gente si allarmò e, in quel momento, prima che potessero capire cos’era successo, la spada di Lin Xintong aveva già colpito la gola del Demone Divino dall’Armatura Nera. Per quanto riguardava la lancia del mostro era stata legata completamente dall’ordine delle catene!

Cha!

La pelle del Demone Divino dall’Armatura Nera era estremamente dura e riuscì ad usare solo i suoi muscoli per resistere al colpo di Lin Xintong!

L’immenso impatto fece piegare la spada flessibile e riuscì ad affondare nella gola del mostro solo di poco prima di fermarsi!

Schizzarono un po’ di gocce di sangue che macchiarono la lama fredda di rosso.

Un raggio gelido brillò negli occhi di Lin Xintong e l’energia Yin esplose dalla sua arma. Lin Xintong aveva già fatto circolare il Sutra del Cuore della Grande Imperatrice più che poteva. L’energia dell’estremo Yin divampò nel suo corpo passando attraverso la piccola ferita.

“Pa! Pa! Pa!”

Un po’ di gocce di sangue si congelarono, diventando gemme rosse. Perfino la ferita del Demone Divino dall’Armatura Nera aveva iniziato a congelarsi. Tuttavia il mostro stava ancora sogghignando.

“Confinamento Divino? Non mi sarei mai aspettato che avreste disposto di nascosto la formazione del Confinamento Divino, è per questo che siete stati così coraggiosi. Sembrava che volessi suicidarti, ma sei riuscita a salvare quella ragazza vestita di rosso e dopo mi hai ferito.”

Il suo intero corpo era stato intrappolato dalla formazione del Confinamento Divino e non sembrava che potesse muoversi.

Questa formazione…

Le leggendarie figure umane rimasero sbalordite nel vedere com’era stato bloccato.

Formazione del Confinamento Divino? Che formazione era questa? Dove l’avevano trovata?

Nel momento in cui questa formazione fu attivata, sembrava che stessero risuonando sacri mormorii e cantilene nel mondo, riducendo anche la pressione della nuvola di sangue. La formazione del Confinamento Divino non aveva solo intrappolato il mostro, ne aveva anche sigillato la forza terrificante, l’aura omicida e anche il qi vitale.

Era una sensazione evidente e stupì molte persone.

Gli esseri umani e la razza della Desolazione erano sempre stati sconfitti dal Demone Divino dall’Armatura Nera fino ad ora. Questo contrattacco sembrava… che lo avesse fermato temporaneamente!

In effetti, quando la Volpe Celeste aveva preso il controllo del corpo di Jiang Xiaorou e Lin Xintong aveva fatto la sua mossa, avevano anche attivato di nascosto la formazione del Confinamento Divino. Era stata attivata dall’ex regina, dal Ragazzo Pastore e da molte figure leggendarie della razza della Desolazione.

Questa formazione lasciata da Yi Yun era il tesoro più potente su cui potevano contare per resistere al mostro.

Jiang Xiaorou e il Sacro Spirito avevano combattuto insieme, ma non per uccidere il mostro, ma per dare loro il tempo di attivare la formazione.

Il Demone Divino dall’Armatura Nera era arrivato troppo presto e questo significava che non avevano tempo di prepararsi.

Tuttavia gli attacchi di Jiang Xiaorou e di Lin Xintong avevano fatto guadagnare loro del tempo!

Tra il cielo e la terra, le catene luccicanti sembravano essere nate dal mondo stesso, bloccando i quattro arti del Demone Divino dall’Armatura Nera!
