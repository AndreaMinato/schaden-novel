---
title: Capitolo 733 -  Forza Temibile
pubDate: 2025-01-30T10:30:58.370Z
tags:
  - tmw
---


Capitolo sponsorizzato, ringraziamo Gae!
21 capitoli in coda totali (11 Gae + 10 anonimo? nome non specificato oltre alla serie),
0/1 sponsorizzazioni 1 euro a capitolo,
-Schadenfreude

“Avete davvero questa formazione, mi avete sorpreso.” Disse con tono profondo il Demone Divino dall’Armatura Nera.

La formazione del Confinamento Divino risaliva ai tempi antichi.

Non si trattava di decine di milioni di anni fa, quando il Lord dello Yang Azzurro aveva combattuto contro i sette Discepoli Demoniaci, era un’era ancora più lontana. Erano state usate quando le potenti figure di ogni razza nei dodici Cieli Empirei avevano combattuto contro il Divino Antenato.

Allora, ogni razza aveva radunato più di cento potenti guerrieri e aveva disposto una formazione del Confinamento Divino che aveva lanciato 3.000 catene. Sarebbe stata in grado di sigillare temporaneamente perfino il Dao Celeste stesso.

Era quello il vero Confinamento Divino.

Ma ora la razza della Desolazione ne stava usando una versione semplificata e, naturalmente, i requisiti per operarla erano inferiori. Altrimenti non sarebbero stati nemmeno in grado di toccarla.

“Che spreco. Sarebbe estremamente preziosa nei dodici Cieli Empirei. Che peccato. Rifiuti come voi come potrebbero sfruttare appieno la forza di questa formazione?” Disse il Demone Divino dall’Armatura Nera con un sogghigno.

Mentre parlava, le sue giunture crepitarono e i suoi muscoli si gonfiarono. Vene blu cominciarono a sporgere dal suo corpo come vermi della terra striscianti.

“Pa! Pa! Pa!”

Il sangue schizzò dalle molte fessure che si aprirono per i muscoli del mostro!

Il suo corpo pieno di ferite non sembrava poter sopportare la sua forza temibile.

Ogni volta che usava la sua energia, avrebbe consumato la sua essenza vitale.

Tuttavia non ci badò. Lasciò che il suo sangue scorresse mentre rideva come un pazzo.

Lin Xintong sentì palpitare il cuore. Arretrò velocemente ritraendo la sua spada!

“Crack!”

Le catene dorate intrecciate attorno alla lancia del mostro si spezzarono, facendone sgorgare la luce dorata che poi esplose con un tuono!

Il Demone Divino dall’Armatura Nera riuscì a liberare la sua lancia mentre l’energia residua frantumava il vuoto.

Era una forza terrificante. Se Lin Xintong si fosse ritirata più lentamente, probabilmente sarebbe rimasta ferita o sarebbe perfino morta.

Si era liberato così facilmente?!

Le leggendarie figure umane e quelle della razza della Desolazione che stavano alimentando la formazione si allarmarono.

Questa formazione era così misteriosa e il Demone Divino dall’Armatura Nera aveva perfino detto che era estremamente preziosa perfino nei dodici Cieli Empirei. Eppure non era riuscita ad intrappolarlo completamente?

Una pallida Jiang Xiaorou guardò il mostro con uno sguardo più fiacco.

“Ah!”

Il Demone Divino dall’Armatura Nera ruggì e le undici catene rimaste vibrarono. Le rune su di esse si accendevano e si spegnevano rapidamente. A volte si illuminavano e a volte si offuscavano, come se fossero sul punto di rompersi da un momento all’altro.

Il Demone Divino dall’Armatura Nera teneva la lancia con una mano e tirò con l’altra!

Un potere terrificante fu trasmesso attraverso le undici catene!

Boom!

Il qi vitale del mondo divampò in ogni direzione mentre l’energia che il Demone Divino dall’Armatura Nera iniettava nelle catene esplose. La terra tremò e il palazzo della razza della Desolazione sprofondò nel terreno, sembrava sul punto di collassare!

Qualche figura leggendaria della razza della Desolazione fu scagliata ai quattro angoli del palazzo. Erano tutti impalliditi, come se avessero subìto ferite interne.

Il disco della formazione del Confinamento Divino era emerso nel nucleo del palazzo, rivelando occasionalmente rune brillanti.

Il potere delle rune scorreva per le undici catene che non erano state ancora spezzate!

Tuttavia, nonostante la formazione non fosse stata completamente distrutta, i potenti guerrieri della razza della Desolazione che alimentavano la formazione erano stati scaraventati via e sembravano in condizioni miserabili.

“Ahahahah! Spazzatura!” Il mostro notò le loro condizioni e rise come un pazzo.

Vedendo questa scena, il bagliore negli sguardi di Lin Xintong e di Jiang Xiaorou si offuscò.

La razza della Desolazione e quella umana non poterono che tremare, specialmente i leggendarie guerrieri che erano stati sbalzati via. Provavano un profondo senso di impotenza.

Era troppo forte. Anche se era confinato dalle undici catene, rimaneva ancora impareggiabile!

Poteva essere così arrogante perché aveva i mezzi per farlo. C’erano numerose potenti figure qui, tutti guerrieri che erano al picco del mondo Tian Yuan. In quel momento però, anche se avevano tutti unito le forze, non potevano comunque competere con un Demone Divino ferito o anche imprigionato!

Era impossibile vincere. Il Demone Divino dall’Armatura Nera era ancora terrificante come sempre!

I cuori della gente si raggelarono.

In quel momento però due figure volarono avanti.

Erano esseri umani.

Dopodiché, alcuni si unirono a loro e si levarono al cielo.

“È la coppia del Santuario dell’Isola!”

“Sono i nostri Anziani!”

Esclamarono all’unisono i geni della razza umana.

La coppia del Santuario dell’Isola si teneva per mano mentre galleggiava a mezz’aria. Guardarono silenziosamente il Demone Divino dall’Armatura Nera.

Anche un po’ di altre figure leggendarie umane fissarono direttamente il mostro.

Il Demone Divino dall’Armatura Nera sogghignò: “Altri ancora sono stanchi di vivere?”

Visto il livello di queste persone, chi si era fatto avanti sarebbe stato spacciato.

Anche se il Demone Divino dall’Armatura Nera era ancora intrappolato dalle undici catene, la sua lancia era ancora libera. Da come si era liberato e aveva scaraventato via brutalmente le leggendarie figure della razza della Desolazione, era ovvio che avvicinarsi a lui fosse un suicidio.

Cosa avrebbero potuto fare anche se avessero attaccato?

Il Demone Divino dall’Armatura Nera li ignorò. Finché avesse continuato a liberarsi dalle altre undici catene, avrebbe potuto massacrare tutti, incluse Jiang Xiaorou e Lin Xintong. Voleva usare il loro sangue per tingere di rosso la sua lancia.

In quel momento, emise un ringhio profondo e la catena attorno alla sua gamba sinistra cominciò a tremare violentemente.

“Bam!”

Innumerevoli antiche rune si frantumarono. Un’altra catena era stata distrutta!

La gente si riempì di apprensione.

“Il Demone Divino dall’Armatura Nera è forte sì, ma non rimarremo con le mani in mano! Siamo scappati fin qui e, oggi, la razza della Desolazione è riuscita a preparare una formazione per bloccarlo temporaneamente. Se la situazione è così disperata nonostante le sue ferite, allora non avremmo comunque speranze di eliminarlo in futuro anche se continuassimo a fuggire.”

Disse ad alta voce la coppia del Santuario dell’Isola. Così i due estrassero il disco di una formazione e rilasciarono tutto il loro qi vitale!

“Preparate la formazione! Non lasciate che si liberi dal Confinamento Divino!” Gridò la coppia del Santuario dell’Isola.

Le altre figure leggendarie umane rimasero in silenzio mentre rilasciavano qi vitale anche loro.

Una potente ondata d’energia formò un mare di qi vitale a mezz’aria.

Il disco della formazione emise una luce nera e assorbì il mare di qi vitale come se fosse un mulinello senza fondo.

Le figure leggendarie umane continuarono ad iniettare qi vitale nella formazione, con la coppia del santuario a dirigerla. L’aura dei due aumentò costantemente e prestò arrivò ad un livello terrificante.

“Un’altra formazione?” Il Demone Divino dall’Armatura Nera li esaminò. “La formazione Cosmica Infinita? È probabilmente ciò di cui siete capaci.”

Questa era una formazione che era stata usata dal Lord dello Yang Azzurro contro i sette Discepoli Demoniaci decine di milioni di anni fa. Anch’essa proveniva dai dodici Cieli Empirei, così naturalmente il Demone Divino dall’Armatura Nera la conosceva.

Smise di cercare di liberarsi, invece fece un affondo contro le leggendarie figure umane.

Anche se stava affrontando due formazioni, mantenne la calma come sempre.
