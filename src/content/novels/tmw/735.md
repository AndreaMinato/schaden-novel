---
title: Capitolo 735 - Anime Divoratrici
pubDate: 2025-01-31T17:07:33.579Z
tags:
    - tmw
---


Capitolo sponsorizzato, ringraziamo Gae!
19 capitoli in coda totali (9 Gae + 10 anonimo? nome non specificato),
0/1 sponsorizzazioni 1 euro a capitolo,
-Schadenfreude

Il Sacro Spirito aveva speso tutta la sua energia. Era molto vecchia e prima era rimasta ferita. E ora aveva effettuato il suo colpo finale bruciando la sua forza vitale prima di morire.

I guerrieri della razza della Desolazione sentirono angoscia. Il loro Sacro Spirito proveniva dai dodici Cieli Empirei e aveva protetto silenziosamente le Divine Lande Selvagge per decine di milioni di anni. Ora era morto in battaglia per loro.

Erano afflitti per la sua morte, ma il conflitto stava ancora continuando. Non c’era tempo per tenere una cerimonia commemorativa.

L’immagine del Sacro Spirito divenne sempre più lieve, come se fosse sul punto di disperdersi da un momento all’altro.

Perfino i guerrieri umani provarono tristezza, figuriamoci la razza della Desolazione.

Contro una calamità che poteva distruggere il mondo intero, ogni pregiudizio e conflitto tra le razze non importavano più.

“Tutti voi…”

All’improvviso una voce bassa e roca riecheggiò nel cielo. I capelli del Demone Divino dall’Armatura Nera erano scompigliati ed era coperto di sangue. Erano apparse diverse fessure perfino nella sua corazza.

Tuttavia… la sua aura rimaneva incredibilmente potente. In effetti era diventata ancora più intensa!

“Mi avete fatto infuriare. Morirete tutti. Morite!”

Il mostro ruggì. Il suo corpo sembrava fatto solo di sangue. Il ritmo con cui i suoi muscoli stavano guarendo era molto più lento e la sua forza vitale era sempre più vicina al collasso.

Tuttavia restava comunque un dio della morte. Il suo potere combattivo terrificante fece disperare la razza umana e quella della Desolazione.

Impareggiabile!

Questo era un nemico che nessuno poteva sconfiggere. Erano ricorsi ad ogni mezzo possibile e ogni attacco aveva consumato la loro forza vitale!

Ora il Sacro Spirito era morto. Tutte le leggendarie figure umane erano gravemente ferite, eppure il Demone Divino dall’Armatura Nera emanava ancora un intento omicida devastante!

Disperazione!

Ogni guerriero provò solo un forte senso di disperazione.

C’erano ancora dieci catene attorcigliate attorno al mostro. Brandì la lancia e all’improvviso afferrò la sua armatura.

Strinse con forza la sua corazza!

Wu wu wu wu!

Riecheggiarono ululati spettrali acuti mentre numerose anime apparivano sull’armatura gemendo di dolore.

Avevano espressioni sfigurate dal dolore. I loro fuochi spirituali erano offuscati e pieni di disperazione.

Erano le anime sigillate nell’armatura.

Tra di esse, una grande quantità di loro erano esperti all’Apertura Yuan e c’erano anche molti Re Empirei!

Dopo che erano stati uccisi dal Demone Divino dall’Armatura Nera, i loro corpi erano stati fatti a pezzi, mentre le loro anime erano state intrappolate, provando costanti sofferenze. Eppure erano riusciti a mantenere le loro coscienze di quando erano vivi.

Tra di loro c’erano il patriarca Shen Tu e l’Immortale Tigre Mistica.

Quasi un anno fa, il patriarca Shen Tu era stato ucciso dal Demone Divino dall’Armatura Nera e la sua anima era stata sigillata nell’armatura. Aveva sopportato un periodo di tortura così lungo all’orlo del collasso!

Per quanto riguardava l’Immortale Tigre Mistica, si era reso conto di essere ancora cosciente nonostante il suo corpo fosse morto. A parte provare estrema paura, fantasticava ancora, sperando un giorno di poter scappare, impossessarsi di un corpo e continuare a vivere.

L’Immortale Tigre Mistica e il patriarca Shen Tu furono afferrati simultaneamente dal Demone Divino dall’Armatura Nera. Precedentemente, quando erano nella corazza, si erano accorti dell’intensa battaglia fuori. Avevano anche una vaga comprensione di cosa stava succedendo.

Ora che l’Immortale Tigre Mistica era stato portato allo scoperto all’improvviso, si entusiasmò vedendo il mondo esterno.

“Wuuuu… Aiuto… Salvatemi…”

“Aiuto!”

L’Immortale Tigre Mistica gridò aiuto con grande difficoltà. Poteva vedere la coppia del Santuario dell’Isola e la regina della Desolazione.

Solo pensare alla tortura a cui era stato sottoposto nell’armatura lo faceva impazzire di dolore.

Ora la regina della Desolazione e la coppia del Santuario dell’Isola erano diventati le sue uniche fonti di salvezza.

“È l’Immortale Tigre Mistica…”

Alcuni lo riconobbero. Anche se era in forma spirituale, la sua aura da Re Empireo era comunque straordinaria. Chiunque fosse familiare con lui poteva riconoscerlo.

“Non ha cercato di scappare con il suo clan? Perché è stato ucciso anche lui?”

“Quella feccia è scappata più velocemente di tutti. Ora che è stato ucciso e la sua anima è stata intrappolata, vuole che lo salviamo? Dovremmo avvicinarci al demone per farlo. Sarebbe come sacrificare la vita per un’anima mezza morta. Può scordarselo!”

Disse la gente con fare insoddisfatto. In quel momento figuriamoci la razza della Desolazione, perfino gli esseri umani disprezzarono un miserabile come l’Immortale Tigre Mistica.

“Aiuto!”

Gridò di dolore l’Immortale Tigre Mistica, ma tutti lo ignorarono. E in quel momento…

Swish!

Il Demone Divino dall’Armatura Nera si cacciò in bocca una grande quantità di anime torturate.

“Ahhhhhhhhh!!!”

Le anime fatte a pezzi ulularono di dolore mentre venivano divorate!

Nel momento in cui entrarono nel suo corpo, si dissiparono immediatamente, riducendosi in energia spirituale che assorbì!

Questo…

La gente guardò scioccata il mostro e si raggelò. Il Demone Divino dall’Armatura Nera stava assorbendo energia spirituale per riprendere le forze!

Non avevano modo di impedirglielo e poterono solo rimanere a guardare impotenti.

“Morirete tutti!” Lo sguardo del mostro era pieno di intento omicida!

“Peng! Peng! Peng!”

Riecheggiarono degli sciocchi mentre un’anima dopo l’altra esplodeva, divorata dal Demone Divino dall’Armatura Nera.

Quando l’Immortale Tigre Mistica e il patriarca Shen Tu videro questa scena, si raggelarono e provarono una disperazione indescrivibile.

Ora non solo i loro corpi erano stati distrutti, ma le loro anime sarebbero state disperse, trasformandosi in energia per lui. Era un modo di morire ancora più orribile!

Tuttavia, dopo che il Demone Divino dall’Armatura Nera mangiò l’80% delle anime, si fermò all’improvviso.

Per pura fortuna, l’Immortale Tigre Mistica e il patriarca Shen Tu furono risparmiati.

Questi spiriti sembravano sufficienti per il mostro.

Il Demone Divino dall’Armatura Nera emanò sangue e qi per le braccia, apparirono linee rosse che poi si diffusero rapidamente per il resto del suo corpo.

Il petto del mostro si alzò e si abbassò violentemente mentre le linee cremisi coprirono velocemente tutto il suo corpo. Brillavano ad intermittenza e raggiunsero perfino le sue pupille. Come uno strato di rune, si espansero per tutto il suo organismo, facendolo sembrare ancora più mostruoso!

Le sue ferite si stavano cicatrizzando lentamente e i suoi muscoli si gonfiarono. Come metallo divino, le sue ossa cominciarono a rilasciare schiocchi, ognuno di essi emise dei tuoni.

“Ahhhhh!” Il Demone Divino dall’Armatura Nera urlò mentre il suo sguardo sembrò diventare frenetico.

Il suo mondo interno era già caotico e ora che aveva divorato grandi quantità di anime, frammenti di ricordi avevano stimolato il suo mare spirituale, rendendolo ancora più instabile.

Tuttavia in quel momento era sull’orlo della pazzia e non ci badò.

Il Demone Divino dall’Armatura Nera alzò la testa e osservò tutti con uno sguardo frenetico. Alla gente sembrò di sentire forti rimbombi nelle orecchie, erano i loro cuori che battevano all’impazzata.
