---
title: Capitolo 737 - Yi Yun vs Demone Divino
pubDate: 2025-02-03T09:06:13.527Z
tags:
    - tmw
---



Capitolo sponsorizzato, ringraziamo Gae!
18 capitoli in coda totali (8 Gae + 10 anonimo? nome non specificato),
0/1 sponsorizzazioni 1 euro a capitolo,
-Schadenfreude

La pagoda a sei piani in miniatura volò all’indietro dopo aver ricevuto il colpo. Aumentò di dimensioni mentre vorticava rapidamente a mezz’aria.

Boom!

La pagoda divina precipitò, incombendo sulle Divine Lande Selvagge e continuando ad ergersi con uno spirito indomito!

Quella pagoda?!

La gente guardò la pagoda divina apparsa all’improvviso con stupore. Molti sapevano che era la torre dell’Avvento Divino del regno mistico della Grande Imperatrice ed apparteneva a Yi Yun.

“Yi Yun?!”

“È Yi Yun! Ha affrontato il Demone Divino dall’Armatura Nera direttamente, ma è comunque riuscito a sopravvivere!”

Visto che il mostro li stava attaccando tra le montagne remote e tutti sapevano che Yi Yun aveva lanciato un agguato contro di lui la gente aveva iniziato a sospettare che il giovane fosse stato ucciso.

Ora però era apparsa la torre dell’Avvento Divino che aveva bloccato il colpo del mostro!

Entre la gente ripensava al concetto di fiore di loto di prima, Lin Xintong doveva essersi accorta dell’arrivo di Yi Yun e sapeva che la torre dell’Avvento Divino sarebbe volata verso di lei. Così si era ritirata nel momento in cui aveva lanciato il suo attacco, rifugiandosi immediatamente nella torre dell’Avvento Divino. La coppia aveva cooperato alla perfezione.

La matriarca Lin tirò un sospiro di sollievo vedendo che la pagoda era illesa e che Lin Xintong si era rifugiata al suo interno.

“Xintong coltiva il Sutra del Cuore della Grande Imperatrice insieme a Yi Yun, così probabilmente c’è una connessione telepatica tra di loro. Possono individuare l’uno la presenza dell’altra da lontano, per questo Xintong ha potuto attaccare in quel modo il Demone Divino dall’Armatura Nera. Mi ha fatto prendere proprio un bello spavento.”

Mentre la matriarca Lin guardava la torre dell’Avvento Divino, apprezzò ancora di più Yi Yun.

Anche se sapeva che il mostro era ancora infuriato e che Yi Yun non poteva competere necessariamente con lui, provò un inspiegabile senso di soddisfazione.

“Finalmente sei arrivato!” Il Demone Divino dall’Armatura Nera guardò la torre dell’Avvento Divino mentre scoppiava a ridere fragorosamente. “La torre dell’Avvento Divino è una reliquia del Lord dello Yang Azzurro. Credi che non ti possa fare nulla se rimani nascosto lì?”

Le difese della torre dell’Avvento Divino erano sbalorditive e avrebbero potuto resistere perfino ad un assalto frontale del mostro.

Ma…

Poteva farlo grazie alle sue formazioni.

In quanto residenza immortale mobile, la torre dell’Avvento Divino era fatta da materiali raffinati estremamente forti. Tuttavia senza il supporto dell’energia e delle formazioni era solo un oggetto morto.

Un oggetto morto non poteva respingere il Demone Divino dall’Armatura Nera.

Se Yi Yun non avesse lanciato un contrattacco, avrebbe speso tutte le energie della torre. Una volta che fosse accaduto, lui e Lin Xintong sarebbero stati alla mercè del mostro!

“Vi nasconderete come tartarughe lì dentro? Nessun problema, ucciderò prima loro!”

Yi Yun era davvero accorso e questo dimostrava quanto fosse importante Jiang Xiaorou per lui. Ora era nascosto nella torre dell’Avvento Divino, mentre Jiang Xiaorou era dall’altra parte e il mostro era in mezzo a loro.

Era impossibile per Yi Yun aggirare il demone per salvarla.

“Dato che non esci fuori, sta’ a guardare mentre berrò il suo sangue. Una volta che recupererò un po’ di forza, distruggerò il tuo guscio da tartaruga.”

Il Demone Divino dall’Armatura Nera sogghignò e poi si girò verso Jiang Xiaorou.

Yi Yun era qui ora e così il mostro si era inferocito ancora di più. Voleva che la splendida Jiang Xiaorou morisse in modo orribile.

“Rou’er!” L’ex regina della Desolazione si mise di fronte a lei.

La gente si ridestò dallo shock provocato dall’arrivo della torre dell’Avvento Divino.

Anche se Yi Yun era apparso durante un momento così critico, non era comunque in grado di cambiare le sorti della battaglia. Erano ancora in grave pericolo!

E sembrava che… Yi Yun, per qualche motivo, avesse fatto infuriare il Demone Divino dall’Armatura Nera!

Vedendo il mostro camminare con spavalderia verso Jiang Xiaorou, tutti si raggelarono. Non voleva uccidere solo Jiang XIaorou, ma anche tutti gli altri presenti.

Avevano dovuto superare molte difficoltà per coltivare le loro arti marziali. Eppure adesso potevano solo aspettare di venire uccisi come pecore al macello. Non potevano reagire ed era patetico.

Il Demone Divino dall’Armatura Nera sollevò la lancia mentre radunava energia sulla punta. Il qi vitale del mondo si radunò rapidamente mentre lui si avvicinava a Jiang XIaorou, stava accumulando slancio.

L’ex regina della Desolazione e il Ragazzo Pastore non avrebbero avuto modo di resistere al suo attacco. Sarebbero stati solo ridotti in briciole.

Cos’avevano intenzione di fare? La gente guardò Jiang Xiaorou e poi osservò la torre dell’Avvento Divino.

Sembrava che Yi Yun si trovasse in una posizione estremamente difficile.

La torre dell’Avvento Divino emanò un bagliore dorato e ne uscì la proiezione di un Corvo Dorato. Yi Yun apparì sopra la torre sul dorso del suo Totem.

Guardò il Demone Divino dall’Armatura Nera mentre brandiva la spada spezzata di puro Yang. La lama arrugginita puntava dritta verso il mostro!

“Yi Yun è uscito fuori!”

La gente trattenne il respiro. Da ciò che sapeva, Yi Yun non era molto più potente di Lin Xintong.

Chiaramente Lin Xintong non poteva competere con il Demone Divino dall’Armatura Nera, così sarebbe stato impossibile per Yi Yun farsi avanti e sconfiggerlo.

Figuriamoci vincere, anche sopportare un solo colpo di lancia sarebbe stato estremamente arduo!

“Yun’er!”

Jiang Xiaorou sentì il cuore in gola.

Yi Yun sarebbe stato molto più al sicuro nella torre, ma una volta che fosse uscito, sarebbe stato in grave pericolo.

Il Demone Divino dall’Armatura Nera sogghignò con ferocia. Ignorò Jiang Xiaorou e si avvicinò a Yi Yun.

“Che stupido. Morire per una donna.” Il mostro lo derise.

Mentre alzava la sua lancia nera, un’enorme quantità d’energia divampò dalla punta della sua lancia. Lo spazio attorno a Yi Yun iniziò a tendersi. Sembrava che una gabbia lo stesse intrappolando.

“Sigillo!”

Il Demone Divino dall’Armatura Nera emise un ringhio profondo. Uno schermo nero di luce apparì tra lui e Yi Yun.

“Un incantesimo di confinamento!” Esclamò qualcuno.

Il Demone Divino dall’Armatura Nera aveva ustao una porzione della sua energia per creare un sigillo. Questo incantesimo poteva bloccare temporaneamente una regione di spazio, impedendo a Yi Yun di scappare. E la torre dell’Avvento Divino era fuori dall’incantesimo!

Il Demone Divino dall’Armatura Nera lo aveva fatto per impedire a Yi Yun di schivare i suoi attacchi e di scappare di nuovo nella pagoda.

Questo fece stringere i cuori a tutti. Ora Yi Yun era bloccato. Sembrava che avrebbe dovuto sopportare l’attacco del Demone Divino dall’Armatura Nera!

Fino ad ora, nessuno era riuscito a resistere ad un colpo diretto del mostro!

Senza nemmeno aver bisogno di guardare la tenda di luce, Yi Yun poteva esaminare facilmente questo incantesimo usando la visuale d’energia del Cristallo Viola. Poteva attaccare e trapassare la tenda, ma il Demone Divino dall’Armatura Nera non gli avrebbe dato la possibilità di farlo.

Mentre guardava il mostro, Yi Yun sogghignò all’improvviso: “Stai ancora sanguinando!”

Il Demone Divino dall’Armatura Nera aveva subìto un duro colpo alla sua vitalità. Anche se aveva consumato una grande quantità di anime che gli avevano procurato energia, era stato un aiuto piuttosto limitato.

Aveva consumato molta energia dopo aver strappato via quattro catene del Confinamento Divino.

Yi Yun poteva vedere le catene indebolite ancora attorcigliate attorno al demone. Se fosse stato al picco delle sue condizioni, il mostro avrebbe potuto strapparle tutte. Perché lasciarle lì?

Nonostante il Demone Divino dall’Armatura Nera sembrasse invincibile, Yi Yun poteva capire che era il suo momento più debole. Era anche l’occasione per lui di sconfiggerlo!

“Dato che sono venuto qui non ho mai avuto intenzione di nascondermi. Invece… sono qui per abbatterti con la mia spada!”

La voce di Yi Yun risuonò per le montagne remote. Il Corvo Dorato sotto i suoi piedi emise un grido fragoroso che riecheggiò per il cielo e la terra!
