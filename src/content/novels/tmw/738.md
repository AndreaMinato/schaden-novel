---
title: Capitolo 738 -  Un colpo di spada per sigillare la gola
pubDate: 2025-02-03T09:06:29.241Z
tags:
    - tmw
---


Capitolo regolare,
18 capitoli in coda totali (8 Gae + 10 anonimo? nome non specificato),
0/1 sponsorizzazioni 1 euro a capitolo,
-Schadenfreude

Abbatterlo con la sua spada?

Le parole di Yi Yun sbalordirono sia la razza della Desolazione che quella umana. Abbatterlo? Era il Demone Divino che Lin Xintong, né il Sacro Spirito, né due potenti formazioni erano riuscii a distruggerlo.

“Vuoi abbattermi? Ahahah!”

Il mostro scoppiò a ridere fragorosamente. Si era scontrato con Yi Yun diverse volte e aveva valutato a grandi linee il suo livello. Tutto ciò che poteva fare il giovane era fargli agguati mentre stava recuperando le forze.

“Ridicolo. Quando stavo curando le ferite, ogni volta che mi attaccavi a sorpresa, perfino un mio semplice contrattacco poteva ferirti attraverso la torre dell’Avvento Divino. Hai proprio un bel coraggio a fare una dichiarazione del genere!”

Il Demone Divino dall’Armatura Nera attaccò. La lancia nella sua mano sembrava semplice e opaca, ma era un’arma impareggiabile.

Gli attacchi del mostro erano sempre semplici spazzate o affondi, eppure rimanevano comunque impareggiabili.

Ora però la lancia stava puntando dritta verso il cuore di Yi Yun.

C’era un sigillo attorno a Yi Yun, lo isolava dalla torre dell’Avvento Divino, così non c’era spazio per ritirarsi. Anche se avesse potuto farlo, Yi Yun non sarebbe arretrato. Sapeva che era la migliore opportunità per uccidere il Demone Divino dall’Armatura Nera. Non avrebbe avuto altre occasioni!

In quell’istante, il tempo sembrò rallentare per Yi Yun.

Ripensò alla scena del Lord dello Yang Azzurro che menava un fendente contro il Demone Divino dall’Armatura Nera che aveva visto nel disco della formazione nel regno mistico.

Nelle immagini del disco, il Demone Divino dall’Armatura Nera stava brandendo una lancia e avanzava con una cavalcatura divina, eppure era stato distrutto dal Lord dello Yang Azzurro con un solo colpo!

Quel singolo fendente aveva trafitto il mostro come una saetta azzurra.

Decine di milioni di anni fa, il Demone Divino dall’Armatura Nera era al suo picco, ed era molto più impressionante rispetto ad ora.

Quell’attacco…

Doveva solo riprodurre un centesimo di quella forza!

‘Allora il Lord dello Yang Azzurro ha distrutto i sette Discepoli Demoniaci quando erano al loro picco. Posso uccidere solo uno di loro ed è già gravemente ferito. Se non potrò distruggerlo, non sarebbe ridicolo pensare di poter viaggiare per i dodici Cieli Empirei?’ Pensò Yi Yun.

Mentre brandiva la spada spezzata del puro Yang, si sentì pieno di ispirazioni. L’arma era infusa da una determinazione indescrivibile. Era l’intento di spada di Yi Yun, molto più forte di quello di un tempo.

Gli stadi delle spada erano composti da ispirazioni sull’Intento della Spada, seguiti dalla condensazione del Cuore della Spada, poi dalla tempra dell’Anima della Spada per poi creare un Dao Celeste della Spada.

Yi Yun aveva trascorso quasi un anno a cercare ispirazioni nel palazzo della spada di Puro Yang e aveva già raggiunto il gran successo dell’Intento della Spada. E ora stava quasi per capire come iniziare a condensare il suo Cuore della Spada.

Il Cuore della Spada rappresentava anche il temperamento di un guerriero. Non era una tecnica di spada, ma una volontà sublime del Dao della Spada.

Avanzare con volontà indomita e una forza irresistibile!

Sssss!!!

Dietro Yi Yun, la Nove Neonati e il Corvo Dorato apparirono allo stesso tempo. Un raggio squarciò il vuoto, mancando la lancia nera e infilzando direttamente la gola del Demone Divino dall’Armatura Nera!

Oh?!

La gente sentì fremere il cuore.

Quando i guerrieri si scambiavano attacchi, una parte lanciava un attacco mentre l’altra faceva del suo meglio per parare, per poi pensare ad un modo per distruggere il suo avversario.

Ora però l’attacco di Yi Yun non era per difendere, era un’offensiva totale!

Non aveva schivato deliberatamente l’affondo del Demone Divino dall’Armatura Nera così da poter infilzargli la gola!

I potenti attacchi del mostro facevano tremare di paura la gente. Solo resistere ai suoi colpi era quasi impossibile. Eppure Yi Yun non aveva nemmeno schivato, sembrava una mossa disperata.

“Sta per essere trafitto dalla lancia. Vuole sacrificarsi per attaccarlo?”

“Il Demone Divino dall’Armatura Nera è troppo forte. Se il raggio di spada di Yi Yun si scontrasse direttamente con la lancia, verrebbe frantumato. Non danneggerebbe affatto il mostro, così ha evitato la lancia, ma farlo risulterebbe…”

La gente trattenne il respiro. Anche se Yi Yun non avesse badato alla sua incolumità e avesse cercato di sacrificarsi per ferirlo, che sorta di danni avrebbe potuto causare al mostro?

Il Demone Divino dall’Armatura Nera non solo aveva una forza terrificante, ma anche le sue difese erano fenomenali!

“Yun’er!”

Jiang Xiaorou ebbe un tuffo al cuore. Guardò impotente mentre la lancia stava per infilzare il petto di Yi Yun.

Il mostro sogghignò: “Vuoi morire con me? Non ne sei degno!”

“Crack!”

La lancia nera trapassò il qi vitale protettivo di Yi Yun, strappandolo come carta.

Proprio mentre l’arma sembrava sul punto di penetrare nel suo corpo…

Sou!

Dal dantian di Yi Yun volò una scia di luce che fronteggiò il Demone Divino dall’Armatura Nera.

In un lampo, la scia aumentò rapidamente di dimensioni, trasformandosi in un giovane con un abito color oro pallido. Assomigliava molto a Yi Yun, come se fossero fatti della stessa pasta. La sola differenza era che la sua pelle aveva una tinta dorata, come se fosse fatta di metallo.

Nel momento in cui il giovane apparì, fronteggiò la lancia del Demone Divino dall’Armatura Nera. Con un cenno della mano, una serie di proiettili brillanti sfrecciarono fuori dal suo corpo. I proiettili erano… sciabole volanti!

999 sciabole volanti danzarono per l’aria in modo caotico, come neve che cadeva dal cielo!

Questo era il Dominio delle Mille Sciabole delle Nevi di Yi Yun!

Boom!

Le sciabole volanti si scontrarono con la lancia nera, creando delle terrificanti onde d’urto. Nonostante lo slancio dell’attacco si stesse riducendo, impattò comunque pesantemente contro il petto del giovane dalla pelle color oro pallido.

Il giovane tremò mentre respingeva la lancia nera poco prima di venire scaraventato all’indietro.

E in quel momento la terrificante energia nella lancia nera esplose, seminando distruzione attorno. Perfino il sigillo del Demone Divino dall’Armatura Nera collassò!

Sotto una tempesta d’energia così intensa, il corpo di Yi Yun si trasformò in una scia di luce e sfrecciò verso il giovane con il vestito color oro pallido. Dopo essersi fuso con lui, Yi Yun scomparì.

Boom!

Il giovane sembrava pesante quanto una montagna mentre cadeva.

Una valanga lo seppellì sottoterra.

Cos’era successo…?

Tutti rimasero sbigottiti vedendo questa scena.

Perfino Jiang Xiaorou era esterrefatta. Chi era quel giovane vestito con un abito color oro pallido che assomigliava così tanto a Yi Yun?

Com’era riuscito a sopportare quel colpo? Quel giovane era morto?

La gente era estremamente ansiosa. In quel momento qualcuno chiese all’improvviso: “Guardate il collo del Demone Divino dall’Armatura Nera!”

Tutti spostarono gli occhi e notarono che il mostro stava brandendo la lancia con una mano, mentre con l’altra si stava stringendo il collo.

Tra le dita scorrevano rivoli di sangue rosso scuro.

Era rimasto ferito!

Il colpo di Yi Yun aveva riprodotto l’aura del colpo del Lord dello Yang Azzurro di allora. In quell’istante, aveva perfino raggiunto quasi la condensazione del Cuore della Spada.

Yi Yun aveva evitato il raggio di lancia del demone per scatenare più forza possibile. Tutto il suo Intento della Spada si era scaricato contro il punto debole del mostro!

Un fendente per tagliare la gola!

Il Demone Divino dall’Armatura Nera staccò lentamente la mano dal collo. C’era una ferita spessa quanto un dito dietro il suo collo.

Anche se era una ferita piccola, era molto profonda. La carne attorno si stava contorcendo, come se stesse cercando di ripararsi da sola.

Tuttavia Intento della Spada immortale aleggiava attorno alla ferita. Stava squarciando costantemente la sua pelle!

L’Intento della Spada era difficile da spegnere e causava continui danni con il passare del tempo.
