---
title: Capitolo 739 - Personificazione di Vero Oro Taiyi
pubDate: 2025-02-03T09:06:44.331Z
tags:
    - tmw
---


Capitolo regolare,
18 capitoli in coda totali (8 Gae + 10 anonimo? nome non specificato),
0/1 sponsorizzazioni 1 euro a capitolo,
-Schadenfreude

“Questo è l’Intento di Spada del Lord dello Yang Azzurro… Tu…”

Lo sguardo del Demone Divino dall’Armatura Nera era pieno di intento omicida. Anche se il colpo di Yi Yun era stato estremamente potente, era lontano dal poterlo uccidere.

Tuttavia aveva danneggiato nuovamente l’essenza della sua forza vitale. Quell’Intento di Spada immortale lasciato dalla lama di Yi Yun era simile a quello che aveva distrutto la sua anima demoniaca decine di milioni di anni fa.

Questo fece sprofondare ancora più nel caos il suo mare spirituale sull’orlo del collasso!

E in quel momento…

Boom!

La montagna collassata esplose e rocce che pesavano milioni di chili furono disperse attorno per poi sciogliersi a causa dell’intensa ondata di calore.

Un Corvo Dorato a tre zampe volò in alto nel cielo e sul suo dorso c’era un giovane che indossava un abito color oro pallido.

Il giovane mostrava un’espressione gelida ed era circondato da 999 sciabole volanti.

Chi era?!

Il Demone Divino dall’Armatura Nera era stato indebolito da quella formazione di sciabole, ma era comunque riuscito ad infilzare il giovane nel petto. Eppure, per qualche motivo inconcepibile, non era morto!

Non aveva nemmeno subìto gravi ferite, almeno non in superficie.

“Sei… una personificazione?” Il Demone Divino dall’Armatura Nera fissò il giovane con uno sguardo brillante.

Sembrava identico a Yi Yun ed era spuntato dal suo dantian, come un qualche tipo di tesoro incantato, così poteva solo essere la sua personificazione.

Com’era riuscito ad ottenere una personificazione così formidabile considerando il fatto che aveva coltivato per meno di tre decadi?

Era riuscito a resistere ad uno dei suoi attacchi senza morire! Non era nemmeno rimasto gravemente ferito!

Il giovane non rispose. Aveva dei lineamenti ben definiti e belli.

Il suo abito era stato squarciato dall’attacco di lancia.

Ma ora… energia del mondo color oro pallido si radunò e rattoppò il suo abito.

I suoi vestiti stessi sembravano metallici e su di essi erano ricamate rune raffinate e misteriose. Gli conferivano un’aura maestosa, come un re dei tempi antichi che aveva appena attraversato il fiume del tempo.

Swish!

Brillò un lampo e il vero corpo di Yi Yun volò fuori dal dantian del giovane.

Brandiva la spada spezzata di Puro Yang i. Dopo aver dato un’occhiata alle condizioni della sua personificazione, tirò un sospiro di sollievo. Le difese della sua personificazione di Vero Oro Taiyi erano davvero impressionanti.

Quando Yi Yun era entrato nella torre dell’Avvento Divino, aveva superato le prove ed era arrivato al piano più alto insieme a Lin Xintong.

Lì aveva trovato un po’ di tesori inestimabili.

Uno era la formazione che controllava la torre dell’Avvento Divino. Dopo che Yi Yun lo aveva raffinato, la pagoda era diventata una residenza immortale che poteva portare con sé.

L’altro oggetto era ancora più prezioso.

Era un Sacchetto Cosmo che conteneva una statua di pietra alta due metri circa. Le incisioni su di essa erano rozze, ma erano frutto di motivi del Grande Dao del Puro Yang che si erano formati naturalmente.

Dopo che Yi Yun aveva toccato la scultura, si era spaccata, rivelando la personificazione di Vero Oro Taiyi!

Nota traduzione: Yi Yun l’ha trovata nel capitolo 555.

Il Vero Oro Taiyi si poteva formare solo in terre di estremo puro Yang, come il nucleo di una qualche stella misteriosa, attraverso l’assorbimento dell’essenza di puro Yang dal mondo o in oggetti divini particolari.

Questa pietra preziosa era stata raffinata in Vero Oro Taiyi.

Il Vero Oro Taiyi poteva essere usato per produrre armi divine e aveva un valore inestimabile. Aspetto ancora più importante, poteva formare un organismo dopo aver trascorso moltissimo tempo in una terra di estremo Yang.

Da una pietra preziosa si poteva trasformare in Vero Oro, per poi fare una metamorfosi e tramutarsi in un feto del Dao.

Non solo le sue difese sarebbero state paragonabili a quelle del Vero Oro Taiyi, ma avrebbe potuto radunare qi vitale del mondo. Era l’epitomo di un fisico di puro Yang perfetto che si era formato naturalmente.

Quando il Lord dello Yang Azzurro aveva trovato questo oggetto divino nella voragine, aveva cercato di raffinarlo in una personificazione, ma si era reso conto che ci sarebbe voluto molto tempo.

Il Lord dello Yang Azzurro aveva posto la personificazione di Vero Oro Taiyi nel piano più alto della torre e aveva usato le formazioni dell’intera pagoda per nutrire questo tesoro, raffinandolo lentamente.

Sfortunatamente, il Lord dello Yang Azzurro era scomparso prima che la personificazione di Vero Oro Taiyi prendesse forma.

Dopo decine di milioni di anni, quando Yi Yun era entrato nella torre dell’Avvento Divino, il Vero Oro Taiyi aveva già preso forma con successo. Yi Yun aveva lasciato un’impronta spirituale nel tesoro, rendendolo finalmente la sua personificazione.

Da quando Yi Yun era uscito dalla pagoda, la personificazione di Vero Oro Taiyi era rimasta nascosta a coltivare all’interno del suo Dantian.

Yi Yun e la personificazione erano la stessa persona. Qualunque leggi comprendesse uno, le avrebbe capite anche l’altro.

Allora, quando Yi Yun aveva combattuto nella Tomba delle Anime, aveva affrontato solo Zhulong, che doveva ancora tornare al picco della sua coltivazione dopo la reincarnazione, così non aveva avuto bisogno di usarlo. Solo ora, contro il Demone Divino dall’Armatura Nera, avrebbe dovuto contare sulla personificazione di Vero Oro Taiyi, insieme alla torre dell’Avvento Divino.

In effetti il vero corpo di Yi Yun non aveva modo di resistere al colpo del mostro. Quella lancia nera l’avrebbe trapassato con facilità.

Tuttavia la personificazione di Vero Oro Taiyi era diversa. Il suo fisico era un’arma impareaggiabile. Era molto più forte della lancia del Demone Divino dall’Armatura Nera.

“Non può provenire dal mondo Tian Yuan. Anche questa personificazione è stata lasciata dal Lord dello Yang Azzurro?”

Il mostro fissò Yi Yun spalancando gli occhi scarlatti.

La ferita sul suo collo emetteva un filo di gas nero mentre l’Intento della Spada lasciato da Yi Yun era stato per lo più eliminato. La sua ferita finalmente stava per guarire.

In quel momento però il mostro aveva subìto un duro colpo sia dal Sacro Spirito che dalle due potenti formazioni. Prima dell’arrivo di Yi Yun, la sua vitalità si era già indebolita di molto. Sarebbe stato molto difficile per lui usare quel briciolo di forza vitale per curarsi.

Il Demone Divino dall’Armatura Nera all’improvviso si afferrò l’armatura.

Wuuuuuuuu!

Tirò fuori un grande numero di anime, tra di esse c’erano quelle del patriarca Shen Tu e dell’Immortale Tigre Mistica!

Precedentemente aveva messo da parte deliberatamente gli spiriti dei Re Empirei umani, ma ora aveva deciso di divorarli tutti per affrontare Yi Yun e la sua personificazione di Vero Oro Taiyi.

“Ahhhhh!!”

Il patriarca Shen Tu e l’Immortale Tigre Mistica si stavano dimenando dopo che furono tirati fuori dalla corazza una seconda volta.

Potevano vedere anche Yi Yun e la personificazione di Vero Oro Taiyi, e avevano più o meno capito cos’era successo durante lo scontro di prima!

Tuttavia non potevano nemmeno perdere tempo a pensare al perché Yi Yun possedesse un potere così terrificante perché le loro vite erano in pericolo!

“Hu!”

Il mostro risucchiò una grande quantità di anime dalla bocca. Si potevano sentire gemiti tristi e acuti mentre gli spiriti venivano divorati.

Il dolore di un’anima divorate era un’agonia insopportabile.

Il patriarca Shen Tu e l’Immortale Tigre Bianca provarono disperazione e urlarono come pazzi vedendo che stavano per essere risucchiati dal Demone Divino dall’Armatura Nera.

“Yi Yun! Aiuto!”

“Aiuto!”

L’Immortale Tigre Mistica e il patriarca Shen Tu erano sull’orlo del collasso, eppure Yi Yun non intervenne. Nonostante non provasse compassione per quei due, il giovane naturalmente non voleva che il mostro recuperasse le forze.

Tuttavia, nel momento in cui stava divorando le anime, aveva già creato un campo di forza per proteggersi. Distruggere quel campo di forza in breve tempo? Difficile!
