---
title: Capitolo 741 - Declino con un solo fendente
pubDate: 2025-02-04T10:07:01.391Z
tags:
  - tmw
---


Capitolo sponsorizzato, ringraziamo Gae!
16 capitoli in coda totali (6 Gae + 10 anonimo? nome non specificato),
0/1 sponsorizzazioni 1 euro a capitolo,
-Schadenfreude

Il Demone Divino dall’Armatura Nera era indomito. Il qi di spada che bombardava i suoi muscoli si frantumò incessantemente. La lancia era fissa su Lin Xintong e si stava avvicinando!

E allo stesso tempo, la torre dell’Avvento Divino era stata bloccata dal mostro usando forze dimensionali dello spazio. Sembrava che temesse la pagoda divina. Mentre combatteva contro Yi Yun e Lin Xintong, doveva deviare gran parte della sua energia per trattenere la torre dell’Avvento Divino, altrimenti Yi Yun e Lin Xintong si sarebbero potuti nascondere al suo interno da un momento all’altro. Avrebbe poi dovuto spendere una grande quantità di forza vitale solo per esaurire le energie delle formazioni della torre dell’Avvento Divino.

Resistette al qi di spada mentre il suo corpo danneggiato stava ancora consumando forza vitale. Anche così, cercò di uccidere Lin Xintong!

Finché avesse ucciso uno dei due, sarebbe stato molto più facile uccidere l’altro.

Tuttavia, come poteva Yi Yun rimanere con le mani in mano e guardare come Lin Xintong sarebbe stata uccisa?

Xiao!

Yi Yun volò in avanti sul dorso del Corvo Dorato!

La personificazione di Vero Oro Taiyi era ferita e Yi Yun l’aveva riposta nel suo dantian. Adesso stava puntando la spada spezzata di puro Yang verso il Demone Divino dall’Armatura Nera!

Yi Yun e Lin Xintong non potevano fronteggiare direttamente il mostro. I loro cuori erano connessi telepaticamente, così erano capaci di fare un ottimo lavoro di squadra!

“Umpf!”

Il Demone Divino dall’Armatura Nera sogghignò. Sapeva cosa stava pensando Yi Yun. Il giovane aveva intenzione di usare quell’attacco per costringerlo a difenderlo, salvando Lin Xintong.

Il Demone Divino dall’Armatura Nera sapeva che se si fosse fermato, Lin Xintong ne sarebbe uscita sana e salva, e lui avrebbe sopportato il suo qi di spada per niente.

Lin Xintong da sola non rappresentava una grande minaccia, ma con la torre dell’Avvento Divino, Yi Yun e la sua personificazione, non poteva lasciarla viva.

Aveva deciso di ucciderla anche a costo di venire colpito dal fendente di Yi Yun!

Dopo aver deciso, la lancia nera del Demone Divino dall’Armatura Nera non perse più lo slancio!

Vedendo questa scena, i guerrieri umani e della Desolazione, specialmente i membri della famiglia Lin, si raggelarono. Il mostro aveva deciso di uccidere Lin Xintong e, anche se fosse andato a segno l’attacco di Yi Yun? Non poteva salvarla e probabilmente sarebbe stato molto difficile per lui infliggere gravi danni al mostro!

Il Demone Divino dall’Armatura Nera ignorò completamente Yi Yun e, proprio mentre Lin Xintong rischiava la vita, Yi Yun trattenne il respiro. Il suo sguardo brillò con le immagini fenomenologiche della crescita di migliaia di creature viventi e di piante che appassivano.

“Whew!”

Un pezzo di legno fuoriuscì dal dantian di Yi Yun. Era il Legno Spirituale della Morte!

L’oggetto volò dietro Yi Yun e condensò l’immagine di un albero divino.

All’inizio l’albero divino sembrava rigoglioso, ma si rinsecchì immediatamente. Mentre le sue innumerevoli foglie cadevano, assomigliavano a farfalle della morte.

Declino… Le foglie cadute, gli alberi che si seccavano, la morte delle persone…

Yi Yun initiettò il concetto di Declino che aveva compreso nel palazzo della spada di Puro Yang nella sua spada. Questa era il primo fendente del Dao che aveva creato da solo!

Dao della Spada del Declino. Declino con un solo fendente!

La lama di Yi Yun puntava dritta verso la fronte del Demone Divino dall’Armatura Nera.

Questo colpo conteneva un’aura fatta di morte e declino, ma in superficie non sembrava nulla di speciale. Anche il qi di spada sembrava molto stabile e calmo, come se non possedesse nessuna letalità.

“Oh? Credi di potermi ferire senza usare l’Intento di Spada del Lord dello Yang Azzurro?”

Il Demone Divino dall’Armatura Nera sogghignò. Decine di milioni di anni fa, era stato quasi distrutto dall’attacco del Lord dello Yang Azzurro. Temeva sopratutto il suo Intento della Spada.

Non era preoccupato affatto da un Dao della Spada creato da Yi Yun.

Boom!

Tutto il qi di spada di Lin Xintong fu frantumato dalla lancia e lei tremò vigorosamente. Il suo viso era pallido, sembrava che al tempesta sollevata dalla lancia nera fosse sul punto di annientarla completamente. E in quel momento, la spada di Yi Yun infilzò la testa del Demone Divino dall’Armatura Nera.

La punta toccò lievemente un punto in mezzo alle sue sopracciglia con fare innocuo.

Weng!

Il concetto di Declino si scatenò come un’improvvisa scena di autunno cupa. Si inoltrò dritta nel mare spirituale del mostro.

Anche se sembrava una scia d’energia debole, nel momento in cui entrò nel suo mare spirituale, fece decadere rapidamente la forza vitale del Demone Divino dall’Armatura Nera!

Oh?! Il mostro ne fu allarmato.

Il suo mare spirituale era già sull’orlo del collasso e al momento era nelle sue condizioni più deboli. Una forza vitale debole era come un albero che stava appassendo.

In quel momento, il Demone Divino dall’Armatura Nera era come un pezzo di legno rovinato. Se avesse sperimentato il declino della sua vita, allora avrebbe subìto ancora più danni.

Questo era un concetto estremamente raro, creato da Yi Yun da sé. Nemmeno il Demone Divino dall’Armatura Nera lo aveva sperimentato prima. Così momentaneamente non riuscì a capire come disperderlo.

Mentre la sua energia spirituale stava scomparendo rapidamente, il mare spirituale del mostro si stava seccando e rimpicciolendo. Il dolore straziante fece urlare il mostro in modo agghiacciante.

“Ahhhhhh!”

Si strinse la testa mentre sfrecciava via come una meteora. Stava lottando violentemente, cercando di dissolvere il concetto di Declino che Yi Yun aveva sparato nel suo mare spirituale.

E in quel momento, la tempesta era ancora di fronte agli occhi di Lin Xintong!

Dopo aver perso la sua fonte d’energia, la tempesta era molto più debole, ma Lin Xintong da sola avrebbe avuto molte difficoltà a resistervi.

Yi Yun radunò il suo qi vitale e la sua personificazione di Vero Oro Taiyi ferita sfrecciò fuori dal suo dantian.

999 sciabole volanti squarciarono il vuoto e il loro dominio creò un tornado spiraleggiante!

Lin Xintong si morse la punta della lingua e fece circolare il Sutra del Cuore della Grande Imperatrice più che poteva e colpì.

Il dominio delle mille sciabole delle nevi e i fiocchi di neve di Lin Xintong distrussero armoniosamente la tempesta del Demone Divino dall’Armatura Nera.

Il vero Yi Yun colse l’opportunità per caricare avanti e afferrare Lin Xintong per la vita. I due attraversarono il vuoto e schivarono il centro della tempesta.

Boom!

La tempesta esplose, ma i due erano già lontani. Anche se avevano dovuto affrontarne una parte, non avevano subìto gravi ferite.

L’attacco del mostro era troppo terrificante. Nonostante avessero usato ogni loro mossa a disposizione, solo sperimentare uno dei suoi attacchi li aveva ridotti in condizioni così patetiche, con le loro vite a rischio.

“Demone Divino dall’Armatura Nera…”

Yi Yun vide che il mostro stava tenendo la lancia con una mano, mentre si stava stringendo la testa con l’altra. Sembrava frenetico!

Il declino che era iniziato nel suo mare spirituale significava la rovina della sua anima. Era una tortura inumana per il Demone Divino dall’Armatura Nera a cui non rimaneva molta forza vitale.

Il dolore che proveniva dal suo spirito era difficile da sopportare. Precedentemente, le anime delle figure umane leggendarie che erano state assorbite avevano provato un dolore simile, e adesso era il turno del mostro di sperimentarlo.

“Ahhh!”

Il Demone Divino dall’Armatura Nera frenetico menò un colpo di lancia, mentre le nuvole di sangue rimaste nel cielo furono spazzate via. Iniziò a formarsi una tempesta tra le nubi piene di saette.

Sembrava che questo vuoto avrebbe fatto a pezzi il mondo intero, distruggendo le montagne. Le formazioni protettive della razza della Desolazione cominciarono a strapparsi come pezzi di carta. I guerrieri umani e della razza della Desolazione troppo vicini all’impatto furono ridotti in briciole.

Le vite di chi era troppo debole sembravano mere formiche di fronte ad un potere simile.

“Xintong, attacchiamo insieme!”

Doveva approfittarsi della situazione! Yi Yun non poteva preoccuparsi per i giovani guerrieri uccisi dalla tempesta. Ora che il mare spirituale del mostro era nel caos e quell’attacco aveva consumato la sua energia, era nelle sue condizioni più deboli. Questa era l’occasione migliore per uccidere il Demone Divino dall’Armatura Nera!
