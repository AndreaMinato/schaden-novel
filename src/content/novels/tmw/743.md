---
title: Capitolo 743 - Un Ultimo Tentativo Disperato
pubDate: 2025-02-04T17:23:00.970Z
tags:
  - tmw
---


Capitolo sponsorizzato, ringraziamo Gae!
14 capitoli in coda totali (4 Gae + 10 anonimo? nome non specificato),
0/1 sponsorizzazioni 1 euro a capitolo,
-Schadenfreude

La coppia del Santuario dell’Isola volò in alto nel cielo, seguita dalle altre figure leggendarie umane. Iniziarono nuovamente ad alimentare la formazione Cosmica Infinita, bruciando e consumando la loro essenza di sangue!

Avevano consumato troppe energie, e solo bruciando la loro essenza di sangue e forza vitale avrebbero potuto trovare le forze per attaccare il Demone Divino dall'Armatura Nera.

In quel momento, anche se sapevano che consumare troppa forza vitale avrebbe causato danni irreparabili e avrebbe potuto persino ridurre il loro livello di coltivazione, non potevano più preoccuparsene.

Se non avessero ucciso il Demone Divino dall'Armatura Nera, sarebbero tutti morti. La loro eredità, le loro famiglie e la loro razza sarebbero state spacciate.

Contemporaneamente all’attacco degli esperti umani, anche i Re Empirei della razza della Desolazione, tra cui il Ragazzo Pastore e l’ex regina attaccarono. Attivarono nuovamente il Confinamento Divino, bruciando sangue e qi.

Dopo questo colpo, i loro livelli di coltivazione si sarebbero ridotti drasticamente, ma questa era l'unica opportunità per uccidere il Demone Divino dall'Armatura Nera, per questo erano così disperati.

La torre dell’Avvento Divino si abbatté dall’alto sul mostro, mentre i Re Empirei della razza umana e della Desolazione sferrarono un attacco a costo di bruciare la loro forza vitale.

“Boom!”

L'energia divampò ed esplose nell'aria. Sembrava che il sole fosse sceso nel mondo mortale, facendo sprofondare le Divine Lande Selvagge, mentre milioni di tonnellate di roccia evaporavano all'istante a causa delle alte temperature dell’energia.

Il vuoto si squarciò e solo l'onda d'urto risultante era stata terrificante. I Re Empirei umani e della razza della Desolazione subìrono danni ai meridiani e agli organi per via dell’impatto.

Erano gravemente feriti e molti di loro erano vicini ai loro limiti. Questo attacco aveva ridotto drasticamente la durata delle loro vite.

Era un colpo che combinava la forza degli esseri umani e dei membri della razza della Desolazione, tutto per un ultimo disperato tentativo!

Erano ormai senza energie per continuare a combattere, quindi questo colpo doveva uccidere il Demone Divino dall'Armatura Nera.

A mezz’aria, Yi Yun ormai era esausto, mentre Lin Xintong, era stata ferita dal mostro e non poteva più partecipare alla battaglia.

Boom!

La torre dell’Avvento Divino si schiantò a terra, formando un enorme cratere mentre la pagoda scavava nelle profondità del sottosuolo. La sua forza oppressiva era immensa, rompendo la litosfera e causando un’eruzione di magma!

Yi Yun era pallido. Dopo aver affrontato battaglie intense una dopo l’altra, specialmente dopo aver usato la foglia del Dao, aveva utilizzato una legge che superava di gran lunga il suo attuale livello di coltivazione. Questo gli aveva prosciugato troppe energie. Ora stava usando il Cristallo Viola per assorbire rapidamente il qi vitale del mondo per recuperare energia. Tuttavia per il momento non sarebbe stato più in grado di controllare la torre dell’Avvento Divino.

Yi Yun era come un bambino che agitava un’enorme ascia quando usava la torre dell’Avvento Divino. Sebbene la potenza fosse immensa, Yi Yun non era ancora in grado di maneggiarla completamente. Ogni volta che attaccava con la pagoda, consumava una quantità enorme di energia.

Ora, metà della pagoda era immersa nel magma e Yi Yun non poteva facilmente richiamarla indietro. Tuttavia, la sua connessione con la torre dell’Avvento Divino era ancora perfetta. Appena avesse recuperato un po’ più di Yuan Qi, sarebbe stato in grado di recuperarla.

Tuttavia, il problema principale era… il Demone Divino dall'Armatura Nera!

Tutti stavano osservando il buco enorme nel terreno. Il suo diametro si estendeva per centinaia di migliaia di metri, e guardando in lontananza, la voragine si estendeva fino all’orizzonte. Attorno ai residui dell’impatto aleggiava un leggero fumo di colore rosso sangue.

Sul fondo del cratere, scorreva magma. La magnifica torre dell’Avvento Divino adesso era per metà sommersa nel magma e solo i piani superiori erano visibili.

Il Demone Divino dall'Armatura Nera era morto?

Tutti trattennero il fiato. Se il Demone Divino dall'Armatura Nera non fosse morto, non sapevano come avrebbero potuto continuare a combattere.

“Bloop!”

Scie di gas emersero dal magma, formando bolle di magma rosso scuro che esplodevano una dopo l’altra.

Il cuore di tutti si strinse mentre fissavano intensamente la superficie della roccia fusa.

Man mano che le bolle aumentavano di numero, diventavano anche sempre più grandi, mentre un’intensa aura assassina cominciava a emergere dal magma.

Tutti ebbero un tuffo al cuore. Il Demone Divino dall'Armatura Nera non era ancora morto?

Yi Yun strinse la presa sulla spada spezzata di puro Yang, mentre i suoi occhi si posavano sul lago di magma come due fasci di luce elettrica.

“Boom!”

Il lago di magma esplose mentre un uomo possente e ricoperto di sangue si lanciò fuori. I suoi muscoli erano lacerati, la sua armatura era crepata. La carne delle sue braccia era maciullata, e si poteva vedere un osso insanguinato nel suo avambraccio. Si poteva dire che non sembrava più umano.

Demone Divino dall'Armatura Nera! Era ancora vivo!?

Al mostro rimaneva un solo occhio, era iniettato di sangue e pieno di un’aura caotica e violenta, mentre scorgeva tutti i presenti. Disse con voce roca: “Morite… Morite… Morirete tutti!”

La gente si disperò. Lo avevano attaccato al costo di perdere un livello di coltivazione, ma era stato inutile contro un nemico del genere. Avevano perso ogni morale.

Il Demone Divino dall'Armatura Nera improvvisamente guardò Jiang Xiaorou.

C’era una traccia di avidità nel suo sguardo.

“Sangue… dammi il tuo sangue!”

Il Demone Divino dall'Armatura Nera tese la mano, dalla quale emergeva l’osso esposto. Voleva afferrare Jiang Xiaorou e prosciugarla del suo sangue per recuperare le forze!

Il Demone Divino dall'Armatura Nera era molto vicino al collasso!

“Muori!”

Vedendo questa scena, Yi Yun gridò. Il suo corpo reale brandiva la spada spezzata di puro Yang, mentre le mille sciabole volanti delle nevi roteavano attorno alla personificazione di Vero Oro Taiyi!

Lui e il suo clone impugnavano rispettivamente armi di spada e sciabola, trasformandosi in scie d’energia gialla e color oro pallido.

Luci di spada e sciabola piovvero dal cielo!

In quel momento, Yi Yun consumò tutta la sua energia e decise di giocarsi il tutto per tutto, rischiando la vita!

“Roaaar!”

Un ruggito furioso, che somigliava a quello di una bestia primordiale, esplose dal petto del Demone Divino dall'Armatura Nera. Non sembrava affatto un suono umano.

Onde sonore terrificanti si irradiarono in tutte le direzioni, mentre il lago di magma esplodeva!

Il Demone Divino dall'Armatura Nera aveva già perso la sua lancia, quindi strinse il pugno e sferrò un colpo contro Yi Yun!

“Uccidere! Uccidere! Uccidere!”

Il Demone Divino dall'Armatura Nera voleva attaccare anche a costo di autodistruggersi!

Anche se era esausto, il potere che stava usando era paragonabile ai suoi affondi con la lancia di prima!

Nessuno avrebbe potuto resistere ad un suo colpo diretto!

In quel momento però Yi Yun rimase risoluto e sembrava non provare alcuna paura!

Boom!

I raggi di luce della spada e della sciabola si scontrarono con il pugno del Demone Divino dall'Armatura Nera!

Il magma iniziò a ribollire mentre il terreno si apriva nuovamente. Un’onda d’urto terrificante si irradiò, lasciando distruzione dietro di sé.

L’enorme contraccolpo causò la frattura delle braccia di Yi Yun!

Crack!

La mano destra di Yi Yun, che teneva la spada, adesso era piegata in un’angolo innaturale. Tuttavia, lo slancio del pugno non diminuì e colpì dritto lo sterno di Yi Yun!

E in quell’istante, la personificazione di Vero Oro Taiyi scattò di fronte a Yi Yun, assorbendo la maggior parte dell’impatto per lui.

Nonostante ciò, lo sterno di Yi Yun si fratturò, danneggiandogli cuore e polmoni. Se non fosse stato per il suo clone, probabilmente sarebbe morto lì sul posto!

Yi Yun fu scaraventato all’indietro sputando una boccata di sangue!

La sua spada aveva sfiorato la fronte del Demone Divino dall'Armatura Nera, mentre la sciabola della personificazione si era conficcata nel cuore del mostro.

L’attacco combinato delle 999 sciabole volanti poteva aver lacerato il corpo gravemente danneggiato del Demone Divino dall'Armatura Nera, ma non era riuscito a penetrarlo del tutto.

Quanto alla spada spezzata di puro Yang, la ferita lasciata dal colpo era ancora più superficiale.

La forza difensiva del cranio del Demone Divino dall'Armatura Nera era molto più alta di quella dei muscoli del suo petto.

“Non puoi uccidermi!”

Il Demone Divino dall'Armatura Nera era in uno stato di frenesia. La sua fronte ora non sanguinava molto, ma stranamente, attorno alla ferita si stava condensando un filo di gas nero, che lentamente penetrò nella ferita…

Quel filo di gas nero sembrava essere ancora più sinistro dell’aura omicida del Demone Divino dall'Armatura Nera…
