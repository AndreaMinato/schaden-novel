---
title: Capitolo 744 - Sigillo Spaziale
pubDate: 2025-02-05T07:55:02.544Z
tags:
  - tmw
---

Capitolo sponsorizzato, ringraziamo Gae!
13 capitoli in coda totali (3 Gae + 10 anonimo? nome non specificato),
0/1 sponsorizzazioni 1 euro a capitolo,
-Schadenfreude

Yi Yun sapeva che il suo colpo finale non sarebbe stato in grado di penetrare le difese del cranio del Demone Divino dall'Armatura Nera, quindi aveva aggiunto l’energia malvagia che controllava con il Cristallo Viola all’attacco.

Questa energia malvagia era entrata nel mare spirituale del Demone Divino dall'Armatura Nera nel momento in cui Yi Yun lo aveva punto!

Da quando Yi Yun era entrato nell’Unione del Dao Celeste e aveva preso il controllo del cadavere di Shentu Nantian, l’energia malvagia era tornata sotto il suo controllo.

L’energia malvagia era esperta nel divorare e possedere anime. All’epoca, aveva divorato l’uomo con la maschera, permettendo a Yi Yun di trasformarlo in un burattino e leggere i suoi ricordi, sventando poi i piani della Luna di Sangue durante le prove della Pietranera.

Allora, l’energia malvagia era cresciuta molto. Nella tomba, Yi Yun aveva usato l’energia malvagia per divorare tutti gli spettri Yin dormienti!

Era stata enormemente potenziata dopo aver divorato così tanti spettri Yin!

Naturalmente, per quanto fosse cresciuta, sarebbe stato assurdo pensare di usarla per divorare il mare dell’anima del Demone Divino dall'Armatura Nera.

Ora però la situazione era diversa. Il Demone Divino dall'Armatura Nera era esausto e il suo mare spirituale aveva raggiunto l’orlo del collasso diverse volte e aveva subìto colpi devastanti.

In quel momento, l’energia malvagia, relativamente debole, fu la goccia che fece traboccare il vaso.

Yi Yun aveva utilizzato la torre dell’Avvento Divino, la personificazione di Vero Oro Taiyi, il Legno Spirituale della Morte e la foglia dell’albero del Dao. Aveva usato ogni mezzo a sua disposizione senza riuscire ad ucciderlo, ma lo aveva spinto sull’orlo del collasso. Alla fine, aveva iniettato l’energia malvagia, esperta nel divorare anime, nel mare spirituale del Demone Divino dall'Armatura Nera!

Yi Yun fu scaraventato all’indietro in maniera incontrollabile. Le sue ossa crepitarono mentre si spezzavano e i suoi muscoli si laceravano, schizzando sangue ovunque!

Yi Yun non poteva più attaccare!

“Muori!” Il Demone Divino dall'Armatura Nera, come un demone impazzito, sollevò il pugno, preparandosi a inseguire il nemico.

Tutti ebbero un tuffo al cuore vedendo questa scena. È finita!

Yi Yun stava volando all’indietro, esausto. E anche se il Demone Divino dall'Armatura Nera sembrasse gravemente ferito, sprigionava ancora un’aura omicida, la differenza di potenza era evidente.

Probabilmente, quel singolo colpo sarebbe bastato per uccidere Yi Yun, che non aveva modo di difendersi!

E dopo di lui, sarebbero stati tutti uccisi!

Disperazione!

Tutti sentirono un’ondata di disperazione invaderli. Oggi forse ci sarebbe stata la fine del mondo?

Proprio mentre tutti sentivano una profonda sensazione di disperazione, il Demone Divino dall'Armatura Nera, che stava volando velocemente verso Yi Yun, improvvisamente tremò, per poi precipitare bruscamente. Per poco non cadde nel lago di magma.

“Ahhhhhh!” Il Demone Divino dall'Armatura Nera improvvisamente urlò.

Si era fermato perché si sentiva scoppiare la testa!

Il Demone Divino dall'Armatura Nera poteva percepire un’energia oscura che si contorceva e nel suo mare dell’anima, lo stava mordendo!

Questa energia stava divorando il potere della sua anima e lo stava usando per rafforzarsi.

Yi Yun!

Che cosa ha fatto!?

Il mare spirituale del Demone Divino dall'Armatura Nera era già sul punto di collassare, ed era solo un caos di frammenti.

Ora, l’energia malvagia si trovava all’interno lo stava facendo agitare ulteriormente.

Il dolore che proveniva dal mare spirituale era mille volte superiore a quello fisico. Nemmeno il Demone Divino dall'Armatura Nera poteva sopportarlo.

“Vattene! Fuori dai piedi!” L’occhio del Demone Divino dall'Armatura Nera era rosso sangue, mentre la sua espressione era sfigurata dal dolore. Cominciò a scuotere il suo pugno a caso, tentando di scacciare l’energia malvagia dal suo mare spirituale. Tuttavia, quell’energia era tenace come un parassita. Sebbene fosse molto più debole del potere della sua anima, era estremamente astuta. Si inoltrò nelle profondità del suo mare spirituale, ci si attaccò e si rifiutò di uscire!

Perfino forti tigri potevano impazzire per via di un parassita estremamente piccolo capace di scavare nei loro cervelli!

“Sparisci! Sparisci! Sparisci!”

Il Demone Divino dall'Armatura Nera ruggì mentre cercava di dissipare l’energia malvagia. Tuttavia, ogni volta che usava il potere, il suo mare spirituale cedeva ancora di più. Di questo passo la sua anima sarebbe collassata, portandolo alla morte prima ancora di riuscire a dissipare l’energia malvagia.

Boom! Boom! Boom!

Lo spazio intorno al Demone Divino dall'Armatura Nera iniziò a lacerarsi, mentre l’energia scatenava una tempesta.

In quel momento, chiunque fosse stato vicino al Demone Divino dall'Armatura Nera sarebbe stato immediatamente ridotto in polvere.

“Cosa sta succedendo al Demone Divino dall'Armatura Nera?”

I guerrieri della razza Umana e della Desolazione avevano visto Yi Yun gravemente ferito e il Demone Divino dall'Armatura Nera che lo inseguiva per ucciderlo. Pensavano di essere tutti spacciati.

Ma ora c’era stato un colpo di scena, il feroce Demone Divino dall'Armatura Nera sembrava caduto in preda ad un dolore lancinante.

“Ha subito un attacco al suo mare spirituale.” Disse il Lord del Santuario dell’Isola.

Era estremamente sensibile in quanto a percezione spirituale. Non sapeva cosa avesse fatto Yi Yun, ma poteva percepire quanto fosse instabile la mente del Demone Divino dall'Armatura Nera.

“Un attacco al suo mare spirituale? Yi Yun ne è capace?”

“La situazione si è ribaltata?”

Tutti trattennero il respiro mentre fissavano intensamente il Demone Divino dall'Armatura Nera. In quel momento, erano già troppo deboli per combattere. Nemmeno Yi Yun e Lin Xintong potevano più lanciare attacchi. Tutto dipendeva dal fatto che il mare spirituale del Demone Divino dall'Armatura Nera collassasse o meno.

Yi Yun riuscì a fermarsi poco lontano. Mentre si teneva in piedi a fatica, i suoi occhi erano fissi sul Demone Divino dall'Armatura Nera. Era davvero troppo debole per continuare a combattere in quel momento. Aveva scommesso tutto sull’energia malvagia.

Improvvisamente, il Demone Divino dall'Armatura Nera alzò la testa in un’agonia estrema. Il suo sguardo ardente si fissò su Yi Yun.

“Tu!”

Poi si lanciò nuovamente verso il giovane, prima di urlare di nuovo per il dolore lancinante.

L’energia malvagia, controllata dal Cristallo Viola di Yi Yun, aveva iniziato a divorare il mare spirituale del Demone Divino dall'Armatura Nera ancora più velocemente.

“Maledizione! Maledizione!”

Il Demone Divino dall'Armatura Nera desiderava fare a pezzi mille pezzi.

Sentiva il suo mare spirituale fosse precipitato nel caos più totale. Ormai non sarebbe riuscito a resistere a lungo.

C’era solo un modo per dissipare l’energia maligna. Sarebbe dovuto entrare in uno stato di sonno profondo.

Solo così avrebbe potuto richiamare un formidabile potere spirituale per riparare lentamente le ferite nella sua anima. Solo allora sarebbe riuscito a divorare l’energia nera.

E questo processo non sarebbe durato molto. Sarebbero bastati solo pochi decenni.

Tuttavia avrebbe perso il contatto con il mondo esterno e la capacità di proteggersi.

A quel punto perfino quelle cosiddette figure leggendarie di quegli insignificanti umani e membri della razza della Desolazione sarebbero riuscite a ucciderlo a poco a poco, per non parlare di Yi Yun.

“E pensare che un gruppo di formiche voglia uccidermi. Illusi!”

Come poteva il Demone Divino dall'Armatura Nera permettere a queste formiche di morderlo a morte, considerando il suo prestigio?

Doveva entrare in uno stato di sonno profondo, ma doveva anche proteggere se stesso.
Non c’era più tempo. Doveva curarsi le ferite immediatamente!

L’energia che gli rimaneva era sufficiente per proteggere il suo corpo dormiente. Se avesse voluto uccidere Yi Yun, se il giovane avesse controllato l’energia malvagia per dargli un contraccolpo, sarebbero potuti morire entrambi!

“Ah!”

Con un ruggito, il Demone Divino dall'Armatura Nera sferrò improvvisamente un pugno.

Nel vuoto, apparirono leggi profonde che si radunarono sulla mano del Demone Divino dall'Armatura Nera.

Una crepa nera si aprì sotto il suo pugno.

Era un’altra dimensione, aperta dal mosto grazie all’uso delle leggi dimensionali dello spazio.
