---
title: Capitolo 746 - Nessuna Via di Fuga
pubDate: 2025-02-10T08:25:45.465Z
tags:
  - tmw
---

Capitolo sponsorizzato, ringraziamo Gae!
11 capitoli in coda totali (1 Gae + 10 anonimo? nome non specificato),
0/1 sponsorizzazioni 1 euro a capitolo,
-Schadenfreude

Finalmente l’apocalisse era finita. Questa battaglia aveva inflitto un duro colpo alla razza umana, a quella della Desolazione… e anche al resto del mondo.

Avevano perso numerosi membri d’élite. Il Sacro Spirito della razza della Desolazione era morto in battaglia, mentre il Ragazzo Pastore, l’ex regina della Desolazione e molte altre figure leggendarie erano in pessime condizioni. Molti erano calati di livello e avrebbero avuto bisogno di molto tempo per recuperare le forze.

La coppia del Santuario dell’Isola era in una situazione simile.

Tuttavia, oltre al dolore, una nube oscura aleggiava su di loro. Sapevano che il momento dell’apocalisse era stato solo rimandato. Il Demone Divino dall’Armatura Nera sarebbe comunque tornato entro vent’anni…

Avevano ancora due decadi di tregua, ma cosa avrebbero potuto fare in così poco tempo?

Crescere un successore capace di resistere al Dio Demone dall’Armatura Nera? Ridicolo.

Squarciare il vuoto per cercare tracce di Yi Yun e del Demone Divino dall’Armatura Nera? Sarebbe stata solo un’illusione.

Sembrava che non potessero fare assolutamente nulla. Tra vent’anni, il Demone Divino dall’Armatura Nera sarebbe tornato nel mondo di Tian Yuan e nelle Divine Lande Selvagge, e una volta che fosse tornato al picco delle sue condizioni, nessuno si sarebbe potuto opporre a lui.

Non avevano un posto dove fuggire, né trucchi da poter usare. Potevano solo attendere la morte.

Se solo Yi Yun e Lin Xintong fossero ancora vivi, se solo fossero riusciti a uccidere il Demone Divino dall’Armatura Nera mentre si trovavano in quella dimensione!

Tuttavia la probabilità che ciò accadesse era estremamente bassa. Sapevano anche che Yi Yun e Lin Xintong non conoscevano le leggi dello spazio.

Le leggi dimensionali dello spazio erano considerate un’eredità dei dodici Cieli Empirei e, data la loro immensa potenza, pochissimi nel mondo di Tian Yuan le conoscevano.

Una volta che il Demone Divino dall’Armatura Nera avesse stabilito le leggi delle dimensioni spaziali per aprire un’altra dimensione, Yi Yun e Lin Xintong probabilmente sarebbero stati intrappolati in un labirinto dimensionale senza alcuna possibilità di uscirne.

“Yun’er…” Jiang Xiaorou sospirò.

Anche se credeva fermamente che Yi Yun sarebbe tornato, nel profondo del suo cuore era comunque estremamente preoccupata.

Si chiedeva come stesse Yi Yun, dopo essere stato sigillato in quella dimensione alternativa…

…

In quel momento, in un’altra dimensione fioca, forze dimensionali si deformarono all’improvviso all’arrivo di Yi Yun e di Lin Xintong.

I due si stavano preparando a lottare contro il Demone Divino dall’Armatura Nera fino alla morte, eppure un lampo passò di fronte ai loro occhi e si erano ritrovati ad aver attraversato una distanza immensa in un attimo di secondo. Poi erano apparsi in questo mondo silenzioso dove non c’era nessuna traccia del nemico.

Yi Yun rimase in allerta. Radunò le poche forze che gli rimanevano per prepararsi a qualsiasi situazione imprevista, ma in questo spazio vuoto non c’era nulla di insolito. Non riusciva nemmeno a percepire la presenza di qi vitale del mondo e non poteva estendere la sua percezione attorno.

Yi Yun aggrottò le sopracciglia mentre rifletteva sulle parole del Demone Divino dall’Armatura Nera. Non conosceva molto di quella lingua, ma interpretando le trasmissioni della mente del Dio Demone, aveva intuito a grandi linee le sue intenzioni.

Sembrava che il mostro avesse intenzione di sigillarli in questa dimensione.

“Diamo un’occhiata in giro.”

Yi Yun e Lin Xintong si librarono nel vuoto, esplorando lentamente i confini di quello spazio. Era un’area confinata ed erano circondati da barriere spaziali che assomigliavano a tende sospese tra il cielo e la terra.

Le barriere nere erano spesse e scure, simili ad un groviglio caotico. La loro percezione non riusciva a penetrarle e solo sfiorarle dava la sensazione di essere entrati in un labirinto spaziale intricato e confuso.

La loro percezione diventava sempre più debole e, se si fosse spinta troppo oltre, avrebbero finito con il perderla completamente, senza alcuna possibilità di recuperarla.

Questo sigillo dimensionale… era davvero strano!

Yi Yun fece un respiro profondo. Il Demone Divino dall’Armatura Nera aveva utilizzato le leggi delle dimensioni spaziali per creare confini e aveva costruito un labirinto dimensionale all’esterno. Lo aveva fatto per rinchiudere completamente lui e Lin Xintong. A meno che non fossero esperti nelle leggi delle dimensioni spaziali, non avrebbero avuto alcuna possibilità di fuga.

“Sembra che sia determinato a sigillarci qui dentro. In futuro, quando avrà recuperato tutte le sue forze, allora ci ucciderà.” Disse piano Lin Xintong. Anche se era in una situazione critica, non sembrava affatto spaventata. Non si pentiva di aver ignorato ogni conseguenza e di essere entrata in quello spazio sigillato con Yi Yun. Non aveva nemmeno menzionato la questione, figuriamoci parlare di rimpianto. Per lei era stata una scelta del tutto naturale.

Vedendo la sua espressione tranquilla, Yi Yun si sentì in colpa. “Xintong, non avresti mai dovuto essere sigillata qui con me.”

Lin Xintong scosse leggermente la testa.

“Non sarei riuscita a pensare a dei metodi per liberarti, così tanto vale stare insieme a te. Così, qualunque cosa accada, la affronteremo insieme." Disse con tranquillità Lin Xintong.

Il tono della sua voce rimase naturale, come se per lei non fosse affatto un grande sacrificio. Era semplicemente una scelta spontanea.

Yi Yun si sentì profondamente toccato e strinse silenziosamente la mano di Lin Xintong.

In quel momento, sentirla pronunciare quelle parole con tanta calma gli trasmise un calore ardente e passione.

Quel sentimento sincero, vissuto nella semplicità, mentre affrontavano insieme quel momento difficile, mano nella mano, era ancora più prezioso.

"Non possiamo restare intrappolati qui!"

Disse con solennità Yi Yun facendo un respiro profondo. Lo stava dicendo per Lin Xintong, ma anche per se stesso.

"Il Demone Divino dall’Armatura Nera starà dormendo in un’altra dimensione. Se… riuscissimo a trovarlo…"

Lo spazio in cui si trovavano Yi Yun e Lin Xintong non era particolarmente vasto. Inoltre, era completamente privo di qi vitale.

In quello spazio, nessuno dei due poteva guarire dalle ferite, né coltivare. Era come attendere semplicemente la morte.

Dovevano fuggire o trovare il Demone Divino dall’Armatura Nera.

Anche se erano stati sigillati in un vuoto indipendente, il legame di Yi Yun con l'energia maligna non si era spezzato.

Poteva percepirne lievemente la posizione, ma c’erano strati di barriere dimensionali a separarli.

Yi Yun avvertiva che l'energia maligna era stata in qualche modo soppressa dal Demone Divino dall’Armatura Nera. Era stata sigillata in un angolo del mare spirituale del mostro, impedendole di divorare ulteriormente la sua anima.

Nel frattempo, il mare spirituale del Dio Demone era caduto in uno stato di silenzio, segno che era in un sonno profondo. Durante questo letargo, le ferite del suo mare spirituale si sarebbero lentamente rimarginate. Una volta che si fosse svegliato, l'energia maligna non solo avrebbe fallito, ma sarebbe stata invece assorbita dal mostro, rafforzandolo ulteriormente.

Il Demone Divino dall’Armatura Nera, immerso nel suo sonno profondo, era completamente indifeso. Questa era la migliore occasione per ucciderlo!

Ma prima di tutto… bisognava trovarlo!

Yi Yun guardò la barriera dimensionale nera. Senza qi vitale del mondo, non poteva guarire e sarebbe rimasto in un costante stato di debolezza. Inoltre, non conosceva le leggi dimensionali dello spazio, quindi, anche se poteva percepire vagamente la posizione del mostro attraverso l'energia maligna, non poteva fare nulla.

Se avesse avuto con sé la torre dell’Avvento Divino, avrebbe potuto concentrarvi tutta la sua forza e sfruttare il suo immenso potere per sfondare le barriere.

Tuttavia l’artefatto era rimasto fuori da questa dimensione. E anche se l'avesse avuta con sé, nelle sue attuali condizioni di estrema debolezza e privo di qualsiasi qi vitale del mondo, non sarebbe stato in grado di controllarla.

Tra vent’anni, quando il Demone Divino dall’Armatura Nera si sarebbe risvegliato, non solo loro sarebbero morti, ma anche Jiang Xiaorou, la razza della Desolazione, la famiglia Lin… tutti sarebbero stati massacrati e annientati.

Venti anni… Doveva sfruttare quei vent’anni nel miglior modo possibile!

Non aveva alcuna via di fuga, poteva solo andare avanti. Doveva assolutamente trovare una soluzione!
