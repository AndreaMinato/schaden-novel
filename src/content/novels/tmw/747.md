---
title: Capitolo 747 - La Luce in mezzo all’Oscurità
pubDate: 2025-02-10T08:26:07.849Z
tags:
  - tmw
---


Capitolo regolare,
11 capitoli in coda totali (1 Gae + 10 anonimo? nome non specificato),
0/1 sponsorizzazioni 1 euro a capitolo,
-Schadenfreude

"Dovrebbe essere profondamente addormentato e non potrebbe esistere. Finché lo troveremo, potremo ucciderlo!”

Yi Yun strinse più forte la mano di Lin Xintong. Anche se sembrava che si trovassero in una situazione disperata, dovevano solo analizzare attentamente la situazione.

Prima di tutto dovevano comprendere le leggi dimensionali dello spazio! Secondo, dovevano recuperare la loro forza e sarebbe stato meglio se fossero riusciti ad avanzare di livello, in modo da controllare energia più potente. Così sarebbero stati in grado di dominare le leggi dello spazio e spaccare le barriere!

Non c’era nessuno disponibile a guidarli. Senza eredità da cui imparare, come potevano ottenere intuizioni nomologiche da soli? Era impossibile.

Per quanto riguardava il secondo punto,questa diensione era priva di qi vitale. Mangiare pillole o reliquie avrebbe restituito qi vitale impuro, rendendo loro difficile tornare al picco delle loro forze. E tentare di avanzare di livello in quelle condizioni sarebbe stato ancora più impossibile.

Mentre Yi Yun rifletteva sulle possibili opzioni, Lin Xintong si avvicinò alla barriera spaziale. Fissò intensamente le correnti d’energia e ne analizzò lentamente i misteri.

Cercare di ottenere ispirazioni studiando la barriera e il suo flusso d’energia sarebbe stato estremamente arduo. Richiedeva una percezione straordinaria.

Anche se Lin Xintong aveva una percezione notevole, le mancavano fondamenta. I suoi orizzonti erano limitati in confronto ai talenti dei dodici Cieli Empirei. Se geni simili non potevano ottenere ispirazioni sulle leggi dimensionali guardando una barriera spaziale, sarebbe stato ancora più difficile per lei riuscirci.

Ma anche così, Lin Xintong tentò senza esitare di studiare la fredda barriera spaziale. Si concentrò intensamente con grande meticolosità.

Lin Xintong raramente esprimeva a parole i suoi sentimenti o le sue intenzioni. Invece affrontava ogni ostacolo insieme a Yi Yun come se fosse una cosa naturale. Non le era mai mancato il coraggio di brandire la sua spada per superare le difficoltà con lui.

Proprio come dieci anni fa, quando Lin Xintong era stata considerata spacciata a causa dei suoi meridiani Yin naturali. Nonostante nessuno conoscesse modi per ricollegarli, aveva comunque lottato silenziosamente contro il fato, senza mai arrendersi.

Lin Xintong stese la mano e toccò con delicatezza la barriera dimensionale spaziale nera. Mentre le sue dita sottili la sfioravano, cominciarono ad apparire delle increspature, come se fosse la superficie di uno specchio d’acqua.

Su queste onde, poteva vedere numerosi simboli che scintillavano.

Questi simboli avevano formato un sigillo. Era il sigillo lasciato dal Demone Divino dall’Armatura Nera.

Questo significava che, se Yi Yun e Lin Xintong fossero voluti uscire da questo spazio indipendente, non solo avrebbero dovuto acquisire intuizioni sulle leggi dimensionali dello spazio e distruggere la barriera, ma avrebbero anche dovuto sciogliere il sigillo lasciato dal mostro.

Difficile! Difficile! Difficile!

Yi Yun sospirò piano mentre fissava assorto la tenda cupa. Vedeva solo nero.

Tuttavia il Cristallo Viola iniziò ad attivarsi proprio in quel momento, permettendogli di vedere correnti d’energia; sembravano catene che si intrecciavano l’una con l’altra.

La visuale del Cristallo Viola gli permetteva di scorgere l’origine dell’energia. Nella tomba della sciabola ad esempio Yi Yun era riuscito ad ottenere ispirazioni in questo modo.

Stava succedendo di nuovo qui.

Anche se le leggi dimensionali dello spazio erano estremamente astruse, le traiettorie dell’energia spaziale erano ben chiare sotto la visuale del Cristallo Viola.

Tuttavia poterle vedere nettamente non significava essere in grado di comprenderle.

Le parole nella tomba della sciabola facevano parte di un’eredità, così poterle vedere avrebbe portato a comprenderne i princìpi. Era come creare la replica di una chiave, una volta vista chiaramente, la si poteva riprodurre.

Ma le energie spaziali contenute nella barriera erano le leggi del Dao Celeste più primitive. Provare a comprendere la sua versione del Dao era come guardare una serratura. Prima avrebbe dovuto comprendere i princìpi dietro l’apertura prima di considerare di creare una chiave. Era cento volte più difficile.

Yi Yun inoltre non sapeva nulla di queste leggi, né aveva modo di impararli.

Yi Yun inghiottì una reliquia di grado superiore di fronte alla barriera spaziale e si sedette. Mentre fissava intentamente la tenda nera, l’energia spaziale grigia assomigliava a delle increspature ai suoi occhi. Le loro traiettorie sembravano perfette e armoniose, contenevano un fascino misterioso.

Cercare ispirazioni era un processo tedioso e solitario, specialmente quando si trattava di comprendere un Dao così misterioso come quello delle leggi dimensionali dello spazio. Era ancora più astruso.

Esistevano 3000 Grandi Dao nelle arti marziali e costituivano un’ampia varietà. I guerrieri di solito sarebbero riusciti ad ottenere ispirazioni su un numero molto limitato di essi nell’arco delle loro vite.

Questi Dao erano di gradi diversi.

Quello di livello più elevato era il Grande Dao delle Origini.

Ne esistevano pochissimi tipi, superavano ogni altra legge, ed erano i più difficili da comprendere e da padroneggiare.

Oltre alla difficoltà di fare progressi mentre si meditava sul Grande Dao delle Origini, era quasi impossibile trovare manuali o eredità che lo descrivessero. Ogni eredità al riguardo era un raro tesoro!

Ad esempio, il “Dao del Caos” rientrava in questa categoria!

I Grandi Dao della Supremazia erano di un livello inferiori e il Dao dello Yin e dello Yang che Yi Yun e Lin Xintong coltivavano ne era un esempio.

Lo stesso valeva per il Dao dimensionale dello spazio che stavano cercando di comprendere, il Dao del Tempo, della Vita e della Morte e il Dao Immortale.

Cercare di ottenere indipendentemente ispirazioni riguardo ad un Grande Dao della Supremazia era estremamente difficile.

Nemmeno Yi Yun sapeva quanto sarebbe potuto progredire. Spesso rimanere bloccati durante il processo di comprensione sarebbe significato perdere più di dieci anni di tempo.

Yi Yun invece era impegnato in una corsa contro il tempo, c’era in gioco la sua vita.

E in quel momento Yi Yun si rese conto che c’era un puntino di luce sul suo corpo.

Sembrava un gioiello luminoso nella notte mentre scintillava.

Oh?

Yi Yun capì cos’era. Stese una mano e il puntino lucente atterrò sul suo palmo.

La foglia del Dao!

Questa foglia del Dao aveva bloccato il colpo del Demone Divino dall’Armatura Nera, salvandogli la vita.

Anche se il suo attacco era stato estremamente potente, non era nulla in confronto alla Foglia del Dao. Non era riuscito a lasciare nemmeno un segno.

Era solo naturale, ma ciò che aveva sorpreso Yi Yun era che la Foglia del Dao potesse emettere una luce così brillante nonostante non ci fossero fluttuazioni di qi vitale in quest’altra dimensione isolata. Stava espirando energia dell’Origine e non si sapeva da dove provenisse questa forza.

Anche se erano in una dimensione separata, non potevano essere isolati dal Dao. L’esistenza stessa di questo spazio era parte del Dao.

Yi Yun guardò la foglia del Dao. Poteva vedere la sua luce scintillante solo attraverso la visuale del Cristallo Viola. I motivi runici del Dao formavano delle venature nella foglia e l’energia scorreva attraverso di esse come sangue.

L’Albero del Dao nato dal Caos incarnava i 3000 Grandi Dao e comprendeva anche il Dao del Caos.

Naturalmente questo includeva anche il Grande Dao della Supremazia, Dao dimensionale dello spazio e dello Ying-Yang inclusi. Era diventato parte dei motivi runici della Foglia del Dao!

Yi Yun fece un respiro profondo mentre il suo sguardo scintillava in modo strano.

“Non molto tempo fa, ti sei separata dall’Albero del Dao per seguirmi. Non ti deluderò! Mi dispiace per aver quasi perso la fiducia.”

Yi Yun strinse la Foglia del Dao. In effetti non aveva eredità riguardo allo spazio, ma la foglia accomodava i 3000 Grandi Dao. Era una delle fonti del Dao Celeste ed era l’equivalente del possedere la migliore eredità riguardo alle leggi dimensionali dello spazio!

Perché avrebbe perso la sua sicurezza allora?

Nel palazzo della spada di Puro Yang, Yi Yun si era seduto silenziosamente sotto l’Albero del Dao, ottenendo ispirazioni sul Dao del Declino. Un Dao del Declino che proveniva da un Albero del Dao del Caos!

Adesso era sicuro di poter ottenere ispirazioni riguardo al Dao dimensionale dello spazio!
