---
title: Capitolo 75 - Sangue di Cane in Faccia
pubDate: 2023-07-21T14:09:48.030Z
tags:
    - tmw
---


“Cosa… cosa vuoi fare?” Vedendo che Yi Yun si stava avvicinando, Lian Cuihua urlò: “Piccolo ba***rdo, hai contratto una pestilenza, hai intenzione di passarla a tutti?” Lian Cuihua non era da sottovalutare. Vedendo che Yi Yun era diventato così terrificante, aveva pensato velocemente ad un espediente per aizzare la folla.

“Compagni, questo piccolo ba***rdo dev’essere stato posseduto prima di morire, altrimenti non sarebbe così potente. Vi siete dimenticati che era posseduto? Esatto!” A Lian Cuihua venne un’idea e presto si fece largo tra la folla.

“Spostatevi, levatevi dalle palle!”

Corse via e tornò con un secchio di legno in mano.

Guardando Yi Yun, rivelò un sorriso insidioso.

“Piccolo ba***do, puoi essere così compiaciuto perché ti ho lasciato stare. Solo perché sei stato posseduto da qualche sporca entità, ti renderebbe invincibile? Guarda come ti ucciderò!” Dicendo questo, Lian Cuihua lanciò il contenuto del secchio verso Yi Yun!

Dentro il secchio c’era del liquido rosso puzzolente.

Era sangue di cane!

Prima dello scontro, i membri del campo dei guerrieri aveva macellato due cani da caccia e aveva preparato un banchetto.

La gente delle lande selvagge della Nuvola credeva che il sangue di cane potesse esorcizzare gli spiriti maligni.

Gli spiriti non avrebbero potuto sopportare di vedere il sangue di cane e, se ci fossero entrati in contatto, si sarebbero sciolti.

Una frase cinese “sangue di cane in faccia” aveva un significato simile. Una persona insultata al punto da ricevere una secchiata di sangue di cane in faccia si sarebbe comportata come un posseduto esorcizzato, sarebbe rimasto immobile e senza parole.

Lian Cuihua credeva davvero che Yi Yun fosse stato posseduto visto che aveva potuto malmenare Zhao Tiezhu, così finché fosse stato ricoperto di sangue di cane, gli spiriti malvagi sarebbero bruciati via, lasciando un pulcino come Yi Yun che sarebbe stato impotente contro di lei.

Lian Cuihua non vedeva l’ora di tagliargli gli arti e appenderlo a bruciare. Finché l’avesse accusato di essere posseduto, sarebbe stato facile incoraggiare la folla a metterlo al rogo.

La gente esclamò vedendo il secchio di sangue.

In quel momento lo sguardo di Yi Yun brillò con intento omicida.

Normalmente non si sarebbe disturbato ad attaccare una donna come Lian Cuihua che non conosceva le arti marziali, ma in passato la strega aveva attaccato Jiang Xiaorou.

Inoltre ora sapeva quanto era feroce.

Alcune persone erano velenose fino all’osso e avrebbero causato dolore agli altri, donne o uomini, che sapessero le arti marziali o no.

“Peng!”

Risuonò un forte crepitio. Yi Yun non si era mosso che il secchio di sangue di cane era già esploso di fronte ai suoi occhi!

Anche se il sangue schizzò ovunque, non cadde nemmeno una goccia su Yì di lui..

Invece fu Lian Cuihua ad esserne ricoperta!

“Ah!”

La donna strillò. I suoi capelli erano spariti e continuava ad urlare: “Mostro, bestiaccia, maledetto! Ke ke ke…”

Lian Cuihua non riuscì a dire altro perché Yi Yun l’aveva presa al collo!

La lingua di Lian Cuihua penzolò fuori dalla sua bocca e i suoi occhi rotolarono all’indietro mentre i suoi arti si contorcevano.

“Aiuto… aiuto…” L’istinto di sopravvivenza le permisero a stento di dire queste parole.

In quel momento la folla attorno si era ritirata con spavento.

Non osarono attaccare Yi Yun. La gente comune delle vaste lande selvagge di solito maltrattava il debole e temeva il forte, e aveva anche una forte inclinazione al servilismo. Di fronte ad un esperto, avrebbe ubbidito istintivamente, mentre davanti ad un debole avrebbe mostrato il loro lato malvagio, trasformandosi in mostri. Questo era stato reso evidente dall’attacco della folla contro Jiang Xiaorou.

Lian Cuihua finalmente si spaventò. Quando guardò Yi Yun, i suoi occhi erano pieni di paura.

Non capiva ancora come il ragazzo fosse diventato così forte all’improvviso. Sembrava che non fosse stato posseduto… perché una persona posseduta non sarebbe riuscita ad evitare il sangue di cane. Un posseduto che vedeva sangue di cane sarebbe rimasto congelato sul posto come un topo di fronte ad un gatto.

“Tu… vuoi… picchiare una donna? Ke ke… ke ke…” Lian Cuihua trovò difficile aprire la bocca e la sua voce tremò.

Yi Yun rise: “Non picchierei mai una donna.”

Dicendo questo, Yi Yun allentò lievemente la presa.

Lian Cuihua riuscì a tirare un sospiro di sollievo e radunò un po’ di coraggio: “Presto lasciami andare e chiedi perdono al giovane maestro Lian, potrebbe ancora lasciarti andare. Puoi essere diventato forte, ma puoi sconfiggere il giovane maestro Lian?”

Lian Chengyu era come un dio per il clan tribale.

Aveva un’autorità assoluta su di loro!

In questi giorni, grazie alla propaganda di Lian Cuihua, la gente aveva saputo dei vari stadi prima del Sangue Viola; in passato Lian Chengyu era stato al picco del quinto livello del Sangue Mortale e Zhao Tiezhu era al primo livello, il divario tra i due era enorme quanto quello tra il cielo e la terra.

Anche se Lian Cuihua temeva Yi Yun, si ricordò di essere al servizio di Lian Chengyu, con lui a sostenerla, c’era bisogno di aver paura di questa piccola canaglia?

Se Lian Chengyu fosse intervenuto, avrebbe distrutto facilmente Yi Yun.

Pensando a questo, la donna divenne più coraggiosa. Pensava che Yi Yun avesse allentato la presa perché era rinsavito.

“Vai ad inginocchiarti di fronte al giovane maestro Lian e ammetti i tuoi errori, altrimenti ti spellerà vivo. Credi di essere così potente solo perché hai sconfitto quel perdente di Zhao Tiezhu? Zhao Tiezhu è un verme in confronto al giovane maestro Lian. E tu sei solo un verme un po’ più grande!”

Gridò Lian Cuihua, pensando di poter spaventare Yi Yun. Tuttavia credeva sul serio a tutto quello che stava dicendo, perché Lian Chengyu per lei era un guerriero dal Sangue Viola dalla forza indescrivibile!

Per quanto riguardava il perdente, Zhao Tiezhu, che non poteva battere un bambino, tanto valeva che morisse. Lian Cuihua non avrebbe perso tempo a ricordare i vecchi i tempi con un invalido.

Sentendo queste minacce, Yi Yun si limitò a ridere e le diede uno schiaffo improvviso.

“Pa!”

Lian Cuihua fu scaraventata via dal colpo.

Rotolò per tre volte e mezzo per poi cadere pesantemente a terra, stava vedendo le stelle!

Lian Cuihua era rimasta stordita dalle percosse. Sputò sangue dalla bocca come un pesce schiacciato.

Si dimenò un po’ e con una mano tremante si toccò la guancia sinistra. La trovò completamente deformata, una poltiglia!

Sentì qualcosa nella bocca e, con uno sputo, uscirono fuori più di dieci denti macchiati di sangue.

La parte sinistra dei suoi denti era stata spaccata da Yi Yun!

“Uh… Uh…” Lian Cuihua sembrò sul punto di dire qualcosa, ma la sua lingua era stata distrutta e la sua faccia era stata deformata; non poteva dire una sola parola. Anche mentre guardava Yi Yun, il suo sguardo si appannava e le sue pupille si dilatavano.

Mosse le labbra con grande difficoltà, emettendo un suono distorto. La sua voce era cambiata. Ma Yi Yun poteva ancora capirla. Se aveva indovinato, Lian Cuihua aveva questionato il fatto che non picchiasse mai le donne.

“Ho detto così?” Ribatté Yi Yun. Lian Cuihua batté a stento le palpebre.

Yi Yun si sfregò le mani e disse: “Oh… Era riferito al passato. In futuro picchierò chiunque lo meriti.”

Non gli importava che Lian Cuihua l’avesse rimproverato, ma non avrebbe mai dovuto maltrattare Jiang Xiaorou.

Yi Yun aveva difficoltà ad immaginare come Jiang Xiaorou fosse riuscita a sopravvivere il giorno in cui aveva ricevuto notizie della sua scomparsa e quando era stata assediata dal gruppo con sterco di mucca.

In questo mondo strano, Jiang Xiaorou era la sua parente più stretta. Non avrebbe permesso a nessuno di farle del male.

Proprio mentre Yi Yun finì di parlare, Lian Cuihua sputò una boccata di sangue e svenne.



