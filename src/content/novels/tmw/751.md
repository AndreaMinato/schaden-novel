---
title: Capitolo 751 - Il corpo del Sacro Spirito
pubDate: 2025-02-11T15:10:49.043Z
tags:
  - tmw
---



Capitolo sponsorizzato, ringraziamo Anonimo!
9 capitoli in coda totali (9 anonimo? nome non specificato),
0/1 sponsorizzazioni 1 euro a capitolo,
-Schadenfreude

Quando Jiang Xiaorou uscì fuori dal palazzo, vide una nube nera coprire le sconfinate paludi e le montagne collassate.

Un uomo vestito di nero galleggiava in alto nel cielo e dietro di lui c’erano alcuni dei suoi seguaci.

L’intruso emanava un’aura davvero gelida. Dopo la sua comparsa, sembrava che il cielo si fosse rabbuiato e un’energia appiccicosa permeava il vuoto. Derivava dalle leggi dell’Oscurità!

“Chi è?”

Jiang Xiaorou rimase sbalordita e provò un profondo senso di inquietudine. E in quel momento, l’ex regina della Desolazione, il Ragazzo Pastore e molti dei loro esperti erano accorsi frettolosamente.

Ebbero un tuffo al cuore vedendo l’uomo vestito di nero a mezz’aria.

L’ex regina della Desolazione stava volando in alto nel cielo e, quando vide l’intruso, poté intuire vagamente il suo livello di coltivazione. Era al picco delle fasi intermedi dell’Ascensione Celeste, si stava perfino avvicinando alle fasi avanzate!

Nell’intero mondo Tian Yuan, incluse le Divine Lande Selvagge dove risiedeva la razza della Desolazione, erano pochissimi gli esperti che avevano raggiunto lo stadio dell’Ascensione Celeste. E la maggior parte di loro era nelle fasi iniziali. Ad esempio la coppia del Santuario dell’Isola erano solo al picco delle fasi iniziali. Quando attaccavano insieme, combinando le forze, avevano una forza offensiva pari a quella delle fasi intermedie dell’Ascensione Celeste.

Ma esisteva un solo esperto nelle fasi intermedie, il Sovrano del Vespro!

Era l’esperto più potente del mondo Tian Yuan, così anche se l’ex regina della Desolazione non l’aveva mai incontrato, sapeva che aveva l’aspetto di un vecchio. Non somigliava all’uomo di mezz’età di fronte a lei.

Tuttavia il fatto che fossero diversi non significava che non fossero la stessa persona, specialmente considerando che quest’uomo di mezz’età coltivava lo stesso tipo di legge del Sovrano del Vespro, quella dell’Oscurità!

“Sei il Sovrano del Vespro?”

L’ex regina della Desolazione mostrò un’espressione fredda. Durante la battaglia tra le montagne remote, sia gli esseri umani che i membri della razza della Desolazione avevano pagato un caro prezzo. Molti dei loro esperti avevano bruciato la loro forza vitale, perdendo livelli di coltivazione o morendo in battaglia.

Eppure il Sovrano del Vespro non si era mai fatto vivo. Dato che era l’unico guerriero nelle fasi intermedie dell’Ascensione Celeste, doveva essersi accorto dell’intensa battaglia tra le montagne remote. Tuttavia non solo non era apparso, ma ora li stava attaccando dopo che la calamità era stata rimandata temporaneamente.

Doveva avere intenzioni malvagie. L’ex regina della Desolazione ripensò al furto della torre dell’Avvento Divino avvenuto più di dieci giorni fa. Questo la fece incupire.

“Sei stato tu a rubare la torre dell’Avvento Divino?!”


Non molti in questo mondo avrebbero potuto uccidere all’istante un Anziano all’Apertura Yuan e contare sulla propria velocità per sfuggire all’inseguimento di un gruppo di guerrieri umani e della razza della Desolazione. Il Sovrano del Vespro era altamente sospetto!

“Ahahah! Sua maestà, per favore non mi accusi ingiustamente. Dopo che il Demone Divino dall’Armatura Nera è apparso, sono andato in isolamento sperando di poter avanzare di livello, in modo da poter aiutarvi a salvare questo mondo. Sfortunatamente… dopo che sono uscito dal mio isolamento, ho sentito che il Demone Divino dall’Armatura Nera è stato respinto da Yi Yun e da voi altri guerrieri, e ora il Demone Divino si è sigillato in un’altra dimensione. È stato un peccato perdermi la battaglia tra le montagne remote!”

“Sono anche rimasto impressionato dalla dimostrazione di abilità del signorino Yi durante lo scontro. Sarei contento di proteggere la torre dell’Avvento Divino lasciata da lui, così come potrei rubarla?” Disse con tono convincente il Sovrano del Vespro.

La battaglia di Yi Yun contro il mostro aveva salvato temporaneamente il mondo Tian Yuan e le Divine Lande Selvagge. Ora molti clan erano tornati nei loro territori. I leggendari esperti che avevano assistito personalmente allo scontro lodavano Yi Yun, sopratutto la coppia del Santuario dell’Isola. Così Yi Yun ora godeva di un enorme prestigio.

Anche se il Sovrano del Vespro era considerato il guerriero più potente nel continente, non osava ammettere apertamente di aver rubato la pagoda.

Finché si fosse rifiutato di ammetterlo, non importava quanti sospetti avrebbe destato, sarebbe stato inutile.

“Questa persona spregevole.”

L’ex regina della Desolazione si infuriò. Il Sovrano del Vespro era troppo spudorato.

“Sei venuto qui oggi ad attaccare il nostro altare divino delle ossa. È una dichiarazione di guerra contro di noi?”


Sotto il Sovrano del Vespro c’era l’altare.

L’altare divino delle ossa era un tesoro importante per la loro razza. Quando Jiang Xiaorou si era inginocchiata davanti ad esso, aveva risvegliato la sua antica stirpe e in seguito aveva anche ottenuto il riconoscimento del Sacro Spirito.

Ora il quartier generale della razza della Desolazione era stato spostato tra le montagne remote e così naturalmente anche l’altare divino delle ossa.

Poco tempo fa il Sovrano del Vespro aveva attaccato l’altare, attivandone le formazioni. Questo aveva anche allertato le figure leggendarie della razza della Desolazione, che erano accorse qui.

“Ahahah! Sua maestà, cosa sta dicendo? Perché dichiararei guerra contro la razza della Desolazione? Di fronte ad una calamità, dovremmo restare uniti contro il Demone Divino dall’Armatura Nera.”

“Sono venuto qui oggi perché ho un’antica ricetta della Desolazione. Produrrebbe una reliquia mistica che potrebbe aiutarmi ad avanzare di livello. Tuttavia i materiali necessari per raffinarla sono estremamente rari. Non sarebbe sufficiente nemmeno uccidere un po’ di Veri Spiriti Primordiali in tutte le Divine Lande Selvagge, così sono venuto qui per il corpo del Sacro Spirito. Non mi sarei mai aspettato che aveste sepolto il suo corpo sotto l’altare divino delle ossa. Volevo solo prenderlo in prestito per raffinare un calderone di reliquie, ma non mi aspettavo che ci fosse una formazione protettiva, così l’ho attivata inavvertitamente. Mi dispiace per avervi disturbato.”

Mentre parlava, il Sovrano del Vespro mostrò i suoi rispetti, come se avesse commesso un’insignificante disattenzione.

Queste parole però fecero infuriare subito la razza della Desolazione.

Il corpo del Sacro Spirito! Il Sovrano del Vespro aveva osato prendere di mira il corpo del Sacro Spirito!

Il Sacro Spirito rappresentava una religione. Li aveva protetti per decine di milioni di anni ed era praticamente una divinità per loro.

Se non fosse stato per il Sacro Spirito nel quartier generale, sarebbero stati annientati tutti diversi mesi fa.

E in seguito, tra le montagne remote, il Sacro Spirito aveva bruciato il suo ultimo briciolo di vitalità, morendo in battaglia per la razza della Desolazione. Era stato sepolto sotto l’altare divino delle ossa, ma ora un umano voleva usare il suo corpo per raffinare reliquie!

Come potevano tollerarlo?

Immediatamente intento omicida prese di mira il Sovrano del Vespro. L’atmosfera divenne tesa e molti guerrieri della razza della Desolazione avevano già la tentazione di attaccarlo.

Il Sovrano del Vespro scosse la testa, come se fosse in imbarazzo.

Disse: “Siete tutti coltivatori. Tra vent’anni il Demone Divino dall’Armatura Nera tornerà, eppure volete uccidermi? È davvero deludente per me.”

“Yi Yun e Lin Xintong sono già morti. Avete bruciato la vostra essenza di sangue e avete perso livelli di coltivazione. Non avete modo di resistere al Demone Divino dall’Armatura Nera. Chi lo affronterà in battaglia tra vent’anni?”

“Allora, il Sacro Spirito della vostra onorabile razza ha bruciato la sua forza vitale per colpire il Demone Divino dall’Armatura Nera. È stata un sacrificio onorabile e senza dubbio ha cercato di salvarvi e uccidere il mostro. Sfortunatamente il Demone Divino dall’Armatura Nera è ancora vivo, mentre Yi Yun e Lin Xintong hanno fallito.”

“Credo che se il Sacro Spirito ci stesse guardando dall’aldilà, vorrebbe potervi dare l’ultimo briciolo di speranza. Sono sicuro che sarebbe disposto a sacrificare il suo corpo per permettervi di affrontare il Demone Divino dall’Armatura Nera. Adesso sono io il più forte guerriero al mondo. Se facessi dei progressi, forse potrei guidarvi tutti ad uccidere il mostro e a permettervi di sopravvivere.”
