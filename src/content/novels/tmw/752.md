---
title: Capitolo 752 - Dono
pubDate: 2025-02-11T15:11:11.087Z
tags:
  - tmw
---


Capitolo sponsorizzato, ringraziamo un generoso Anonimo!
8 capitoli in coda totali (8 anonimo? nome non specificato),
0/1 sponsorizzazioni 1 euro a capitolo,
-Schadenfreude

Le leggendarie figure della razza della Desolazione non avrebbero mai pensato che una persona potesse essere così spudorata. Il Sovrano del Vespro aveva fallito nel tentativo di rubare il corpo del Sacro Spirito e, di conseguenza, aveva attivato le formazioni dell’Altare Divino delle Ossa. Eppure, se ne stava lì con estrema arroganza, come se avesse ragione lui ed era arrivato perfino a rimproverarli.

Sembrava quasi che il Sovrano del Vespro stesse agendo per il bene di ogni forma di vita al mondo nonostante l’egoismo della razza della Desolazione.

Le leggendarie figure della razza della Desolazione furono tentate di attaccarlo, ma in quel momento una voce chiara risuonò tra le nubi oscure.

"Yun’er non morirà." Jiang Xiaorou, con il suo bastone d’osso in mano, era davanti al palazzo. Mentre il vento gelido soffiava, il vestito rosso di Jiang Xiaorou svolazzava nell’aria, creando un netto contrasto con il cielo cupo.

Il Sovrano del Vespro rimase leggermente sorpreso e si voltò a guardare la giovane.

"Ti conosco. Sei la sorella della razza della Desolazione di Yi Yun, giusto? Comprendo il desiderio nel tuo cuore, ma purtroppo..." Il Sovrano del Vespro scosse la testa. "Hai passato poco tempo a coltivare le arti marziali, quindi il tuo punto di vista è limitato. Non puoi comprendere le terrificanti complessità del labirinto dimensionale creato dal Demone Divino dall’Armatura Nera.
C’è un enorme divario tra la comprensione delle leggi spaziali del mondo Tian Yuan e delle Divine Lande Selvagge e quella del Demone Divino dall’Armatura Nera. Anche se non posso competere con Yi Yun in quanto a forza, sono uno dei pochi in grado di comprendere le leggi dimensionali dello spazio. Perfino io rimarrei perso per sempre se rimanessi sigillato in un labirinto spaziale simile.”

Jiang Xiaorou lo guardò freddamente. Disse lentamente: “È vero, non comprendo il terrore del Demone Divino dall’Armatura Nera, ma so che anche se ti consegnassi il cadavere dello Spirito Sacro, e anche se riuscissi ad avanzare di qualche livello, saresti comunque sterco agli occhi del Demone Divino dall’Armatura Nera!
Yun’er è stato in grado di costringere quel mostro a sigillarsi da solo. E tu? Tutto ciò che hai potuto fare è stato fuggire prima ancora che il nemico arrivasse. Ti sei nascosto come un topo che si rintana in un buco.
Sperare che tu possa resistere al Demone Divino dall’Armatura Nera tra vent’anni? Tanto vale sperare che il Demone Divino dall’Armatura Nera si suicidi!”

Jiang Xiaorou andò dritta al punto con le sue parole taglienti. Aveva espresso ad alta voce ciò che molte delle leggendarie figure della razza della Desolazione stavano già pensando.

Le sopracciglia del Sovrano del Vespro si inarcarono mentre socchiudeva gli occhi per osservare Jiang Xiaorou.

E in quel momento, i guerrieri della razza della Desolazione stavano già comunicando tra loro tramite trasmissioni della voce. Erano pronti ad attaccare!

Erano sicuri che la torre dell’Avvento Divino fosse nelle mani del Sovrano del Vespro. E dovevano proteggere a tutti i costi il tesoro che Yi Yun aveva lasciato!

"Ha!"

Il Sovrano del Vespro sogghignò. "Volete usare una formazione contro di me? E come potrei permetterlo!?"

Il Sovrano del Vespro si mosse. Sapeva da tempo dell’esistenza del Confinamento Divino della razza della Desolazione. Visto che questa formazione era estremamente dispendiosa in termini d’energia per loro, e dato che era stata usata due volte nella battaglia contro il Demone Divino dall’Armatura Nera, molti di loro erano calati di livello. Ora non sapevano se sarebbero stati in grado di attivarla con successo.

Anche se avessero potuto, l’attivazione del Confinamento Divino richiedeva tempo. Una formazione del genere poteva essere efficace solo se preparata in anticipo contro un’imminente invasione. Come poteva il Sovrano del Vespro rimanere a guardare?

L’uomo volò dritto verso l’ex regina della Desolazione. Sapeva che il disco della formazione del Confinamento Divino era nelle sue mani!

"Soppressione!"

Un sigillo quadrato di colore oro pallido volò fuori dalle mani del Sovrano del Vespro. Il sigillo emanava un bagliore nero mentre si abbatteva con forza sull’ex regina della Desolazione!

"Sua Maestà!"

Un raggio blu brillò accanto all’ex Regina Desolata. Il Ragazzo Pastore si era precipitato in avanti per affrontare il Sovrano del Vespro!

Il Ragazzo Pastore era estremamente talentuoso ed era uno dei guerrieri più forti della sua razza. Tuttavia, a causa del suo coraggio nella battaglia contro il Demone Divino dall’Armatura Nera alcuni mesi prima, aveva consumato moltissima energia ed era attualmente in uno stato di debolezza.

"Un granello di riso osa competere con la luminosità della luna?"

Il Sovrano del Vespro sogghignò e roteò il sigillo oro pallido per farlo schiantare contro il Ragazzo Pastore.

"Boom!"

Un’esplosione di qi vitale nero si diffuse in tutte le direzioni. Il raggio blu si frantumò all’istante mentre il Ragazzo Pastore emise un gemito. Era stato respinto dal sigillo oro pallido e quell’attacco aveva danneggiato i suoi meridiani.

Il Sovrano del Vespro era già il guerriero più forte di questo mondo, quindi il Ragazzo Pastore non avrebbe potuto competere con lui nemmeno in passato. Ora il Sovrano era al picco del suo potere, mentre il Ragazzo Pastore si era indebolito, la differenza tra di loro era diventata ancora più netta.


“Muori!”

Il Sovrano del Vespro controllò il sigillo color oro pallido mentre lo faceva calare verso il basso come una valanga. Mirò alla testa del Ragazzo Pastore. Aveva già deciso di fuggire nei dodici Cieli Empirei, così non gli importava di diventare la nemesi della razza della Desolazione. Se uccidere ogni loro guerriero gli avesse permesso di ottenere il corpo del Sacro Spirito, avrebbe scelto di farlo senza esitazione. Non gl importava se non ci sarebbe stato più nessuno in grado di resistere al Demone Divino dall’Armatura Nera in futuro.

Vedendo il sigillo color oro pallido sul punto di abbattersi sul Ragazzo Pastore, gli altri guerrieri sentirono una stretta al cuore. L’ex regina della Desolazione agitò le mani e, dalle maniche del suo abito volò fuori il disco quadrato di una formazione. Era il nucleo del Confinamento Divino.

In quell’istante, il disco della formazione brillò con raggi dorati. Volò sopra la testa del Sovrano del Vespro, mentre le altre leggendarie figure della razza della Desolazione erano volate verso di lui, mostrando una grande coordinazione. Erano già pronte a sfruttare gli effetti della formazione per bloccarlo.

Se il Sovrano del Vespro avesse continuato ad attaccare il Ragazzo Pastore, molto probabilmente sarebbe stato sigillato e ucciso dal Confinamento Divino.

"Oh? La formazione è stata attivata così in fretta?"

Il Sovrano del Vespro aggrottò le sopracciglia. Ovviamente, non avrebbe scambiato la propria vita con quella del Ragazzo Pastore. Nel momento stesso in cui il sigillo oro pallido stava precipitando, il Sovrano del Vespro sfrecciò verso l’alto per sfuggire al raggio d’azione del Confinamento Divino.

"Boom!"

Il sigillo oro pallido si abbatté pesantemente sulle braccio del Ragazzo Pastore, che lo aveva incrociato davanti al petto nel tentativo disperato di bloccare il colpo. Anche se era stato un colpo affrettato, riuscì comunque a fratturargli le ossa!

"Per ora risparmierò la tua vita!"

Come se temesse la formazione del Confinamento Divino, il Sovrano del Vespro si tenne a distanza di sicurezza.

"Roar! Roar! Roar!"

I ruggiti furiosi degli dei veri spiriti primordiali riecheggiarono intorno al palazzo. Le guardie del palazzo stavano accorrendo!

Controllare le bestie della Desolazione era una delle tecniche di combattimento più importanti della loro razza. Anche se i loro guerrieri avevano perso parte della propria coltivazione, i veri spiriti primordiali rappresentavano comunque una sfida per il Sovrano del Vespro. Inoltre, ora che il Confinamento Divino era stato quasi attivato, il Sovrano del Vespro si rese conto che non poteva restare lì ancora a lungo.

"Caduta della Notte Eterna!"

Dopo aver emesso un lungo mormorio, il qi vitale nero del Sovrano del Vespro divampò dal suo corpo, creando un campo di forza devastante!

Il potere dell’oscurità viscoso avvolse le montagne remote.

Tutte le leggendarie figure della razza della Desolazione furono intrappolate al suo interno.

"Attenti!"

Tutti si allarmarono. Quello era il dominio del Sovrano del Vespro!

I guerrieri potevano usare le loro energie per formare un dominio e delimitare uno spazio, diventandone i padroni assoluti.

Immersi nell’oscurità, le leggendarie figure della razza della Desolazione sentirono una disperazione inspiegabile, come se le loro anime fossero destinate a risiedere per sempre nelle tenebre.

Davanti al palazzo della razza della Desolazione, Jiang Xiaorou fu avvolta dal dominio della Notte Eterna. Si appoggiò al suo bastone d’osso per sostenersi. Il suo volto impallidì mentre un dolore acuto attraversava il suo mare spirituale. Era così insopportabile che quasi perse i sensi.

“Distruggiamo prima il dominio!"

Gridò l’ex regina della Desolazione. Le leggendarie figure della razza della Desolazione unirono le forze e si prepararono a distruggere il dominio del Sovrano del Vespro.

In quel momento, la risata rauca del Sovrano del Vespro risuonò nell’oscurità.

"Vi lascerò un regalo. Ci vediamo più tardi!"
