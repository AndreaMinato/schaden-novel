---
title: Capitolo 760 - Sistemare i Conti in Sospeso
pubDate: 2025-02-17T08:34:58.426Z
tags:
  - tmw
---


Capitolo regolare,
3 capitoli in coda totali (3 anonimo? nome non specificato),
0/1 sponsorizzazioni 1 euro a capitolo,
-Schadenfreude

Le parole del Sovrano del Vespro erano estremamente provocatorie.

L’idea di fondare una fazione una volta entrati nei dodici Cieli Empirei e ottenere eredità era estremamente allettante per i guerrieri del mondo Tian Yuan, specialmente per i più giovani.

Sapevano anche che la forza dei dodici Cieli Empirei superava di gran lunga quella del loro piano. Avrebbero passato un periodo difficile una volta arrivati a destinazione.

Tuttavia credevano che il motivo per cui i dodici Cieli Empirei erano potenti fosse per via delle loro potenti eredità e ricche risorse. Nel mondo Tian Yuan erano destinati alla mediocrità per via della scarsità di antiche tecniche e tesori.

Erano svantaggiati per via di condizioni esterne, non perché erano deboli.

Finché fossero rimasti nei dodici Cieli Empirei, avrebbero potuto crescere lentamente e stabilire una piccola fazione. Partendo da zero, c'era ancora la possibilità di svilupparla in qualcosa di grandioso.

"Oggi prenderò l'iniziativa qui. Il Divino Palazzo delle Tenebre sarà il punto da cui partirò! Nei prossimi vent'anni, conquisterò le Divine Lande Selvagge, così potremo realizzare grandi imprese! Il vostro futuro dipenderà dalle vostre scelte e dal vostro impegno. Mi ricorderò del vostro duro lavoro.”

“Quando ci stabiliremo nei dodici Cieli Empirei, vi ricompenserò con fare giusto. Invidiate Yi Yun e Lin Xintong? Vero, sono forti, ma in futuro quando otterrete le eredità dei dodici Cieli Empirei, prima o poi li supererete. Sono già morti, morti per mano del Demone Divino dall’Armatura Nera contro cui non sono potuti resistere. Un genio morto non è più un genio.”

“E quando la nostra fazione si sarà stabilizzata, i vostri figli forse saranno alla pari con Yi Yun all’età di venti o trent’anni. Yi Yun e Lin Xintong non sono niente di che!”

Il Sovrano del Vespro pronunciò un discorso appassionato, che infiammò le masse. Persino i seguaci ancora esitanti non poterono fare a meno di lasciarsi coinvolgere dal futuro descritto da lui.

Nei momenti di disperazione, le persone avevano bisogno di splendide fantasie, anche se sapevano che queste potevano rivelarsi solo bolle pronte a scoppiare da un momento all’altro.

Tuttavia… per qualche motivo, il pubblico smise di esultare. Fissavano con sguardi vuoti lo spazio sopra il Sovrano del Vespro. Si irrigidirono, mentre sembrava che molti avessero visto un fantasma in pieno giorno.

Stupore, confusione, incredulità…

Oh?!

La reazione dei seguaci fece ammutolire il Sovrano del Vespro. Gli sguardi di tutti erano concentrati su un punto dietro e sopra di lui. Cos’era successo?

Il Sovrano del Vespro sussultò. Che fosse apparso qualcosa dietro di lui? Data la sua potente percezione, come poteva comparire qualcosa di strano dietro di lui senza che se ne accorgesse? Il suo raggio di percezione gli permetteva di individuare perfino un insetto nel raggio di tremila metri.

“Cos’è?!”

Il Sovrano del Vespro ritrasse la testa di scatto. Erano apparse tre figure a mezz’aria dietro di lui… I tre profili sembravano distorti nel vuoto!

Un giovane vestito di nero era seduto con noncuranza a mezz’aria. Teneva una gamba stesa e l’altra piegata di fronte a sé. Aveva appoggiato il braccio sinistro su un ginocchio. Nella destra teneva una foglia dalla forma strana che stava roteando lentamente. Le sue venature brillavano in modo incantevole.

E dietro il giovane vestito di nero c’era una ragazza vestita di bianco. Teneva una spada al petto e la sua espressione fredda le dava un’aura straordinaria.

Infine, vi era un uomo alto dalla pelle scura, con muscoli solidi come ferro divino, che lo facevano sembrare una torre di metallo. Stava dietro a Yi Yun e Lin Xintong, con le braccia incrociate sul petto. La sua figura appariva solo come un’ombra indistinta, sfocata alla vista.

Anche se i suoi muscoli sembravano esagerati, il suo corpo era perfettamente proporzionato, rappresentava l’incarnazione della forza assoluta.

Il Sovrano del Vespro era sbigottito. Era il guerriero più potente nel mondo Tian Yuan e aveva vissuto per quasi centomila anni. Ora le sue labbra stavano tremando ed era sbiancato come un lenzuolo.

Non riuscì a riprendersi nemmeno dopo diversi secondi. Poteva credere a stento ai suoi occhi.

Yi Yun! Lin Xintong! E anche… la persona che gli stava dando una sensazione soffocante…

Il Demone Divino dall’Armatura Nera!

E in quel momento la sua aura stava puntando su di lui. Stava seguendo silenziosamente Yi Yun come se fosse un suo servitore.

Questo… Questo…

Impossibile! Impossibile!

Il Sovrano del Vespro sembrava sul punto di collassare. Non poteva credere ai suoi occhi.

“Il Demone Divino dall’Armatura Nera! Quello è il Demone Divino dall’Armatura Nera?!”

Gridò qualcuno all’improvviso, facendo scoppiare il caos!

Molti di loro non avevano mai visto quel mostro visto che quasi ogni testimone della sua potenza era stato ucciso. Ovunque fosse passato, avrebbe fatto un massacro!

Tuttavia molti avevano comunque visto le proiezioni del Demone Divino dall’Armatura Nera, così erano in grado di riconoscerlo. Anche se la marionetta stava contenendo deliberatamente la sua aura, la pressione dovuta all’ordine naturale faceva comunque ribollire il loro sangue e il loro qi, facendo smettere di battere i loro cuori.

“Quel giovane vestito di nero è Yi Yun. E c’è anche Lin Xintong! Sono… sono ancora vivi e… perché sono insieme al Demone Divino dall’Armatura Nera?!”

La gente non poteva credere alla scena di fronte a loro. Il ritorno dei due giovani era già assurdo, ma ciò che li faceva dubitare se stessero sognando era il fatto che quel mostro fosse dietro a Yi Yun e a Lin Xintong.

Non erano nemici?

Ancora seduto, Yi Yun posò gentilmente la Foglia del Dao. Senza guardarsi indietro, disse: “Vai marionetta del Demone Nero!”

Con un semplice pensiero del giovane, il Demone Divino dall’Armatura Nera si mosse. Si girò e il suo sguardo emise un raggio divino che esplose come un fulmine, squarciando il vuoto!

Rivelò anche la sua aura. Chiunque lo guardasse negli occhi si sarebbe sentito sotto pressione. I guerrieri presenti sentirono ribollire il sangue e sbiancarono. Quasi caddero in ginocchio. Chi era ad un livello inferiore, aveva la sensazione che il suo mare spirituale stesse collassando!

Era troppo terrificante. Era sicuramente il Demone Divino dall’Armatura Nera. Solo lui poteva spingerli al collasso con una sola occhiata.

E in quel momento il mostro si mosse. Il suo corpo si trasformò in un fulmine nero e apparì all’istante di fronte ad un moanco del Vespro.

Questa persona stava presiedendo la formazione ed era uno schiavo del Sovrano del Vespro. Era allo stadio dell’Apertura Yuan, ma nel momento in cui il Demone Divino arrivò di fronte a lui, si sentì avvolto da una pressione tempestosa. Il monaco iniziò a sanguinare dai sette orifizi della testa mentre il suo sguardo diventava vacuo. Non poteva sopportare la pressione del mostro.

Il Demone Divino dall’Armatura Nera sporse una mano e lo afferrò per il collo, per poi volare verso l’alto, come un’aquila che aveva catturato un topo.

Il mostro volò verso Yi Yun e lanciò il monaco del Vespro di fronte a lui.

L’uomo aveva lo sguardo vacuo e il suo mare spirituale era già collassato. Gli rimanevano pochi respiri di tempo di vita, era chiaro che non sarebbe sopravvissuto.
