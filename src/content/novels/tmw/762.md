---
title: Capitolo 762 - Annientare il Divino Palazzo delle Tenebre
pubDate: 2025-02-19T07:15:23.599Z
tags:
  - tmw
---

Capitolo sponsorizzato, ringraziamo un generoso Anonimo!
1 capitoli in coda totali (1 anonimo? nome non specificato),
0/1 sponsorizzazioni 1 euro a capitolo,
-Schadenfreude

Tutti tremarono per la paura e Yi Yun guardò con noncuranza il Sovrano del Vespro. In quel momento le pupille dell’uomo si erano spente e stava schiumando dalla bocca. Stava facendo del suo meglio per guardare Yi Yun, ma la sua visuale stava diventando sfocata.

“Tu… tu…”

Il Sovrano del Vespro si sforzò di aprire la bocca, ma parlava in modo discontinuo. Era difficile per lui esprimersi visto che uno dei suoi polmoni era stato trafitto.

Yi Yun sogghignò freddamente e disse con fare impassibile: “Distruggi questo posto.”

Una volta ricevuto l’ordine, il Demone Divino dall’Armatura Nera fece un grande passo avanti. Fece uno scatto improvviso con la lancia mentre guardava il palazzo.

Il Sovrano del Vespro penzolava ancora dall’asta, mentre la lancia danzava come un drago dei fiumi nero. Il vuoto fu squarciato e ogni colpo della lancia provocava una tempesta spaziale!

“Boom!”

L’intero Divino Palazzo delle Tenebre collassò. Il potere terrificante lo aveva raso al suolo e perfino i detriti furono ridotti in polvere dalle tempeste spaziali, scomparendo definitivamente.

Il palazzo costruito con grandi sforzi dal Sovrano del Vespro era stato annientato in un attimo di secondo.

Il Sovrano del Vespro però non era ancora morto. Il suo corpo era coperto di sangue, i suoi meridiani erano stati tagliati ed era stato colto dalle convulsioni. L’ex numero uno del mondo Tian Yuan adesso non sembrava più umano.

Era ancora vivo perché aveva una forte vitalità e perché Yi Yun non voleva eliminarlo così in fretta.

Era feccia umana. Si era nascosto come una tartaruga mentre la razza della Desolazione stava combattendo disperatamente contro il Demone Divino dall’Armatura Nera e molte figure leggendarie umane avevano fatto importanti sacrifici. Solo quando la calamità era stata ritardata temporaneamente era riapparso. Aveva perfino cercato di usare le risorse nel mondo Tian Yuan per scappare nei dodici Cieli Empirei e, usando mezzi spregevoli, aveva quasi ucciso Jiang Xiaorou con la sua energia dell’Oscurità.

Yi Yun pensava che ucciderlo così velocemente sarebbe stato troppo facile per lui.

“Uccidi tutti gli amiconi di Vespro!”

Yi Yun diede un altro ordine. I monaci del Vespro, e anche i diretti sottoposti del Sovrano del Vespro, si raggelarono sentendo il suo annuncio.

Alcuni volevano implorarlo, altri cercarono di scappare. Alcuni monaci del Vespro volevano perfino contrattaccare.

Tuttavia il Demone Divino dall’Armatura Nera era troppo veloce. Prima che i seguaci del Sovrano del Vespro potessero reagire, più di cento frecce d’energia nere trafissero direttamente le loro anime!

I dardi erano stati infusi con la pressione spirituale del mostro. Mentre i loro mari spirituali venivano distrutti direttamente, sembrarono perdere l’anima. Si accasciarono a terra come sacchi di patate.

In qualche secondo, due frasi di Yi Yun avevano distrutto l’intero Divino Palazzo delle Tenebre!

Era la fazione più forte nel mondo Tian Yuan ed era anche l’organizzazione più misteriosa. Ma adesso era tutto sparito.

E in quel momento rimanevano ancora molti seguaci che erano venuti qui a cercare rifugio, nelle vicinanze delle rovine del Divino Palazzo delle Tenebre. Queste persone erano pallide e coperte di sudore.

Il Demone Divino dall’Armatura Nera era troppo potente. Aveva distrutto quasi all’istante l’intero palazzo e tutti i suoi guerrieri più potenti, incluso il Sovrano del Vespro!

Il terrificante mostro e Yi Yun, che doveva ancora fare una mossa, ma doveva essere ancora più potente!

In effetti non importava per loro quanto fosse potente il giovane. Erano ad un passo dal venire distrutti!

Un momento fa, avevano pensato di essere spacciati dopo aver sentito la semplice frase “distruggi questo posto”!

Tuttavia il Demone Divino dall’Armatura Nera si era limitato a distruggere il Divino Palazzo delle Tenebre e i seguaci diretti del Sovrano del Vespro. Erano stati risparmiati, ma sembrava un atto di pietà momentaneo.

Ora Yi Yun puntò lo sguardo verso di loro.

La folla ne fu scioccata e tremò di paura. La pressione sia di Yi Yun che del Demone Divino quasi li fece cadere in ginocchio.

Erano presenti più di diecimila guerrieri. Yi Yun sapeva che la maggior parte di loro aveva seguito ciecamente il Sovrano del Vespro. Sapeva che non avevano avuto altra scelta se non contare su di lui visto che erano disperati per l’imminente ritorno del Demone Divino dall’Armatura Nera, avevano sperato di potersi salvare durante la calamità.

Tuttavia… Anche così, rimanevano dei complici, così erano comunque colpevoli!

“Potete essere risparmiati, ma non sfuggirete alla vostra punizione!” La voce fredda di Yi Yun risuonò attorno.

Fece un cenno e più di diecimila rune dorate spuntarono fuori dalle sue mani. Erano marchi di energia composti da pura energia Yang.

I simboli volarono verso i guerrieri presenti e discesero sui loro volti, un marchio a persona.

In seguito l’energia di puro Yang esplose!

“Ahhhhh!”

Alcuni gridarono di dolore mentre i loro volti venivano bruciati dall’energia di puro Yang, lasciando cicatrici.

Sembravano i marchi del mondo mortale fatti con pezzi di ferro fuso.

Nessun altro nel mondo Tian Yuan avrebbe potuto competere con Yi Yun in quanto a comprensione delle leggi di puro Yang, così sarebbe stato impossibile cancellare questi segni o usare tecniche di travestimento per nasconderli.

I segni li avrebbero seguiti per il resto della vita, a meno che Yi Yun non avesse permesso loro di rimuoverli.

Questa era un’umiliazione di una vita per i guerrieri che davano una grande importanza all’onore!

Era facile immaginare che, dopo l’eliminazione della minaccia del Demone Divino dall’Armatura Nera e il ritorno di Yi Yun, sarebbe stato il momento di stabilire un nuovo ordine. Queste persone sarebbero state sottovalutate dagli altri per via dei segni sui loro volti.

Comunque restava il fatto che erano stati risparmiati.

“Non potete sfuggire alla vostra punizione. È un avvertimento. In futuro, lascerò il mondo Tian Yuan e passerò all’ex regina della Desolazione il metodo per rimuovere i marchi. Se la servirete meritevolmente, potrà rimuovere i vostri marchi!”

Trasmettere il metodo per rimuovere i segni alla razza della Desolazione era anche una forma di deterrenza per queste persone.

In quel momento, Yi Yun fece un cenno.

“Boom!”

La torre dell’Avvento Divino cominciò a tremare e fuoriuscì dai confini della formazione. Numerosi motivi runici si frantumarono mentre l’artefatto divino tornò da Yi Yun per poi venire riposta nel suo Dantian.

In seguito, il Demone Divino dall’Armatura Nera fece un cenno per rievocare la sua lancia. In quel momento, il Sovrano del Vespro stava ancora penzolando dall’asta mezzo morto. Era in condizioni orribili.

La marionetta volò verso l’alto e sollevò il Sovrano del Vespro con la lancia. Yi Yun aveva intenzione di portare il Sovrano del Vespro dalla razza della Desolazione, così che potesse espiare i suoi crimini con la vita di fronte a Jiang Xiaorou.

“Andiamo!”

Yi Yun e Lin Xintong si trasformarono in scie di luce, mentre il Demone Divino dall’Armatura Nera li seguiva.

Sfrecciarono nel cielo, usando leggi dimensionali dello spazio per abbreviare le distanze. Avevano attraversato migliaia di chilometri in qualche secondo.

I guerrieri di fronte al Divino Palazzo delle Tenebre erano ancora scioccati nonostante Yi Yun e gli altri se ne fossero andati così velocemente.

Erano sopravvissuti… Yi Yun non li aveva uccisi.

Il dolore straziante sulle loro fronti ricordava loro che non se l’erano sognato.

Yi Yun non era morto. Era tornato!

Non solo, la sua forza era aumentata drasticamente. La gente in passato aveva sperato che Yi Yun non fosse morto proprio perché potesse dedicarsi a coltivare e poi uccidere il Demone Divino dall’Armatura Nera. Ma al momento sembrava avesse già ucciso il mostro e lo avesse perfino reso la sua marionetta!

Non sarebbe più capitata una calamità tra vent’anni. Non dovevano più preoccuparsi, ma… adesso erano stati marchiati.

Tuttavia, potevano solo biasimare loro stessi per la scelta che avevano fatto.
