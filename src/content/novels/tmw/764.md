---
title: Capitolo 764 - È tutto finito
pubDate: 2025-02-19T16:49:58.748Z
tags:
  - tmw
---


Capitolo sponsorizzato, ringraziamo Ducan (ho risposto nella chat di paypal, grazie per il sostegno)!
24 capitoli in coda totali (19 Ducan + 5 anonimo)
0/1 sponsorizzazioni 1 euro a capitolo,
-Schadenfreude

Lin Xintong, Yi Yun e il Demone Divino dall’Armatura Nera! Inoltre… dalla lancia del mostro stava penzolando esanime un uomo di mezz’età. Tutti rimasero sbalorditi quando lo esaminarono. Quello non era… il Sovrano del Vespro?

Era il guerriero più potente nel mondo Tian Yuan e nelle Divine Lande Selvagge! Di recente, il più grande nemico della razza umana e di quella della Desolazione era stato il Demone Divino dall’Armatura Nera, ma il mostro doveva ancora apparire, così la minaccia più grande per loro era stato solo il Sovrano del Vespro. Voleva usare ogni risorsa per fuggire nei dodici Cieli Empirei. Era come un serpente velenoso in agguato nell’oscurità, pronto a morderli da un momento all’altro.

Ma ora stava penzolando dalla lancia del Demone Divino dall’Armatura Nera…

Che diavolo… era successo?

Il Demone Divino dall’Armatura Nera aveva preso il controllo di Yi Yun e di Lin Xintong, e poi aveva ucciso il Sovrano del Vespro?

I guerrieri di entrambe le razze erano confusi. Perfino il Ragazzo Pastore, il loro comandante, era scioccato.

Era evidente che Yi Yun non fosse caduto sotto il controllo del Demone Divino dall’Armatura Nera. Al contrario, sembrava che quel mostro fosse diventato il suo schiavo, perché lo stava seguendo.

Il Dio Demoniaco dall'Armatura Nera era stato soggiogato? Era davvero possibile?

La formazione delle forze alleate aveva visto le sue colonne di qi vitale spezzarsi a causa della comparsa di Yi Yun e del Demone Divino dall'Armatura Nera. In quel momento, le reliquie d’ossa della Desolazione stavano bruciando furiosamente all’interno della formazione, ma nessuno se ne preoccupò.

“Fiu! Fiu! Fiu!”

In quell’istante, più di venti fasci di luce si levarono nel cielo da ogni angolo delle montagne remote.

La coppia del Santuario dell’Isola, l’ex regina della Desolazione, così come le leggendarie figure delle razze Umana e della Desolazione, erano rimaste tutte scosse.

Naturalmente avevano notato la terrificante pressione e lo slancio che prosciugava il qi del mondo causati dal Demone Divino dall’Armatura Nera.

Più di venti Re Empirei della razza umana e della Desolazione si sparsero nel cielo e circondarono Yi Yun, che era vestito di nero e aveva i lineamenti scolpiti. Il giovane emanava un’aura maestosa e aggressiva, causando apprensione tra la gente attorno.

Accanto a lui c’era Lin Xintong e il Demone Divino dall’Armatura Nera, che ancora sorreggeva il Sovrano del Vespro con la sua lancia!

Il robusto, ma terrificante Demone Divino sembrava avere un atteggiamento estremamente rispettoso nei confronti di Yi Yun.

“Lord del Santuario dell’Isola, sua maestà, da quanto tempo.” Yi Yun porse i suoi rispetti e li salutò.

Il Lord del Santuario dell’Isola aprì la bocca, non sapeva come rispondere.

Indicò il Demone Divino dall’Armatura Nera e disse: “Quello… è il Demone Divino dall’Armatura Nera?!”

“Sì.” Yi Yun annuì e disse: “Sono stato sigillato in un’altra dimensione e ero ormai allo stremo. Ma all’ultimo momento, ho ottenuto per caso delle ispirazioni riguardo le leggi dimensionali dello spazio che mi hanno permesso di infrangere la barriera spaziale. Dopodiché, ho ucciso il Demone Divino dall’Armatura Nera e ho raffinato il suo corpo per renderlo una marionetta. Dopodiché sono tornato nelle Divine Lande Selvagge.”

"Per quanto riguarda il Sovrano del Vespro, sono venuto a sapere cos’ha fatto nell’ultimo anno. Così l’ho catturato, così potrà espiare le sue colpe.”

Yi Yun raccontò gli eventi con estrema naturalezza, ma rimasero tutti sbigottiti dalle sue parole.

Sigillato in un’altra dimensione, ottenere ispirazioni riguardo alle leggi dimensionali per caso?!

Le leggi dello spazio erano già estremamente difficili da apprendere o padroneggiare. Poche persone in tutto il mondo di Tian Yuan erano in grado di farlo. Inoltre, Yi Yun non le aveva mai studiate in passato e questo gli aveva impedito di scappare dall’altra dimensione all’inizio. Eppure, era riuscito ad ottenere qualche intuizione da solo, per poi tornare nelle Divine Lande Selvagge. Sembrava un gioco da ragazzi da come l’aveva raccontato!

Per quanto riguardava l’uccisione del Dio Demoniaco dall’Armatura Nera e il raffinamento del suo corpo in una marionetta… questo spiazzò ancora di più le leggendarie figure delle razze umana e della Desolazione. Avevano coltivato duramente per anni per prepararsi ad affrontare il Demone Divino dall’Armatura Nera, pronti a combattere fino alla morte. Ma Yi Yun… lo aveva già ucciso e perfino trasformato in una marionetta!

Per quanto riguardava infine il fatto di appendere il Sovrano del Vespro sulla lancia, non era nulla. Se Yi Yun aveva avuto la forza di uccidere il Demone Divino dall’Armatura Nera, allora avrebbe potuto impalare cento Sovrani del Vespro senza difficoltà, figuriamoci uno solo!

"Signorino Yi, sei davvero..." Il Signore del Santuario dell’Isola tentò di dire qualcosa, ma si fermò più volte a metà frase, incapace di trovare le parole per esprimere i suoi sentimenti.

"Lord del Santuario dell’Isola, sua Maestà, vi lascio il Sovrano del Vespro."

Sentendo queste parole, il Demone Divino dall’Armatura Nera scosse la lancia e il Sovrano del Vespro emise un grugnito di dolore. Le ferite cosparse di sangue nero si riaprirono mentre il suo corpo volava giù dalla punta dell’arma.

Venire trapassati da una lancia dallo spessore di un polso di bambino era un dolore straziante. Il Sovrano del Vespero sputò sangue e rivelò un sorriso tragico. Il suo dantian era stato distrutto da Yi Yun e la sua coltivazione era ormai distrutta. Gli restava poco da vivere.

Tutto ciò che desiderava ora era la morte, ma Yi Yun lo aveva risparmiato deliberatamente.

"Vespro..." Il Signore del Santuario dell’Isola sospirò.

Per una figura così potente della sua generazione, finire in quel modo era estremamente deplorevole.

Aveva l’intenzione di concedere al Sovrano del Vespro una morte rapida, ma dallo sguardo della ex regina della Desolazione, era evidente che dentro di lei ardeva ancora un profondo odio.

Anche se il Sovrano del Vespro era stato ridotto in condizioni miserabili, l’ex regina della Desolazione non poteva abbandonare ogni risentimento. Jiang Xiaorou era quasi morta a causa sua.

L’ex regina della Desolazione fece un cenno e decine di sigilli si infusero nel corpo del Sovrano del Vespro.

Questi sigilli repressero la vitalità del Sovrano del Vespro, ma avrebbero anche impedito temporaneamente che morisse.

“Gettatelo nelle segrete!”

L’ex regina della Desolazione lo lanciò direttamente verso il basso.

E in quel momento, Yi Yun esaminò la folla e notò una figura vestita di rosso su una delle alte montagne…

“Yun’er!” Riecheggiò una voce limpida.

Su una rupe, Jiang Xiaorou guardò Yi Yun con lacrime brillanti agli occhi.

Yi Yun era scomparso per un anno e, nel frattempo, Jiang Xiaorou si era preoccupata costantemente per lui. Yi Yun era rimasto sigillato in un’altra dimensione, con poche possibilità di sopravvivere. Perfino la coppia del Santuario dell’Isola, che aveva detto che Yi Yun sarebbe tornato sicuramente, non avevano creduto davvero alle loro stesse parole.

Inoltre Jiang Xiaorou aveva dovuto resistere all’influenza divorante dell’energia dell’oscurità, mentre attendeva il ritorno di suo fratello.

Le era parso di tornare indietro nel tempo, durante i loro ultimi momenti nelle Lande Selvagge della Nuvola più di dieci anni fa. Yi Yun era partito per il clan tribale Tao per partecipare alla selezione delle truppe del Drago Brillante. Jiang Xiaorou non aveva avuto altra scelta se non nascondersi tra le montagne, temendo che il clan Lian l’avrebbe cercata. Aveva trascorso ogni giorno in una casa sull’albero tra le montagne, in attesa che Yi Yun tornasse.

Ricordò come se fosse ieri anche il giorno in cui Yi Yun era tornato con una cavalcatura delle truppe del Drago Brillante, indossando un abito a motivi di pesci volanti.

Era tutto cambiato grazie al suo ritorno.

“Sorella Xiaorou…”

Yi Yun in un lampo era già atterrato sulla rupe, di fronte a lei…

Era finita. Almeno per quanto riguardava il conflitto nel mondo Tian Yuan e nelle Divine Lande Selvagge.

Yi Yun la prese per mano. Mentre i raggi del sole illuminavano le montagne remote, fece brillare la pelle di Jiang Xiaorou come se fosse formata da fatine dorate danzanti.

I puntini vermigli sulla sua fronte erano bagnati nella luce del sole, somigliando a un prugno rosso in fiore…

Yi Yun notò che la forza vitale di Jiang Xiaorou non era stata indebolita dall'energia dell’oscurità e ne fu sollevato.

“Sorella Xiaorou, ti aiuterò ad estrarre l'energia dell'oscurità."

Con il Cristallo Viola dell’Origine, ci sarebbe riuscito anche senza conoscere le leggi dell’oscurità.

Tuttavia Jiang Xiaorou scosse la testa e disse piano: “Non c’è bisogno. La farò scomparire lentamente.”
