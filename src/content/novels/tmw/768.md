---
title: Capitolo 768 - Partenza
pubDate: 2025-02-20T07:25:25.601Z
tags:
  - tmw
---



Capitolo sponsorizzato, ringraziamo Ducan (ho risposto nella chat di paypal, grazie per il sostegno)!
20 capitoli in coda totali (15 Ducan + 5 anonimo)
0/1 sponsorizzazioni 1 euro a capitolo,
-Schadenfreude

Yi Yun all’inizio pensava che quando il padre di Jiang Xiaorou era partito dal mondo Tian Yuan, avrebbe lasciato una formazione complessa e potente. Così aveva intenzione di usare quel passaggio per trovare i nodi spaziali e attraversare il vuoto per arrivare nei dodici Cieli Empirei.

Ma quando giunse nel punto dove il padre di Jiang Xiaorou era andato via dal mondo Tian Yuan, non trovò nulla.

Era una valle nascosta dove aleggiava un sottile strato di nebbia. Il qi vitale del mondo attorno all’area non era ricco, e la sola differenza era che un leggero disordine nelle forze dimensionali attorno.

Il disordine dimensionale… significava che poteva esserci un canale dello spazio sigillato nei dintorni. Data l’attuale comprensione delle leggi dimensionali di Yi Yun, pensava di poter squarciare facilmente il vuoto per entrare nella turbolenza spaziale e in seguito trovare un nodo.

Tuttavia, avendo letto una porzione dei ricordi del Demone Divino dall’Armatura Nera, Yi Yun si era reso conto che viaggiare attraverso i nodi spaziali era estremamente difficile.

Doveva prepararsi adeguatamente, in modo da non perdersi nel caos dello spazio.

Era più facile a dirsi che a farsi viaggiare nello spazio. Per esempio, Yi Yun non credeva che il Sovrano del Vespro avrebbe avuto la possibilità di raggiungere i dodici Cieli Empirei.

I guerrieri del mondo Tian Yuan non sapevano nulla della turbolenza spaziale dei dodici Cieli Empirei. Nel migliore dei casi, il Sovrano del Vespro avrebbe raggiunto un mondo più piccolo, relativamente più vicino a quello Tian Yuan, ma al di sotto dei dodici Cieli Empirei. Se fosse stato sfortunato, si sarebbe perso nella turbolenza spaziale, senza poter trovare mai più una via d’uscita.

Yi Yun non aveva fretta. Entrò in isolamento nella valle e, mentre meditava sulle leggi dimensionali dello spazio, Lin Xintong si unì a lui. Iniziarono a fare gli ultimi preparativi per il loro viaggio per i dodici Cieli Empirei.

Ora, le ispirazioni nomologiche di Yi Yun erano abbastanza solide, l’unico aspetto in cui era carente era il suo livello di coltivazione. Tuttavia, grazie alle leggi, era solo una questione di tempo prima che migliorasse.

Le stagioni passarono e Yi Yun trascorse molto tempo nella valle.

Non lontano, al confine delle Divine Lande Selvagge, era stata fondata una magnifica Città Divina.

Le sue mura erano già lunghe 300-400 chilometri.

Le varie fazioni principali del mondo Tian Yuan avevano stabilito delle divisioni in questo centro, mentre l’ex regina della Desolazione l’aveva battezzata come città della Nuvola!

Nota traduzione: Nuvola = Yun.

Le eredità fornite da Yi Yun erano tutte sigillate nella tesoreria della città e così anche le risorse procurate dalle fazioni umane e dalla razza della Desolazione.

Questo posto era diventato la terra sacra desiderata da ogni essere umano e genio della razza della Desolazione.

Molti talenti avrebbero avrebbero gareggiato intensamente solo per soddisfare i requisiti per entrare nella città della Nuvola; tuttavia era troppo difficile essere ammessi. Perfino i geni delle fazioni principali che avevano superato gli esami di ingresso erano stati eliminati in gran numero in seguito. Quelli rimasti sarebbero potuti solo diventare normali coltivatori della città della Nuvola.

Al di sopra dei guerrieri ordinari, quelli principali e chi avevano il potenziale di diventarlo erano meno di dieci all’anno. I primi dieci in classifica si sarebbero potuti godere le migliori risorse e apprendere le migliori eredità.

Ci si poteva immaginare quanto fosse intensa la competizione se venivano scelte solo dieci persone tra due intere razze.

In quel momento, nelle vaste Lande della Desolazione, una ragazza vestita in modo semplice e un giovane che indossava la pelle di una bestia, si stavano dirigendo verso la città della Nuvola.

Non si poteva volare attorno alla città della Nuvola per un raggio di cinquecento chilometri. Tutti, che fossero Re Empirei o membri di famiglie reali, avrebbero dovuto camminare.

Il ragazzo che indossava la pelle e la ragazza si mescolarono incospicui tra una folla.

Tuttavia, se Yi Yun fosse stato qui, avrebbe riconosciuto i due. Erano il fratello e la sorella che aveva incontrato nella città Marziale Celeste dopo che era uscito dall’isolamento nella torre dell’Avvento Divino.

Il nome della sorella era Ah Yu e il fratello minore si chiamava Ah Niu.

Allora, avevano portato un’inestimabile Pietra del Mondo nella setta Li, con la speranza di venderla. Erano stati quasi imbrogliati dalla setta del Fuoco Li e poi Yi Yun aveva acquistato il loro tesoro. Così era scoppiato un conflitto con la setta del Fuoco Li.

Dopo che Yi Yun aveva distrutto il negozio, aveva inasprito lo scontro, ma questo aveva anche permesso a Yi Yun di unirsi all’Unione del Dao Celeste.

Yi Yun aveva usato la Pietra del Mondo per avanzare al picco dello stadio del Seme del Dao.

Per quanto riguardava i fratelli, erano andati dalla famiglia Lin per coltivare sotto raccomandazione di Yi Yun.

Ora, si erano diretti verso la città della Nuvola per partecipare agli esami di ingresso!

Sapevano anche che, Jiang Yidao, che li aveva raccomandati alla famiglia Lin, in realtà era Yi Yun, la persona che aveva soggiogato il Demone Divino dall’Armatura Nera e aveva ucciso il Sovrano del Vespro!

Avevano incontrato una figura che superava di gran lunga i limiti di questo mondo e avevano perfino ricevuto un’opportunità da lui. Pensandoci, sembrava tutto un sogno.

Anche se conoscevano Yi Yun, Ah Niu naturalmente non pensava di poter sfruttare questo legame per entrare nella Divina Città, così poteva solo partecipare all’esame.

La città della Nuvola aveva reclutato coltivatori negli ultimi anni. Così, fuori era pieno di gente. Chi aveva osato presentarsi apparteneva all’élite da ogni angolo del mondo e le possibilità di superarli era una su diecimila. Ah Niu si sentiva sotto pressione di fronte a loro, ma era anche pieno di spirito combattivo.

Voleva usare la sua forza per entrare nella città della Nuvola!

Gli esami di ingresso della città avevano cinque fasi. La maggior parte delle persone sarebbe stata eliminata alla prima. Chi raggiungeva la seconda fase era già piuttosto notevole. Solo chi superava la terza fase poteva entrare nella città della Nuvola e diventare un discepolo ordinario. Chi arrivava alla quarta fase sarebbe stato denominato discepolo d’élite. Per quanto riguardava la quinta, nessuno era riuscito a superarla da quando la città della Nuvola era stata fondata tre anni fa.

Alle porte della città, Ah Niu sentì un giovane accanto a lui parlare: “Superare la quarta fase ti permette di studiare leggi con Re Empirei e godere di ogni sorta di risorsa. Mi chiedo che succederebbe se si superasse la quinta fase. C’è la possibilità di diventare il discepolo del signorino Yi e della fata Lin?”

La sua espressione era piena di venerazione, come se stesse fantasticando ad occhi aperti. Sarebbe stato un evento decisivo poter diventare il discepolo di Yi Yun.

Tuttavia, in quel momento, qualcuno attenuò il suo entusiasmo dicendo: “Smettila di sognare. Figuriamoci la quinta fase, ringrazia il cielo se non verrai eliminato durante la prima fase. Inoltre il signorino Yi sta meditando sulle leggi negli ultimi anni e sembra che stia facendo gli ultimi preparativi per dirigersi verso i dodici Cieli Empirei. Nemmeno fata Jiang può accedere ai dodici Cieli Empirei e ti aspetti che il signorino Yi ci voglia accettare come discepoli? Ti illudi che ci porterà nei dodici Cieli Empirei? Com’è possibile?!”


Molti sbuffarono. Diventare discepoli di Yi Yun era impossibile. Tuttavia si diceva che superare la quinta fase avrebbe dato l’occasione di apprendere tecniche di massimo livello lasciate da Yi Yun, inclusa una mappa del Dao scritta da Yi Yun in persona, includendo le sue ispirazioni. Era già un’eredità notevole.

Fiuu…

Sentendo la loro conversazione, Ah Niu fece un respiro profondo e strinse con forza la mano di sua sorella Ah Yu: “Devo entrare nella città della Nuvola!”

In un certo senso Yi Yun aveva guidato anche lui. Se non fosse potuto entrare nella città della Nuvola nonostante questo aiuto, allora tanto valeva che si arrendesse.

Proprio mentre Ah Niu stava riflettendo…

Nel distante orizzonte, un raggio dorato si levò verso l’alto!

Era estremamente denso, come un pilastro che raggiungeva il cielo!

Nel raggio di luce c’erano le immagini di un corvo dorato e un’idra a nove teste viola. Stavano danzando attorno alla colonna, permeate da saette blu. Ogni fulmine assomigliava ad una frusta divina, creando una scena spettacolare!

Questo è…

I giovani discepoli in attesa di partecipare agli esami attorno alla città della Nuvola rimasero sbalorditi. Questo raggio divino proveniva dalla valle dove Yi Yun era in isolamento. Era solo a diverse centinaia di chilometri di distanza da loro.

“È il signorino Yi! Il signorino Yi sta…”

Ah Yu e Ah Niu si scambiarono un’occhiata quando videro il raggio di luce. Un vortice nero si era aperto nella volta celeste e sembrava avesse divorato il sole.

Il mulinello girò lentamente mentre il raggio sfrecciava al suo interno. Sembrava un passaggio che conduceva ad un altro mondo, estremamente profondo e terrificante!

Era questa l’apertura di un passaggio per i dodici Cieli Empirei?

Tutti lo fissarono intentamente e videro una piccola pagoda roteare lentamente e, insieme al raggio dorato divino, volò nel vortice.

In un attimo, la piccola torre fu divorata dal turbine.

I fulmini brillarono mentre si agitavano tempeste spaziali. Le nuvole erano state spazzate via e la terrificante turbolenza d’energia scosse i cuori della gente. Nonostante fossero così lontani, avevano comunque difficoltà a respirare.

Questa era la pressione che derivava dal potere del cielo e della terra, e dall’immensa energia consumata per aprire un nodo spaziale.

Questo fenomeno durò per quasi un minuto prima che il raggio divino si indebolisse gradualmente, assottigliandosi sempre di più.

In seguito, il turbine scomparì lentamente. Le saette presto si spensero mentre sprofondavano nel vortice.

Alla fine rimase solo un sottile raggio di luce sfocato tra il cielo e la terra. Durò per quindici minuti prima di scomparire lentamente. In seguito tornò la calma, come se nulla fosse mai accaduto.

“Signorino Yi… il signorino Yi se n’è andato…?”

Chiese qualcuno stordito. Avevano tutti sentito che Yi Yun voleva dirigersi verso i dodici Cieli Empirei, ma nessuno sapeva quando l’avrebbe fatto.

E oggi, all’improvviso era apparso lo squarcio nello spazio. Yi Yun, che aveva domato il Demone Divino dall’Armatura Nera, ed era pari all’antica Grande Imperatrice, aveva lasciato questo mondo, diretto verso un palcoscenico ancora più vasto.

La gente pensò alla sua vita leggendaria. Sembrava proprio un sogno fantastico.

In quel momento, a centinaia di chilometri di distanza, una ragazza con un lungo abito rosso stava assistendo alla scena da un’altra montagna, tenendo un bastone d’osso in mano. Rimase in silenzio dopo aver visto il vortice spaziale scomparire nel cielo.

Accanto a lei, l’ex regina della Desolazione, vestita di bianco, sospirò: “È il momento di tornare a casa Rou’er. Ora non è il momento. Con il tempo, potrai partire anche tu…”

“Va bene…”

Jiang Xiaorou annuì piano, mentre distoglieva lo sguardo…
