---
title: Capitolo 772 - Diecimila Elfi
pubDate: 2025-02-20T13:08:41.510Z
tags:
  - tmw
---


Capitolo sponsorizzato, ringraziamo Ducan!
16 capitoli in coda totali (11 Ducan + 5 anonimo)
0/1 sponsorizzazioni 1 euro a capitolo,
-Schadenfreude

Nota traduzione: letteralmente il titolo (“万妖”) sarebbe dieciila yāo, che potrebbero essere goblin, streghe, mostri, fantasmi e demoni.

L’incrociatore spirituale navigava per il cosmo, ma anche se viaggiava a gran velocità, sembrava immobile nel vasto cosmo. Era come un ramo che fluttuava silenziosamente nell’acqua.

Yi Yun era già arrivato in questo incrociatore spirituale da diverse ore. Quando si svegliò di nuovo, si rese conto di essere sdraiato su un morbido avvallamento. Sotto di lui c'era un tappeto spesso, fatto dalle piume di qualche bestia spirituale sconosciuta. Era estremamente soffice, e sopra di lui aveva una coperta di cotone molto calda.

In quel momento, Yi Yun era completamente sveglio, ma estremamente debole. Dopo aver consumato la sua essenza di sangue e usato un potere che il suo corpo non poteva sopportare, aveva subito un contraccolpo d’energia. In seguito, dopo essere entrato nelle tempeste spaziali, la maggior parte dei suoi meridiani si erano recisi, rendendo le sue condizioni davvero misere.

Per un guerriero normale nelle sue condizioni si fosse trovato nelle condizioni di Yi Yun, sarebbe stato un miracolo persino riprendersi da quelle ferite. Era molto probabile che ne avrebbe subito conseguenze permanenti, compromettendo il suo futuro nelle arti marziali.

Tuttavia, Yi Yun possedeva il Cristallo Viola dell’Origine, che gli permetteva di assorbire costantemente il qi vitale del mondo per riparare il suo corpo. Inoltre, aveva un fisico Yang perfetto, così non temeva di non poter ricongiungere i suoi meridiani. Non doveva preoccuparsi affatto di questo.

L'unico problema era che Yi Yun avrebbe dovuto trascorrere un periodo di tempo in uno stato di estrema debolezza.

All'interno del suo Dantian, le ferite subite dalla personificazione di Vero Oro Taiyi e dalla marionetta del Demone Divino erano molto più lievi, specialmente quest'ultimo, dotato di una vitalità straordinaria. Aveva quasi mantenuto tutta la sua forza combattiva. Yi Yun stimava che, una volta recuperato il 30-40% della sua forza, sarebbe stato in grado di controllare l'energia malvagia. A quel punto, avrebbe potuto evocare il Dio Demone senza temere di perderne il controllo. Così, avrebbe avuto un mezzo per proteggersi.

Ora, l'unica preoccupazione di Yi Yun era Lin Xintong. Non sapeva dove fosse finita dopo che era stata risucchiata nel vortice spaziale.

"Eh, ti sei svegliato?"

In quel momento una ragazza di circa 13-14 anni dal viso rotondo entrò nella stanza. La sua pelle era bianca e le sue guance erano rosee. Sembrava davvero adorabile.

La ragazza, entrata nella stanza, preparò una teiera di tè. Dal suo abbigliamento sembrava essere una serva, ma ovviamente quella teiera di tè non era destinata a Yi Yun.

"Sì, mi sono svegliato... Grazie per avermi salvato."

Disse Yi Yun con sincerità. Se non fosse stato per quell'incrociatore spirituale, probabilmente sarebbe rimasto a fluttuare nello spazio per 7-8 anni, recuperando lentamente le sue ferite assorbendo minime quantità di qi vitale del mondo.

Anche se 7-8 anni erano un periodo relativamente breve rispetto alla sua intera vita, per Yi Yun era comunque un tempo prezioso perché era la prima metà del suo percorso delle arti marziali.

I guerrieri avevano un'aspettativa di vita molto lunga, facilmente di centinaia di migliaia o persino milioni di anni. Tuttavia, potevano avanzare rapidamente nei loro livelli di coltivazione sopratutto da giovani, quando il loro potenziale vitale era al massimo.

Molti guerrieri tentavano di raggiungere il più alto livello di coltivazione possibile in un unico slancio. Tuttavia, una volta esaurito il proprio potenziale a un determinato livello o incontrato un ostacolo, rischiavano di rimanere bloccati lì. Nei successivi centinaia di migliaia di anni, il loro livello di coltivazione sarebbe potuto aumentare, nella migliore delle ipotesi, solo di uno stadio. A meno di incontrare un'opportunità straordinaria, difficilmente sarebbero avvenuti miglioramenti significativi.

Yi Yun non poteva permettersi di sprecare 7-8 anni.

La serva iniziò a ridacchiare. "Parli in modo buffo."

La ragazza sembrava aver fatto una scoperta interessante. Essendo appena arrivato nei dodici Cieli Empirei, Yi Yun non conosceva bene la loro lingua e poteva esprimersi solo basandosi sui ricordi del Lord dello Yang Azzurro nel regno mistico della Grande Imperatrice. Per questo, le sue frasi risultavano spezzate e strane. Questo divertì la giovane serva, che conservava ancora un cuore infantile.

"Se vuole ringraziare qualcuno, ringrazia la mia signora. È stata lei a salvarla." Poi, come se si fosse appena ricordata di qualcosa, aggiunse: "Mi chiamo Tao'er. Resti qui a riposare. Probabilmente il nostro incrociatore spirituale impiegherà altri 4-5 giorni per tornare."

Vedendo la serva portare via la teiera, Yi Yun la fermò in fretta. "Ehm... Signorina Tao'er, mi chiedevo dove si trovi la sua signora. Vorrei incontrarla e ringraziarla di persona."

Sarebbe stato cortese ringraziare personalmente chi lo aveva salvato, ma sopratutto… voleva  raccogliere informazioni su Lin Xintong.

Dopo che lui e Lin Xintong avevano raggiunto il terzo stadio del Sutra del Cuore della Grande Imperatrice, tra loro si era sviluppato un vago senso di telepatia. Se fossero stati abbastanza vicini, avrebbero potuto percepire la presenza l’uno dell’altra.

Ma ora, Yi Yun non riusciva a sentirla affatto. Questo significava che Lin Xintong non si trovava sull’incrociatore spirituale.

Nonostante ciò, Yi Yun voleva chiedere informazioni alla signora di cui Tao’er aveva parlato. Anche se si trattava solo di una speranza remota, non voleva lasciarsi sfuggire la possibilità di scoprire qualcosa sulla posizione di Lin Xintong.

"Non è necessario." La serva agitò la mano con noncuranza. "A dire il vero, la mia signora potrebbe averla salvata, ma per lei è stata solo una sciocchezza. Non ci avrebbe dato peso. La mia signora è impegnata a coltivare e ha molte cose importanti da fare. Credo che non avrà tempo per incontrarla."

Dopo aver detto questo, la serva ridacchiò e si allontanò.

Vedendo la porta chiudersi, Yi Yun sospirò. In effetti, nelle sue condizioni attuali, sembrava solo un rifugiato. Era ferito dalla testa ai piedi, e la signora di Tao’er lo aveva salvato solo per gentilezza. Era impossibile che avesse riposto grandi aspettative in lui.

Non sapeva nemmeno se avrebbe avuto la possibilità di incontrarla nei 4-5 giorni di viaggio rimanenti. E anche se ci fosse riuscito, probabilmente non avrebbe ricevuto aiuto nella ricerca di Lin Xintong.

"Xintong... non deve accaderti nulla."

Le comprensioni nomologiche di Lin Xintong potevano essere inferiori alle sue, ma il loro livello di coltivazione era simile. Se lui era riuscito a sopravvivere attraversando la tempesta spaziale, allora anche Lin Xintong doveva esserci riuscita...

Yi Yun cercò di convincersi e iniziò a meditare. Le sue ferite erano gravi, e aveva bisogno di sfruttare questa opportunità per recuperare le forze.

L’incrociatore spirituale continuò a navigare attraverso il cosmo. Il clan Luo sembrava impegnato in una missione, con persone che entravano e uscivano ogni giorno.

Trovandosi nel territorio di altri, Yi Yun evitò di indagare su ciò che stavano facendo. Rimase semplicemente nella sua stanza, come se fosse stato dimenticato. Nei giorni successivi, solo Tao’er si fece viva di tanto in tanto, per recuperare qualcosa o portargli del cibo spirituale.

Col passare del tempo, Yi Yun divenne piuttosto familiare con la serva.

Nonostante Tao’er fosse una giovane serva di soli 14-15 anni, il suo livello di coltivazione era già al picco del Sangue Viola e stava per avanzare allo stadio delle Fondamenta Yuan. Era quasi di un grado superiore ai giovani talenti del Divino Regno di Tai Ah, era di gran lunga superiore.

Tao’er non era una persona calcolatrice e raccontò molte cose a Yi Yun. Attraverso le loro conversazioni, Yi Yun iniziò ad avere una comprensione generale dei dodici Cieli Empirei, o almeno scoprì in quale si trovava.

Quando aveva progettato il suo viaggio per i dodici Cieli Empirei, Yi Yun aveva pensato di dirigersi verso il Cielo Empireo dello Yang Divino.

Era la terra natale del Lord dello Yang Azzurro, il luogo in cui era asceso, diventando uno dei 72 Lord Divini. Tuttavia, dopo essere stato tradito dalla donna che amava, aveva perso la sua posizione di Lord Divino ed era stato gravemente ferito, compromettendo il suo livello di coltivazione. Si poteva dire che avesse perso tutto.

Il Cielo Empireo dello Yang Divino aveva seppellito le ambizioni del Lord dello Yang Azzurro e lo aveva fatto ossessionare. Anche dopo aver incontrato l’antica Grande Imperatrice e essersene innamorato, non era mai riuscito a liberarsi dell’ossessione per il Cielo Empireo dello Yang Divino. Solo in punto di morte era riuscito a vedere oltre tutto ciò.

Tuttavia, quando aveva aperto lievemente il sigillo del mondo Tian Yuan, rivelando uno o due nodi spaziali, quel passaggio non lo aveva collegato al Cielo Empireo dello Yang Divino, ma al…

Cielo Empireo dei Diecimila Elfi!
