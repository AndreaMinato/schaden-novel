---
title: Capitolo 773 - Clan Luo, Stato della Nuvola di Fuoco!
pubDate: 2025-02-20T13:48:53.651Z
tags:
  - tmw
---

Capitolo sponsorizzato, ringraziamo Ducan!
15 capitoli in coda totali (10 Ducan + 5 anonimo)
0/1 sponsorizzazioni 1 euro a capitolo,
-Schadenfreude

Diecimila Elfi!

Yi Yun fece un respiro profondo. Aveva letto informazioni riguardo ai dodici Cieli Empirei dalle note lasciate dal Lord dello Yang Azzurro.

Il nome del Cielo Empireo dei Diecimila Elfi derivava dai loro dominatori.

Esistevano molte varietà di razze di elfi. Esistevano migliaia di specie, ognuna con ogni sorta di stirpi differenti!

E la razza degli elfi dava grande importanza al lignaggio. Chi possedeva la stirpe più forte era nato per essere un sovrano! Le specie più deboli erano destinate ad essere mediocri, o addirittura schiave.

Yi Yun immaginava che il padre di Jiang Xiaorou provenisse dal Cielo Empireo dei Diecimila Elfi. Dopotutto il nodo spaziale del mondo Tian Yuan conduceva proprio lì.

O, ad essere precisi, il padre di Jiang Xiaorou doveva essere un membro della razza degli elfi di questo Cielo Empireo!

Ed era per questo che aveva lasciato una stirpe così potente a Jiang Xiaorou.

"Mi chiedo a quale razza appartenga il padre di Jiang Xiaorou..." Mormorò Yi Yun tra sé e sé. Jiang Xiaorou era nata in un regno inferiore e, senza l'eredità della razza degli elfi, non poteva sviluppare il potere della sua stirpe. Si poteva dire, infatti, che il potenziale del sangue di Jiang Xiaorou fosse in uno stato dormiente, ancora in attesa di risvegliarsi. Paragonato alla lunga aspettativa di vita della razza degli elfi, la Jiang Xiaorou attuale era probabilmente ancora una neonata.

Nonostante Jiang Xiaorou fosse così debole, il rituale presso l'altare delle ossa divine aveva spinto il Sacro Spirito difensore della razza della Desolazione a discendere, approvandola personalmente.

In realtà, la Volpe Celeste che aveva protetto la razza della Desolazione era un mostro elfico dei dodici Cieli Empirei.

Durante la battaglia contro il Demone Divino dall’Armatura Nera, solo Jiang Xiaorou era riuscita a sopportare la possessione del Sacro Spirito.

Alla fine, la stirpe di Jiang Xiaorou aveva attirato l’attenzione del Demone Divino, che l’aveva presa di mira.

Se il padre di Jiang Xiaorou fosse stato davvero un membro della razza degli elfi, allora tutto avrebbe avuto senso.

Dopo aver pensato a ciò, Yi Yun guardò istintivamente Tao'er e non poté fare a meno di osservarla con attenzione.

Una ragazza di quattordici anni poteva essere paragonata a un bocciolo di loto, delicata e graziosa.

Essere osservata all'improvviso da Yi Yun fece arrossire Tao'er, facendola cadere nel panico. "Lei... perché mi sta guardando in questo modo?"

Yi Yun sorrise. "Scusi, è stato un gesto impulsivo da parte mia. Stavo semplicemente pensando improvvisamente al nome della signorina Tao'er. Ha forse qualche legame con l'albero di pesco?”

Nel Cielo Empireo dei Diecimila Elfi, le piante potevano trasformarsi in mostri in grado di coltivare. I peschi ad esempio potevano farlo molto facilmente.

I peschi erano spirituali. Nel mondo mortale, esistevano alberi di pesco millenari utilizzati per scacciare gli spiriti maligni.

Inoltre, nel Cielo Empireo dei Diecimila Elfi, molti peschi potevano assorbire l’energia spirituale del mondo, trasformandosi in giovani ragazze.

In risposta alla domanda di Yi Yun, Tao’er sporse la lingua e disse piano: “No. Sono umana e il mio talento naturale è molto ordinario.”

“Capisco…” Yi Yu annuì. Aveva notato che l’espressione della ragazzina sembrava un po’ confusa. La posizione degli umani nel Cielo Empireo dei Diecimila Elfi era piuttosto problematica.

Questo Cielo Empireo era dominato dalla razza degli elfi, che nasceva con potenti stirpi, così erano in vantaggio rispetto agli esseri umani. Inoltre gli esseri umani erano in minoranza qui, così naturalmente erano penalizzati.

Così non godevano di una buona posizione nel Cielo Empireo dei Diecimila Elfi, Tao’er ne era un esempio. Non solo era umana, ma il suo talento era ordinario. Non avrebbe potuto condurre una buona vita in circostanze normali. Diventare una serva di un grande clan era già un ottimo risultato per lei.

…

Yi Yun viaggiò insieme all’incrociatore spirituale finché questa non iniziò il viaggio di ritorno. All'improvviso, la signora che aveva salvato Yi Yun apparve nella sua stanza.

Sembrava avere 16-17 anni, ma naturalmente, per i guerrieri, raggiungere un alto livello di coltivazione precocemente permetteva loro di mantenere un aspetto giovanile per molti anni, quindi l'apparenza non poteva essere usata come riferimento per valutare l'età. Anche Yi Yun stesso sembrava un giovane di 16-17 anni.

La ragazza indossava un abito viola. Le sue sopracciglia erano sfumate e il suo sguardo era limpido come l’acqua. Aveva un temperamento particolare.

Era forse una membro della razza elfica?

Yi Yun percepì un’aura diversa da quella umana in lei.

Nel Cielo Empireo dei Diecimila Elfi, gli esseri umani e i mostri potevano convivere pacificamente, ma la maggior parte delle delle figure più potenti in quel mondo apparteneva alla razza degli elfi.

"La ringrazio per avermi salvato. Mi chiedo quale sia il suo nome?"

Yi Yun porse i suoi rispetti e ringraziò con sincerità la ragazza vestita di viola.

"Luo Fengling." Rispose la ragazza con tono conciso. "Provieni da un regno inferiore?"

Era facile capirlo visto che la padronanza di Yi Yun della lingua dei dodici Cieli Empirei non era ancora perfetta.

Yi Yun annuì in segno di conferma.

"Da quale regno inferiore? Dove si trova approssimativamente il nodo spaziale?" Chiese di nuovo la ragazza.

Sentendo la sua domanda, Yi Yun esitò leggermente. Decise di nascondere il fatto che provenisse dal mondo Tian Yuan.

In precedenza, aveva sentito la ragazza dire che il mondo Tian Yuan era una via di fuga importante per il clan Luo, principalmente perché era ben nascosto e difficile da scoprire.

Anche se questa rotta non era considerata altamente riservata, il clan Luo non voleva comunque che troppe persone lo sapessero. Dopotutto, sembravano essere in guerra con una fazione sconosciuta. Nell'intensa battaglia passata, persino Luo Huo'er, una discendente diretta, era tata evacuata in un regno inferiore, segno di quanto fosse potente il loro nemico.

In una situazione simile, se Luo Fengling avesse scoperto che Yi Yun proveniva dal mondo Tian Yuan, avrebbe potuto decidere di metterlo agli arresti domiciliari per evitare fughe di informazioni.

Al momento, Yi Yun era gravemente ferito e non aveva modo di proteggersi.

"Signorina Luo, provengo da un piccolo pianeta sconosciuto. La civiltà marziale del pianeta è limitata e, poiché manca una tradizione consolidata nelle leggi dimensionali, non sono un esperto delle leggi dello spazio. Durante il viaggio verso i dodici Cieli Empirei, sono stato travolto da una tempesta spaziale e mi sono perso. Non ho davvero idea di dove sia il nodo spaziale." Mentì Yi Yun.

Luo Fengling annuì. Yi Yun era chiaramente un guerriero di poco conto proveniente da un regno inferiore. Non si interessò troppo alle sue parole e naturalmente non ebbe motivo di dubitarne.

Per quanto riguardava il mondo Tian Yuan, Luo Fengling non lo prese nemmeno in considerazione. Non credeva che Yi Yun avesse potuto attraversare il nodo spaziale del mondo Tian Yuan all'interno del buco nero dei Cento Spettri.

"Qual è il tuo nome?" Chiese ancora Luo Fengling.

"Yi Yun."

"Bene, Yi Yun. Il mio clan Luo sta attualmente reclutando discepoli di razze esterne. In passato, il mio clan ha subito una guerra devastante con molte perdite, quindi ora ha bisogno di rafforzarsi."

"Sono un membro dello stato della Nuvola di Fuoco del clan Luo! I discepoli dello stato della Nuvola di Fuoco sono usciti in cerca di individui dal talento eccezionale al di fuori del clan Luo, per invitarli a unirsi a noi!"

"Sei appena arrivato da un regno inferiore nel Cielo Empireo dei Diecimila Elfi, e non sai dove andare né conosci nessuno. Sarebbe difficile per te ottenere eredità o risorse. Unirsi ad una grande fazione potrebbe essere una buona scelta."

"Dal mio punto di vista, il solo fatto che tu sia riuscito da solo a giungere da un regno inferiore al Cielo Empireo dei Diecimila Elfi dimostra che le tue fondamenta sono accettabili. Il tuo corpo era stato quasi fatto a pezzi, ma la tua forza vitale ha resistito. Inoltre, negli ultimi giorni, ti sei ripreso notevolmente, il che mi ha sorpresa. Se lo desideri, puoi unirti al mio Stato della Nuvola di Fuoco come discepolo della corte esterna!"

"Tuttavia, devo avvertirti che, sebbene il mio clan Luo abbia sconfitto i suoi avversari nella guerra precedente, siamo riusciti solo a respingerli. Non sappiamo quando torneranno alla carica. Quando accadrà, potresti essere coinvolto nella guerra e la tua vita potrebbe essere lasciata nelle mani del destino. Devi pensarci bene prima di unirti a noi.”
