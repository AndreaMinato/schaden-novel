---
title: Capitolo 775 - Invidia
pubDate: 2025-02-24T14:27:37.793Z
tags:
    - tmw
---


Capitolo sponsorizzato, ringraziamo Ducan!
13 capitoli in coda totali (8 Ducan + 5 anonimo)
0/1 sponsorizzazioni 1 euro a capitolo,
-Schadenfreude


Yi Yun e gli altri accettarono e decisero di rimanere nel monte Fengling. Luo Fengling non fu sorpresa dalla loro scelta, non era un’esagerazione dire che molte persone avrebbero desiderato essere al loro posto, così come avrebbero potuto rifiutare la sua offerta?


In quel momento Luo Fengling gettò un’occhiata verso Yi Yun: “Coltivi le leggi di puro Yang, vero?”


Yi Yun aveva un fisico di puro Yang perfetto, ma visto che aveva subìto gravi ferite, scollegando la maggior parte dei suoi meridiani, il suo talento non era ovvio. Anche così, Luo Fengling poteva percepire i risultati che aveva ottenuto nelle leggi di puro Yang.


Dopotutto il clan Luo si concentrava sulle leggi dell’elemento fuoco, che aveva delle somiglianze con quelle del puro Yang.


“Sì.” Yi Yun annuì.


"Va bene! Anche se sono io a essere responsabile del Monte Fengling, in realtà non mi occupo affatto delle faccende quotidiane. Devo entrare in isolamento per prepararmi per la prova della sala divina Luo. Di solito, un mio isolamento dura uno o due anni, quindi ci saranno molte questioni sul Monte Fengling di cui dovrete occuparvi voi.
Yi Yun, dato che sei esperto nelle leggi del puro Yang, dovresti avere una certa conoscenza dei materiali di elemento fuoco. Ti affiderò quindi l’approvvigionamento dei materiali e la gestione del magazzino del monte Fengling.”


“Per quanto riguarda Sun Lie, Dong Hu e Bai Wei, voi vi occuperete di allevare i mostri. Sul monte Fengling ci sono molte bestie, che devono essere fatte pascolare e nutrite quotidianamente. Questa sarà la vostra responsabilità!"


Luo Fengling impartì loro istruzioni con noncuranza ed era sul punto di entrare in isolamento!


Yi Yun non diede peso all’ordine di Luo Fengling, ma rimase leggermente sorpreso dal riferimento alla "sala divina Luo" che aveva menzionato.


Prepararsi per la prova della sala divina Luo?


Nello stato della Nuvola di Fuoco c’erano due sale che accoglievano giovani discepoli: quella del Fuoco Celeste e quella del Fuoco Terrestre.


La sala del Fuoco Celeste era già considerata la più prestigiosa, mentre la sala del Fuoco Terrestre, pur essendo secondaria, accoglieva comunque discepoli ufficiali. In confronto, Yi Yun era solo un discepolo esterno, quindi nominale. Solo distinguendosi avrebbe potuto essere promosso alla sala del Fuoco Terrestre.  


Era chiaro che la sala divina Luo fosse di un livello molto più alto rispetto alle del Fuoco Celeste e del Fuoco Terrestre.


Yi Yun non poté fare a meno di chiedere: "Posso sapere di cosa si tratta la prova della sala divina Luo di cui il Senior Luo ha parlato?"


"Oh?" Luo Fengling aggrottò leggermente le sopracciglia. I tipici discepoli esterni trattenevano il respiro quando la vedevano, e durante qualsiasi interazione ricevevano solo istruzioni, senza osare fare domande. Non si aspettava che Yi Yun ponesse una domanda che non aveva nulla a che fare con ciò che aveva ordinato. Inoltre, dal suo atteggiamento, non sembrava avere paura di lei.


Luo Fengling rispose a Yi Yun: "La sala del Fuoco Celeste è il luogo in cui si riuniscono i discepoli più d’élite dello stato della Nuvola di Fuoco. Per quanto riguarda la sala divina Luo, è il posto in cui si radunano i migliori geni di tutto il clan Luo.
Il clan Luo è estremamente vasto, e il mio stato della Nuvola di Fuoco è solo uno dei 196 stati del clan Luo. E a dirigere i 196 stati c’è la Divina Capitale Empirea Luo occupata dai membri della famiglia reale!! La sala divina Luo si trova proprio nella capitale empirea, una terra sacra che tutti i discepoli dei vari stati sognano di raggiungere!"


Mentre Luo Fengling pronunciava queste parole, nei suoi occhi si accese un lampo di desiderio. Essere ammessa alla sala divina Luo era sempre stato il suo sogno.


Yi Yun ne fu sconvolto ma non lo diede a vedere. 196 stati? E in più la famiglia reale del clan Luo... Quanto era immensa questa organizzazione?!


Con così tanti stati, che avevano almeno cento discepoli personali ciascuno, la competizione era chiaramente feroce.


Allora Luo Huo’er... Poteva trovarsi nella Capitale Imperiale?


Yi Yun non conosceva la reale identità di Luo Huo’er all’interno del clan. Secondo ciò che lei stessa aveva detto, la sua fazione stava affrontando una catastrofe. Essendo una discendente diretta, era stata protetta appositamente ed evacuata nel mondo Tian Yuan. Questo significava che Luo Huo’er doveva avere un’identità davvero speciale.


Considerando il numero enorme di discepoli nei 196 stati periferici, era improbabile che il clan Luo garantisse una protezione speciale a tutti loro.


Tuttavia, Yi Yun non poteva chiedere a Luo Fengling informazioni su Luo Huo’er. Non avrebbe potuto spiegare come la conoscesse, e se la questione fosse stata riservata, avrebbe potuto mettersi nei guai.


Dopo aver parlato, Luo Fengling ignorò Yi Yun. Era di fretta e desiderosa di iniziare il suo isolamento.


"Il mio isolamento durerà almeno alcuni mesi. Se durante la tua coltivazione avrai dei problemi, potrai farmi domande quando avrò terminato, e io ti risponderò. Ah, giusto, questa reliquia è per te. È utile per curare le ferite!"


Mentre parlava, Luo Fengling fece un rapido movimento con le dita, facendo fluttuare una reliquia cristallina verso Yi Yun, che la afferrò al volo.


La reliquia era calda e umida al tatto. Prima che Yi Yun avesse il tempo di osservarla, Luo Fengling era già scomparsa.


E dopo la sua partenza, Sun Lie, Dong Hu e Bai Wei rivolsero contemporaneamente i loro sguardi su Yi Yun.


Nei loro occhi c’era un accenno di ostilità.  


Il compito di Yi Yun era gestire il magazzino dei materiali. I materiali raccolti sul Monte Fengling erano naturalmente molto preziosi e, nella gestione di tutto ciò, persino gli oggetti meno importanti sarebbero stati di grande valore per loro.


I vantaggi di essere responsabile del magazzino e degli approvvigionamenti erano evidenti.


Era un incarico che garantiva ottimi guadagni.


Loro, invece, dovevano occuparsi dei mostri!


Nutrire le bestie, farle pascolare e pulire i recinti era un lavoro duro. Non c’era nessun beneficio, solo duro lavoro.


La differenza tra i due incarichi era enorme!


Inoltre, Luo Fengling aveva persino lanciato una reliquia a Yi Yun affinché curasse le sue ferite.  


Il medicinale nella sua mano emanava un bagliore caldo simile alla giada. Era senza dubbio di qualità superiore.


Si trattava di una reliquia raffinata dal clan Luo, quindi, anche se Luo Fengling non le attribuiva particolare importanza, per loro aveva un valore immenso.  


Dopotutto, nei dodici Cieli Empirei, c'erano molti mortali e guerrieri che vivevano nei livelli più bassi della società. Nati nei dodici Cieli Empirei con origini modeste, non avevano accesso a molte risorse. La competizione che affrontavano era persino più feroce di quella nei regni inferiori, e a volte la loro condizione era perfino peggiore di quella dei guerrieri dei piani inferiori!  


Era naturale che provassero invidia vedendo Yi Yun ottenere un lavoro così vantaggioso e ricevere persino una reliquia!


"Dico, ragazzino! Provieni dai regni inferiori, giusto?" Solo ascoltando il modo in cui Yi Yun parlava, potevano intuire che non fosse un abitante originario dei dodici Cieli Empirei.  


Yi Yun lanciò un’occhiata alla persona che aveva parlato. Aveva occhi sottili e pelle scura, e sembrava il tipo di persona che non accettava mai di subire perdite. Il suo nome era Sun Lie.  


Yi Yun non rispose, non aveva alcuna intenzione di perdere tempo con persone del genere.  


Sun Lie ridacchiò e si leccò le labbra. "Ragazzino, è inutile negarlo. Probabilmente sei arrivato da poco nel Cielo Empireo dei Diecimila Elfi. I regni inferiori da cui provieni sono terre di selvaggi. La forza dei guerrieri laggiù è insignificante. Essere riuscito ad entrare nel Cielo Empireo dei Diecimila Elfi fa di te un generale tra i nani."


Sentendo queste parole, un giovane dal fisico robusto scoppiò a ridere fragorosamente. Il suo nome era Dong Hu.


"Ragazzo, come mai sei ridotto così male? Sei stato pestato non appena sei arrivato nel Cielo Empireo dei Diecimila Elfi? Hehe! Questo posto non è come il tuo villaggio natale. Lì potevi camminare liberamente, ma qui devi strisciare. Se sei troppo arrogante, finirai per essere picchiato, proprio come è successo a te."


"Tuttavia, essere pestato può avere i suoi vantaggi. Almeno ti farà aprire gli occhi. L'ambiente in cui siamo cresciuti noi non è qualcosa che puoi nemmeno immaginare. Quindi, ragazzo, lascia che dia un'occhiata alla reliquia che hai in mano."


