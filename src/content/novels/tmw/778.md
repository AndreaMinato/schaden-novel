---
title: Capitolo 778 - Sottomettere
pubDate: 2025-02-24T14:27:37.796Z
tags:
    - tmw
---


Capitolo regolare,
13 capitoli in coda totali (8 Ducan + 5 anonimo)
0/1 sponsorizzazioni 1 euro a capitolo,
-Schadenfreude


Anche Sun Lie apparteneva ad una specie elfica nota per la sua forza. Tuttavia il fendente della sua sciabola dato a tutta forza non era riuscito nemmeno a lacerare la carne del clone.


Perfino il Demone Divino dall’Armatura Nera non aveva potuto abbattere la personificazione di Vero Oro Taiyi, figuriamoci Sun Lie!


“Tu!”


Sun Lie si allarmò e, in quel momento, la personificazione di Vero Oro Taiyi gli sferrò un pugno dritto nello stomaco. Con uno scatto violento, il corpo di Sun Lie si piegò come un gamberetto.


I succhi gastrici nello stomaco di Sun Lie schizzarono fuori per l'impatto, era un dolore lancinante.  


"Piccolo bastardo!" imprecò Sun Lie. Nonostante fosse stato ridotto in quello stato miserabile, si rifiutava di ammettere la sconfitta. Per le specie degli elfi e dei mostri, che nutrivano un forte senso di superiorità, era assolutamente inaccettabile sottomettersi a un umano proveniente da un regno inferiore.


Sentendo l'insulto di Sun Lie, Yi Yun, che si trovava più lontano, alzò un sopracciglio. Un tipo del genere doveva essere solo picchiato fino alla resa.


Yi Yun rimase immobile mentre il clone iniziava a massacrare Sun Lie con una serie di colpi brutali.


Nonostante Sun Lie cercasse di resistere, non era affatto all'altezza della personificazione di Vero Oro Taiyi. La sciabola nelle sue mani gli venne strappata con la forza e, con un rapido tocco del palmo dorato pallido del clone, il qi vitale di puro Yang divorò tutte le fiamme che ardevano sulla lama!


"Bam! Bam! Bam!"


La personfiicazione di Vero Oro Taiyi lanciò una scarica di pugni, ognuno diretto allo stomaco di Sun Lie. In pochi secondi, Sun Lie passò dal vomitare succhi gastrici allo sputare sangue.


Dopo un colpo di gomito alla schiena, Sun Lie sentì la sua spina dorsale quasi fratturarsi, mentre il suo corpo si afflosciava e crollava a terra.


Il clone lo afferrò per una caviglia e, con un lancio potente, lo scagliò sulla schiena di Dong Hu.


Bam!


Dong Hu emise un urlo straziante mentre lui e Sun Lie si ritrovarono ammucchiati insieme in una pila disordinata.


La personificazione di Vero Oro Taiyi posò un piede sulla schiena di Sun Lie, facendolo sussultare violentemente. Sembrava un pesce che schiumava dalla bocca mentre il sangue sputava sangue dalla bocca. Dong Hu, schiacciato sotto di lui, non se la passava meglio: sentiva che il piede del clone stava per spezzargli la schiena.


A quel punto, il clone fece un gesto con la mano e materializzò una lancia di origine sconosciuta. Non usò la punta, ma l’asta della lancia per colpire entrambi contemporaneamente!  


Anche se lo stato della Nuvola di Fuoco vietava ai discepoli di uccidersi a vicenda, il regolamento lasciava un margine di ambiguità quando si trattava di ridurli quasi al punto di non poter praticare le arti marziali.


Avendo subito ferite gravi, avrebbero dovuto trascorrere almeno un anno a riprendersi, compromettendo irrimediabilmente il loro futuro nella coltivazione.


In questo modo, le loro ambizioni e aspirazioni sarebbero andate in fumo. Figuriamoci entrare nella sala del Fuoco della Terra, avrebbero rischiato di venire espulsi perché insufficiente produttività.


"Fermati... smetti di colpire..."


Dong Hu gemette. Anche il corpo di Sun Lie tremava in preda agli spasmi, senza più il coraggio di proferire insulti.


Solo allora Yi Yun fece un cenno con la mano, facendo arrestare la personificazione di Vero Oro Taiyi.


Subito dopo, Yi Yun posò lo sguardo su Bai Wei.


Il volto di Bai Wei impallidì all’istante. "Io... io non ho detto niente! Cosa vuoi da me? Sei un uomo, anche se cerchi vendetta per un torto subito, non risparmieresti nemmeno una donna?"


"Donna?" Yi Yun rise con disprezzo. "Sei solo un mostro spirituale. E anche se fossi davvero una donna, non esiterei un secondo a reagire contro chiunque osi provocarmi. Ma su una cosa hai ragione, cerco vendetta per ogni torto subito!"


Mentre Yi Yun parlava, il clone si avvicinò rapidamente a Bai Wei e la schiaffeggiò!


Bai Wei urlò. Il colpo della personificazione di Vero Oro Taiyi era estremamente veloce, quindi, anche se non poteva bloccarlo, con la sua forza avrebbe almeno potuto reagire e contrattaccare.


Tuttavia, non lo fece. Sun Lie e Dong Hu, che erano più forti di lei, erano stati brutalmente massacrati a causa della loro resistenza.


Con un sonoro schiaffo, Bai Wei venne scaraventata via!


Bai Wei si schiantò pesantemente al suolo. Il suo viso si gonfiò, ma rispetto a Dong Hu e Sun Lie, le sue ferite erano le più leggere.  


Tuttavia, Bai Wei provava un'immensa umiliazione.  


Coprendosi il viso con una mano, gemette mentre giaceva a terra. Non poteva fare nulla contro Yi Yun perché la sua marionetta era troppo terrificante.


Se fosse riuscita a rubarla, la sua forza combattiva sarebbe aumentata drasticamente. Quanto a quel misero umano, non sarebbe stato altro che un insignificante ostacolo, da manipolare a suo piacimento.


Bai Wei non poté fare a meno di nutrire tali pensieri.


Yi Yun guardò con indifferenza Bai Wei, Sun Lie e Dong Hu.  


Sapeva che, nonostante sembrassero essersi sottomessi a lui a parole, lo odiavano profondamente. Tuttavia, Yi Yun non poteva ucciderli veramente e infrangere le regole dello stato della Nuvola di Fuoco, altrimenti avrebbe subito una punizione severa.


Yi Yun non diede peso all'idea di attirare il rancore dai suoi tre compagni.


Lo stato della Nuvola di Fuoco era solo una tappa temporanea per lui, un luogo dove guarire. Quanto a Dong Hu e gli altri, erano irrilevanti. Tutti e tre erano alll’Apertura Yuan, ad un livello non molto diverso dal suo. Rispetto ai guerrieri del mondo Tian Yuan dello stesso livello, Bai Wei, Dong Hu e Sun Lie erano effettivamente più forti, ma la differenza tra loro e Yi Yun era troppo vasta.


Anche se Yi Yun proveniva dal mondo Tian Yuan, non solo possedeva il Cristallo Viola, ma era anche entrato nel regno mistico della Grande Imperatrice e nel Palazzo della Spada di Puro Yang, ottenendo le eredità più elevate dei dodici Cieli Empirei.


E quei tre di fronte a lui erano solo elfi terrestri provenienti dal Cielo Empireo dei Diecimila Elfi. Non era sbagliato definirli elfi di bassa classe.


Indipendentemente dal numero di geni o esperti presenti nei dodici Cieli Empirei, Yi Yun sarebbe stato in grado di annientare facilmente elfi terrestri provenienti da tribù remote, il divario tra di loro era troppo grande.


Quando Yi Yun si fosse ripreso dalle sue ferite, questii tre non sarebbero stati nemmeno degni di essere menzionati.


Con un pensiero, la personificazione di Vero Oro Taiyi si trasformò in un raggio di luce e scomparì nel suo Dantian.


Dopo aver lanciato un ultimo sguardo al trio, Yi Yun si voltò e se ne andò.


Non aveva intenzione di restare a lungo nello stato della Nuvola di Fuoco. Si sarebbe ricordato della gentilezza di Luo Fengling nel salvarlo. In futuro, una volta che fosse partito, avrebbe cercato un'opportunità per ripagarla.


Tuttavia... dato che si trattava del clan Luo, Yi Yun aveva intenzione di dirigersi verso la capitale reale.


La famiglia Luo poteva essere considerata un clan, ma aveva fondato una propria nazione. In primo luogo, Yi Yun voleva rivedere Luo Huo'er, e in secondo luogo, se possibile, voleva trovare il padre di Jiang Xiaorou.


Diverse circostanze sembravano indicare che il padre di Jiang Xiaorou si trovasse nel Cielo Empireo dei Diecimila Elfi. Jiang Xiaorou era cresciuta da sola e aveva sofferto per tutta la vita. Sarebbe stato contento se fosse riuscito ad aiutarla a trovare suo padre.


...  


La mattina successiva, poco dopo l'alba, il monte Fengling era ancora avvolto da una fitta nebbia.


Yi Yun indossava un abito color azzurro, semplice e pulito. Sedeva a gambe incrociate nella valle, godendosi la tranquillità del primo mattino in montagna e assorbendo il qi vitale del cielo e della terra.


Il monte Fengling era considerato un eccellente terreno spirituale. Recuperare le forze qui gli avrebbe permesso di ottenere il doppio dei risultati con metà dello sforzo.


Yi Yun aveva già consumato la reliquia che Luo Fengling gli aveva dato.


Ciò che lo sorprese fu che l'effetto della reliquia era molto più potente di quanto si aspettasse.


Nel momento in cui la reliquia entrò nel suo stomaco, si trasformò in un flusso caldo che si diffuse in ogni suo arto. Nonostante i suoi meridiani fossero spezzati, l'energia della reliquia riusciva a scorrere attraverso di essi in modo misterioso.


