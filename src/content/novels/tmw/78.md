---
title: Capitolo 78 - Piedistallo
pubDate: 2023-07-24T14:09:48.031Z
tags:
    - tmw
---


Lian Chengyu guardò Yi Yun con ferocia.

“Ho solo bisogno di un po’ di giorni per riprendermi e quando accadrà, mi assicurerò di vendicarmi per ciò che è successo oggi! Ti farò capire cosa significa desiderare di essere morti!”

Se fosse stato sopraffatto da un esperto, non sarebbe stato un problema. Ma ora una persona che sembrava più debole di lui lo stava provocando e stava minando la sua autorità, eppure a causa delle sue ferite non poteva fare nulla. Come poteva non provare rabbia?


“Yi Yun!” Disse con riluttanza Lian Chengyu. Sapeva che non poteva intervenire. Se avesse combattuto contro di lui, anche se avesse vinto, avrebbe influenzato le sue possibilità alla selezione del regno tra pochi giorni, e non era un prezzo che era disposto a pagare.

“Il mio clan Lian ha sofferto per centinaia di anni nella Landa Selvaggia delle Nuvole. I nostri antenati hanno mangiato radici di erbe e corteccia d’albero mentre sviluppavano lentamente il nostro clan in ciò che è diventato oggi.”

“Alla fine, nella mia generazione, ho allenato le mie arti marziali per un decennio e non ho mai battuto la fiacca, anche durante gli anni di fame. Questo per portare il clan tribale Lian fuori dalle lande selvagge e farlo prosperare in città!”

“Ma ora… Proprio quando ho investito ogni mia risorsa per salvare il clan, cerchi di diffondere dicerie, ingannare le persone e accusarmi ingiustamente. Vuoi che la gente del clan Lian viva per sempre nella miseria?” Lian Chengyu ritorse le parole di Yi Yun contro di lui, iniziando un dibattito pubblico.

Lian Chengyu e Yi Yun continuarono ad argomentare.

Yi Yun aveva detto che Lian Chengyu aveva raffinato ossa della desolazione che contenevano tossine, causando la morte di alcune persone, mentre Lian Chengyu sosteneva che Yi Yun stesse cercando di incastrarlo! Entrambe le parti erano diametralmente opposte!

Tuttavia, in questo dibattito, la gente credette a Lian Chengyu; dopotutto aveva una posizione elevata nel clan, mentre Yi Yun era solo un bambino.

Sentendo il discorso, Yi Yun immaginava come si sentissero i membri della tribù e non poté che ricordarsi di una favola sulla terra.

Durante i periodi primitivi, un gruppo di cavernicoli venerava un’ombra. L’ombra poteva aumentare e diminuire di dimensioni. Sembrava un dio, così i cavernicoli l’avrebbero adorata ogni giorno.

Tuttavia un cavernicolo intelligente non credeva in ‘dio’. Dopo grandi sforzi, un giorno riuscì a salire in cima alla caverna. Poi si rese conto che la divinità venerata dalla tribù era solo l’ombra di una roccia proiettata dalla luce del sole.

Il cavernicolo intelligente rivelò la verità alla sua tribù, non voleva che venerassero l’ombra.

Alla fine nessuno credette al cavernicolo astuto, ma si spaventarono. Alla fine lo bruciarono al rogo a causa della sua blasfemia contro la divinità. Dopodiché i cavernicoli continuare a venerare l’ombra della roccia.

Yi Yun pensava che la sua situazione fosse esattamente uguale a quella della favola.

Era il cavernicolo intelligente, mentre Lian Chengyu era l’ombra.

L’attuale Lian Chengyu che stava cercando di salvare la tribù, che aveva tagliato ogni via d’uscita ed era “riuscito ad avanzare allo stadio del Sangue Viola”, era un dio per il clan tribale Lian!

Tutti quanti, sia i superiori del clan che i membri del campo dei guerrieri o la gente comune, aveva riposto le sue speranze in lui, sperando che portasse cambiamenti nella tribù, permettendo loro di smettere di patire la fame e vivere in povertà.

La gente che viveva in condizioni dure tendeva ad essere religiosa. Aveva bisogno di supporto emotivo, che avrebbe permesso loro di fuggire dalla realtà e credere in un futuro migliore. Solo allora avrebbero avuto il coraggio di continuare a vivere.

Per quanto riguardava Lian Chengyu, indubbiamente aveva occupato quel posto. Era il capo della tribù e un idolo per molti giovani nel clan. Era l’amante perfetto per tutte le ragazze.

Finché Lian Chengyu avesse superato la selezione del regno, sarebbe stato il salvatore della tribù!

Yi Yun invece era solo un bambino di dodici anni. Non aveva molto prestigio, né autorità, così era difficile per lui rovesciare il governo di Lian Chengyu.

Inoltre non aveva prove. Anche se le avesse avute, probabilmente nessuno gli avrebbe creduto perché, se Lian Chengyu fosse stato sconfitto, sarebbe stato come infrangere le speranze della povera gente, dicendo loro che sarebbero dovuti vivere per sempre nell’oscurità. Chi lo avrebbe permesso?

Se Yi Yun non avesse mutilato Zhao Tiezhu e non si fosse fatto rispettare con la forza, sarebbe stato bruciato al rogo dalla folla arrabbiata come il cavernicolo intelligente.

Vedendo che la gente era chiaramente dalla sua parte, Lian Chengyu divenne soddisfatto. L’unica cosa che lo irritava era che, anche con il supporto della gente, non poteva ancora fare nulla a Yi Yun.

“Yi yun, ti riconosco come genio e hai un talento per le arti marziali accettabile. È stato probabilmente un qualche evento fortuito ad averti permesso di arrivare a questo punto!”

Lian Chengyu enfatizzò la parola fortuito, perché era estremamente geloso. Cosa dava a Yi Yun il diritto di incontrare un evento fortuito, ma non a lui?

Anche se era geloso, Lian Chengyu doveva fare finta che un evento fortuito non si riflettesse sulla propria vera forza. Intendeva dire che era come prendere una scorciatoia, mentre lui aveva lavorato sodo per diventare più forte.

I suoi tirapiedi capirono subito il significato delle sue parole. Dissero: “Non c’è da meravigliarsi che questo ragazzino abbia sconfitto Zhao Tiezhu, è perché ha preso una scorciatoia!”

“Può aver mangiato qualche tesoro, ma ho sentito che, nonostante possano aumentare la forza velocemente, le fondamenta saranno tremanti e prima o poi incontrerai un ostacolo. È come tirare su un seme nella speranza malcelata di aiutarlo a crescere!”

I tirapiedi si scambiarono occhiate di comprensione, naturalmente il loro capo era il più forte, mentre la forza di Yi Yun sarebbe stata di breve durata. Inoltre Yi Yun non era così potente, aveva solo sconfitto Zhao Tiezhu e non contava nulla.

La folla ne fu condizionata perché trovava ragionevole il loro ragionamento. Questo era il solo modo in cui potevano capire com’era aumentata la forza di Yi Yun.

Lian Chengyu continuò: “Non è stato facile raggiungere questo stadio. Ti perdonerò, così dovresti unire le forze con me, per lavorare duramente insieme per fare prosperare la tribù!”

Lo disse con dignità.

I tirapiedi e i suoi ammiratori cominciarono ad acclamarlo.

“Il giovane maestro Lian è proprio retto e la tribù è fortunata ad averlo!” Alcune persone applaudirono e gridarono con gioia.

“Il giovane maestro Lian è così magnanimo, Yi Yun ha provato a screditarlo, ma il giovane maestro Lian non lo ha biasimato, ha anche accettato che ricopra una posizione importante. Se ha del buon senso, Yi Yun dovrebbe aiutarlo.”

La gente fu condizionata facilmente e le parole dei tirapiedi in effetti erano completamente ragionevoli.

Dopotutto Lian Chengyu era avanzato allo stadio del Sangue Viola, così avrebbe superato sicuramente la selezione del regno.

Per quanto riguardava Yi Yun, anche se il suo talento sembrava buono, non aveva allenato le arti marziali per molto tempo e aveva ottenuto la sua forza grazie ad un evento fortuito. Era circa al terzo stadio del Sangue Mortale, così era improbabile che superasse le selezioni del regno.

In futuro, quando Yi Yun fosse cresciuto, se fosse stato disposto ad aiutare Lian Chengyu, sarebbe stato di grande aiuto, permettendo al clan tribale di prosperare.

Questo era come la pensava la maggioranza, tuttavia Lian Chengyu e Yi Yun non la pensavano affatto così…



