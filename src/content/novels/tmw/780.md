---
title: Capitolo 780 - La Divina Tecnica della Desolazione del Clan Luo
pubDate: 2025-02-24T14:27:37.798Z
tags:
    - tmw
---


Capitolo sponsorizzato, ringraziamo Ducan!
11 capitoli in coda totali (6 Ducan + 5 anonimo)
0/1 sponsorizzazioni 1 euro a capitolo,
-Schadenfreude


“Fratello Yi, da quanto tempo sei qui?” Chiese arrossita Tao’er.


"Uh... sono appena arrivato." Yi Yun mentì, notando l'imbarazzo della ragazza.


"Va bene, va bene." Tao'er credette facilmente alle sue parole e sospirò visibilmente sollevata: “Fratello Yi, mi sembra che tu stia molto meglio adesso?"


Tao'er non era in grado di percepire il flusso d’energia di Yi Yun, ma l’aveva intuito dal colore del suo viso.


Yi Yun era stato gravemente ferito in precedenza. Tutti i suoi organi erano stati lacerati e, se fosse stato una persona normale, sarebbe morto. Tao'er non si aspettava che si riprendesse così rapidamente. La sua velocità di guarigione era davvero impressionante.


"Sì, la signora Luo mi ha dato una reliquia curativa che si è rivelata piuttosto utile." Rispose con noncuranza Yi Yun.


Sentendo ciò, Tao'er sorrise, come se le sue parole l'avessero resa felice. "Le pillole elfiche e le reliquie raffinate dal clan Luo sono estremamente famose, specialmente nella capitale reale. I migliori maestri della Divina Tecnica della Desolazione si trovano lì. Raramente offrono i loro servizi, ma quando raffinano una reliquia straordinaria, persino le figure supreme del Cielo Empireo dei Diecimila Elfi si presenterebbero di persona per ottenerne una!”


Tao'er parlava con orgoglio. Sebbene fosse umana, era comunque un membro del clan Luo e sentiva un forte senso di orgoglio.


Tuttavia, gli umani nel clan Luo erano pochi e, tra loro, molti erano deboli, rendendoli completamente inferiori agli elfi all'interno del clan. Anche se i vertici del clan Luo avevano proclamato l'uguaglianza tra umani ed elfi, nella pratica era estremamente difficile da realizzare.


In molte aree del clan Luo, gli umani venivano emarginati e maltrattati. Era comprensibile, poiché nel mondo dei guerrieri i deboli venivano naturalmente oppressi.


Ed era proprio per questo motivo che Tao'er sentiva una certa affinità naturale con Yi Yun, un essere umano come lei.


Dopotutto, erano sulla stessa barca.


"Oh? Il clan Luo ha grandi competenze nella Divina Tecnica della Desolazione?"  


Quando sentì queste parole, Yi Yun ricordò il periodo in cui Luo Huo'er si era dedicata alla Divina Tecnica della Desolazione a Tai Ah.


Allora, Luo Huo'er eccelleva in quella tecnica, ma... quando aveva gareggiato contro Yi Yun nel controllo dell'energia, era stata sconfitta dal potere del Cristallo Viola. Questo l'aveva fatta infuriare.


Ripensandoci, la Divina Tecnica della Desolazione che Luo Huo'er aveva usato a Tai Ah probabilmente era diversa da quella del Cielo Empireo dei Diecimila Elfi.


La qualità delle ossa della desolazione era scadente, mentre i sigilli e l’eredità della Divina Tecnica della Desolazione erano diversi.


Così, Luo Huo'er aveva dovuto quasi ricominciare da zero, ma nonostante ciò, era riuscita a padroneggiare rapidamente la Divina Tecnica della Desolazione locale.


Si poteva dire che la Divina Tecnica della Desolazione della città di Tai Ah fosse solo un’attività per passare il tempo mentre si nascondeva nel regno inferiore come fuggitiva. Non poteva usare le vera tecniche del clan Luo, in quanto sarebbe stato impossibile spiegarne l'origine. Avrebbe anche rischiato di rivelare la sua identità.


La sua Divina Tecnica della Desolazione, che aveva imparato durante il suo tempo libero, rispettava le regole del regno inferiore, eppure le aveva permesso di dominare gli altri talenti della Divina Città di Tai Ah. Solo Yi Yun, con le sue capacità straordinarie, era riuscito a superarla.


"Non c'è da stupirsi che fosse così scontenta quando l'ho battuta." Yi Yun mormorò tra sé con un sorriso.


Luo Huo'er proveniva dal Cielo Empireo dei Diecimila Elfii ed era una discendente diretta del suo clan. Era come una gattina orgogliosa, convinta della sua superiorità rispetto ai guerrieri della Divina Città di Tai Ah nel regno inferiore. Pensava che la Divina Tecnica della Desolazione che aveva imparato per passatempo fosse sufficiente per dominare chiunque.


Luo Huo'er era convinta che la gente del regno inferiore avrebbe dovuto ammirarla, lodando la sua bellezza e il suo talento impareggiabile. Sfortunatamente, tra quella massa di bifolchi, era apparso Yi Yun, che non condivideva la stessa ammirazione per lei. Il suo controllo dell'energia l’aveva sconfitta e per lei questo era inaccettabile. Per questo si era infuriata.


Yi Yun non poté fare a meno di ricordare come Luo Huo'er avesse cercato di farlo cadere in una trappola dopo aver perso contro di lui nel controllo dell'energia. Solo pensando a com’era finita vittima del suo stesso tranello, fece sorridere Yi Yun.


Rifletté su quanto il tempo fosse davvero volato. Chi si sarebbe mai immaginato che, più di dieci anni dopo, si sarebbero ritrovati entrambi nel Cielo Empireo dei Diecimila Elfi?  


"Fratello Yi, dato che ti sei ancora ristabilito completamente, bevi un po' di porridge medicinale. È fatto con il grano spirituale che coltivo io stessa." Disse con orgoglio Tao'er mentre tirava fuori una pentola di porridge dalla sua stanza.


Nel monte Fengling, aveva molte faccende da sbrigare, lasciandole pochissimo tempo per coltivare. Uno dei suoi compiti era preparare il cibo spirituale per Luo Fengling, che era molto esigente riguardo ai suoi tre pasti quotidiani. La maggior parte dei piatti era preparata da Tao'er, quindi, nonostante il suo basso livello di coltivazione, era piuttosto brava in cucina.


Tao'er servì una scodella di porridge medicinale a Yi Yun. Il solo profumo era sufficiente a far venire l'acquolina in bocca.


Non solo questo porridge era preparato con riso spirituale, ma conteneva anche molte erbe medicinali. Sarebbe stato di grande beneficio per la salute.


Dopo averla ringraziata, Yi Yun bevve un sorso del porridge. In effetti, aveva un sapore eccellente, e nel momento in cui il porridge medicinale gli scese nello stomaco, si trasformò in un'energia calda che gli fece provare un senso di profondo conforto.


Tuttavia, Tao'er non si unì a lui nel mangiare. Si voltò invece verso il suo piccolo calderone e riprese a lavorare sulla sua Divina Tecnica della Desolazione.


Il calderone, che in origine era rovente, si era ormai raffreddato, tornando al suo colore nero originario. Non sembrava un calderone di alto livello, probabilmente era molto economico. Inoltre lei provava a razionare i materiali più che poteva.


Crescere un Divino Maestro della Desolazione richiedeva grandi quantità di materiali preziosi per la pratica. Era una spesa considerevole, e se non si proveniva da un'accademia rinomata, sarebbe stato molto difficile diventare un Divino Maestro della Desolazione.


Tao'er veniva da una famiglia povera. E non solo lei, nemmeno Luo Fengling aveva avuto origini prestigiose nel suo clan prima che rivelasse il suo talento. Era riuscita a farsi strada solo grazie al duro lavoro. Un esempio della sua diligenza era il fatto che, non appena rientrata, fosse entrata subito in isolamento.


Tao'er era perfettamente consapevole della sua situazione. Sapeva che per lei era impossibile diventare una Divina Maestra della Desolazione di alto livello, né aveva tale ambizione. Tutto ciò che desiderava era restare al passo con la sua signora. Voleva essere in grado di aiutarla quando raffinava le sue reliquie. Sarebbe stata soddisfatta anche solo di non essere di intralcio.  


Mentre Yi Yun osservava Tao'er raffinare la reliquia, notò una pila di libri accanto a lei. Alcuni erano aperti, e dando un'occhiata, vide che contenevano sigilli manuali della Divina Tecnica della Desolazione.


Si trattava dell'eredità della Divina Tecnica della Desolazione di questo Cielo Empireo.


Ovviamente, il livello dell’eredità che Tao'er poteva studiare era solo quello più basilare, quindi non c'era bisogno di tenerlo segreto. Per questo motivo, i libri erano semplicemente lasciati lì, accessibili, permettendo a Yi Yun di dare un'occhiata veloce.


Yi Yun non poté fare a meno di prenderne uno e iniziare a sfogliarlo.


Il suo corpo non si era ancora ripreso del tutto, quindi non poteva coltivare. Avendo del tempo libero, pensò che studiare la tecnica della Divina Tecnica della Desolazione del Cielo Empireo dei Diecimila Elfi sarebbe stata una buona idea.


Dato che il clan Luo possedeva grandi conoscenze in questa tecnica, dovevano conservare delle eredità di altissimo livello nella capitale. Se avesse avuto l'opportunità di apprenderle, con l'aiuto del Cristallo Viola, Yi Yun avrebbe potuto facilmente diventare un eccellente Divino Maestro della Desolazione.


Mentre continuava a leggere, per curiosità attivò la sua visuale d’energia. Mentre studiava il libro, cercò di confrontare le informazioni con la Divina Tecnica della Desolazione di Tao’er.

