---
title: Capitolo 781 - Guida
pubDate: 2025-02-25T14:00:59.753Z
tags:
    - tmw
---


Capitolo sponsorizzato, ringraziamo Ducan!
10 capitoli in coda totali (5 Ducan + 5 anonimo)
0/1 sponsorizzazioni 1 euro a capitolo,
-Schadenfreude


La Divina Tecnica della Desolazione di Tao’er era estremamente superficiale e facile da capire.


Tuttavia, comprenderla non significava poterla usare. Era come disegnare un cerchio perfetto. Concettualmente sembrava semplice, ma replicarlo a mani nude era difficile. Era un problema dovuto allo scarso controllo della propria mano.


Allo stesso modo, l’aspetto più difficile della Divina Tecnica della Desolazione era proprio il controllo dell’energia. Anche se l’eredità del Cielo Empireo dei Diecimila Elfi era di gran lunga superiore a quella del mondo Tian Yuan, i passi basilari necessari erano gli stessi.


Come per la Divina Tecnica della Desolazione, c’erano tre fasi: l’estrazione dell’energia, controllare il sigillo dell’energia e infine formare la reliquia.


Il primo passo consisteva nelle basi,  l'energia contenuta nelle ossa dei mostri veniva estratta poco alla volta. Molte ossa elfiche contenevano enormi quantità di energia, rendendole più difficili da controllare. Di conseguenza, non era facile maneggiarle a proprio piacimento. Se l'estrazione dell'energia non veniva eseguita con cura, non solo sarebbe stato uno spreco di materiali, ma la reliquia non sarebbe stata raffinata correttamente.


Per quanto riguardava la seconda fase; la creazione e il controllo dei sigilli, era ancora più complessa perché esistevano troppe tecniche di sigillo. Nel mondo Tian Yuan, i sigilli con le mani non mancavano di certo, ma nel Cielo Empireo dei Diecimila Elfi c’erano tanti sigilli quante stelle nel cielo. Diverse energie elementali delle ossa dei mostri avevano sigilli specifici che meglio si adattavano all'energia in questione. Se si falliva nell'esecuzione, si rischiava facilmente di disperdere l’energia faticosamente estratta, provocando un'esplosione.


Per quanto riguardava il passo finale, la formazione della reliquia, era relativamente più semplice, ma solo a condizione che i primi due passaggi fossero stati eseguiti alla perfezione.


Inoltre, questa semplicità era relativa. Esistevano anche molte tecniche per formare reliquie, ognuna con effetti differenti.


Visto che la Divina Tecnica della Desolazione del Cielo Empireo dei Diecimila Elfi aveva delle somiglianze con quella del mondo Tian Yuan, e la sua percezione era piuttosto buona, Yi Yun riuscì a comprendere rapidamente le descrizioni nel libro. Confrontando le informazioni del libro con Tao’er, Yi Yun si rese subito conto che la ragazza riusciva a malapena a completare ogni fase del processo.


Il livello di coltivazione di Tao’er era limitato, quindi per lei era molto difficile controllare il flusso d’energia ossa dei mostri. Questo causava difetti nella raffinazione della reliquia.


E più era attenta ai sigilli, meno Tao’er era disposta ad abbandonarli. Notando che il calderone dei materiali stava per trasformarsi in un disastro, Yi Yun si rese conto che era solo questione di tempo prima che esplodesse.


"Tao’er, abbandona immediatamente i tre sigilli che hai formato!"


Disse all’improvviso Yi Yun, facendo sobbalzare Tao’er. Aveva formato i tre sigilli sulla sua mano con grande fatica. Anche se non fosse riuscita a controllarli perfettamente, per lei rappresentavano già un risultato piuttosto impressionante. Stava per raffinare diligentemente i tre sigilli nella reliquia, ma Yi Yun le aveva detto di abbandonarli.


Come poteva essere disposta a farlo?


Inoltre… Yi Yun era appena arrivato nel Cielo Empireo dei Diecimila Elfi e proveniva da un regno inferiore. Come poteva sapere qualcosa della Divina Tecnica della Desolazione di questo piano? Doveva essere impossibile…


Rendendosi conto che Tao’er era rimasta momentaneamente interdetta, Yi Yun ripeté: "Segui le mie istruzioni e abbandonali." Le sue parole erano estremamente decise. "I tre sigilli che hai condensato presentano un totale di diciassette difetti strutturali. Se li incorpori nella reliquia, non solo non ne aumenteranno l'efficacia, ma l’energia diventerà caotica!"


Diciassette difetti?


Tao’er rimase sorpresa. Neanche lei sapeva quanti difetti ci fossero nei sigilli che aveva condensato, eppure Yi Yun era riuscito a contarli tutti in un istante? Questo…


Tao’er trovava la cosa un po’ incredibile, ma sapeva che i sigilli che aveva condensato erano di qualità molto scarsa. Di conseguenza, le probabilità di raffinare con successo una reliquia erano estremamente basse. E visto che Yi Yun glielo aveva fatto notare, Tao’er decise di farsi coraggio e credere in lui. Tanto valeva seguire le sue istruzioni.


Rilassando la mano, abbandonò i tre sigilli energetici che aveva appena condensato.


"Sigillo dell’Eminenza Celeste!"


"Sigillo del Salice di Fuoco!"


"Sigillo del Sole e della Luna!"


"Sigillo dell’Ululato Terrestre!"


"Disperdi tutti i sigilli menzionati e raffinali di nuovo!"


In quel momento, sopra il calderone di Tao’er fluttuavano sigilli dai colori vivaci. I marchi menzionati da Yi Yun erano stati tutti condensati con grande fatica dalla ragazza, ma ora avrebbe dovuto disperderli e ricominciare tutto da capo.


"Ma…"


Tao’er iniziò a esitare, perché pensava che il suo qi vitale non sarebbe stato sufficiente per condensare di nuovo quei sigilli.


Tuttavia, la determinazione nelle istruzioni di Yi Yun la fece obbedire inconsciamente.  


Tao’er digrignò i denti e distrusse tutti i sigilli menzionati.


"Pa! Pa! Pa!"


I sigilli d’energia esplosero in una bellissima pioggia di luce. Sebbene fosse uno spettacolo meraviglioso, il visetto di Tao’er sembrava contrito come una prugna secca per il rimpianto.


“Forma nuovamente il Sigillo della Eminenza Celeste. Estrai il doppio dell'energia rispetto a prima!”


Yi Yun iniziò a guidare Tao'er, ma questa volta lei doveva estrarre il doppio dell'energia rispetto a prima, fin dall'inizio.


Tao'er deglutì. Il doppio dell'energia? A malapena riusciva a controllare la quantità normale di energia… non sarebbe esploso tutto con il doppio?


"Segui le mie istruzioni. Il flusso di energia sul tuo indice destro, sopprimilo!"


Grazie alla visuale d’energia del Cristallo Viola, Yi Yun riusciva a vedere chiaramente ogni filo di energia che Tao'er stava controllando. Poteva individuare eventuali difetti in ciascun sigillo e, se ce n'erano, localizzarli con precisione. Era persino in grado di prevedere gli effetti di tali difetti e se avrebbero causato o meno l'esplosione della reliquia.


Mentre guidava Tao'er, Yi Yun le segnalava immediatamente i suoi errori o le sue imprecisioni.


"Stabilizza la mano. Aumenta l'emissione di energia. Ora è il momento. Forma il sigillo!"


Il tono di Yi Yun non lasciava spazio a dubbi, spingendo Tao'er a seguirne le istruzioni alla lettera. Finalmente, quando unì le mani, l'energia si condensò fino a formare un bellissimo sigillo azzurro che fluttuava a mezz'aria.


Era un "Sigillo dell’Eminenza Celeste"!


L’Eminenza Celeste era uno dei sigilli che Tao'er trovava estremamente arduo da condensare durante il suo processo di raffinamento. Inoltre, tutte le reliquie che doveva raffinare richiedevano questo sigillo, il che la metteva sempre in difficoltà.


Ma ora Tao’er era incredula di fronte a questo splendido "Sigillo della Eminenza Celeste" che irradiava una luce blu scintillante. Anche se non era brava a condensare questo tipo di sigillo, poteva comunque riconoscerne la qualità.
Ed era sicuramente migliore di qualsiasi altro "Sigillo dell’Eminenza Celeste" che avesse mai creato! Ancora più incredibile, questo sigillo conteneva il doppio dell'energia rispetto a prima, il che avrebbe naturalmente aumentato l'efficacia della reliquia una volta utilizzato.


"L'ho condensato io?"


Tao'er mormorò tra sé, momentaneamente sbigottita.


"Non distrarti. Ora, sigillo del Sole e della Luna!"


Yi Yun aveva individuato sette sigilli di Tao'er che andavano rifatti. La loro qualità era così pessima che, se li avesse usati per condensare la reliquia d'ossa Fey, avrebbero innescato una reazione a catena, disintegrando tutti i materiali.


"Oh!"


Allertata da Yi Yun, Tao'er si riscosse bruscamente. Si affrettò a continuare con gli altri sigilli. Sapeva che non poteva permettersi distrazioni mentre usava la Divina Tecnica della Desolazione. Se avesse infranto un sigillo dell’Eminenza Celeste così perfetto per una distrazione, non le sarebbero bastate tutte le lacrime del mondo.


Ma come faceva questo fratello Yi a conoscere così bene la Divina Tecnica della Desolazione del clan Luo al punto da individuare immediatamente ogni suo errore?

