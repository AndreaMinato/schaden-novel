---
title: Capitolo 784 - Fata Bambù Nero
pubDate: 2025-02-26T14:09:21.368Z
tags:
    - tmw
---


Capitolo sponsorizzato, ringraziamo Ducan!
7 capitoli in coda totali (2 Ducan + 5 anonimo)
0/1 sponsorizzazioni 1 euro a capitolo,
-Schadenfreude


Nel corso degli ultimi giorni, le attività della maggior parte dei discepoli inservienti non cambiarono. Dopotutto, nonostante fosse un’opportunità, la richiesta per partecipare ad un esame del genere poteva essere fatta una volta all’anno, così non era considerato un evento raro.


Yi Yun era ancora più tranquillo. Avrebbe seguito la sua routine mattutina di meditazione tra le montagne, avrebbe pranzato a mezzogiorno e poi si sarebbe rilassato di pomeriggio leggendo libri e istruendo Tao’er.


Tao'er non poté trattenersi dal chiedere: "Fratello Yi, l'esame della sala del Fuoco Terrestre è ormai vicino. Tutti i terreni di coltivazione del monte Fengling sono stati occupati dai nuovi arrivati, Dong Hu, Bai Wei e gli altri. Non hai intenzione di allenarti?"


L’area di coltivazione principale si trovava nel punto in cui si trovava la radice spirituale del monte Fengling, ma naturalmente era riservata a Luo Fengling. Rimanevano alcuni altri terreni di coltivazione, ma erano stati subito occupati dagli altri discepoli addetti ai lavori.


C'era una feroce competizione tra i discepoli del clan Luo. In sostanza, sarebbe stato il più forte a godere delle risorse. Per quanto riguardava Yi Yun, passava le sue giornate senza competere per quelle aree, senza nemmeno degnarle di uno sguardo.


Yi Yun sorrise e disse: "I miei meridiani si sono appena ripresi, quindi non c'è fretta."


Il cammino delle arti marziali era difficile e lungo. Molti geni si allenavano duramente, e sebbene Yi Yun non fosse ossessionato quanto Luo Fengling, non avrebbe certamente trascurato la sua coltivazione.


Si era riposato solo per qualche giorno a causa delle ferite ai suoi meridiani e, nel frattempo, si era concesso un po' di tranquillità.


Sentendo questa, Tao'er fece la linguaccia: "Allora, ho presentato troppo in fretta la richiesta?"


"Non proprio, va bene così com'è."


I meridiani di Yi Yun si erano appena ripresi e il suo corpo era pervaso di qi vitale. La sensazione dell’energia che scorreva in tutto il suo corpo era estremamente piacevole.


I guerrieri, abituati ad essere potenti, sarebbero stati a disagio se si fossero sentiti indeboliti all’improvviso.


Tre giorni dopo, sopra le montagne dello stato della Nuvola di Fuoco, risuonò un acuto strillo, mentre un fascio rosso attraversava il cielo.


Tutti sul monte Fengling alzarono lo sguardo e videro un puntino rosso grande quanto un uovo di piccione nel cielo. Ma in un batter d'occhio, quel punto rosso si espanse rapidamente e, quando discese sulla vetta, si trasformò in una gru di fuoco alta 7-8 metri. I suoi artigli erano affilati come lame e, nel momento in cui atterrò, tagliò la roccia della montagna come fosse tofu.


Quando la gru spalancò le ali, erano abbastanza ampie da coprire completamente un elefante. Le sue piume sembravano avvolte dalle fiamme, rendendola incredibilmente bella.


Yi Yun sapeva che gli antenati del clan Luo erano imparentati con una bestia divina del fuoco e, poiché avevano ereditato la sua stirpe, era comune vedere mostri dall’elemento fuoco all'interno del clan.


Se la gru di fuoco davanti a lui fosse stata nel mondo Tian Yuan, forse sarebbe stata inferiore al Sacro Spirito della razza della Desolazione, ma sarebbe comunque stata una delle creature sovrane delle Divine Lande Selvagge più potenti.


La roccia montana del Cielo Empireo dei Diecimila Elfi sotto i suoi artigli era molto più resistente rispetto a quella dei regni inferiori. Sebbene non fosse difficile frantumarla, il solo atterraggio della gru di fuoco era stato sufficiente a spezzarla, dimostrando quanto fossero affilati i suoi artigli.


In piedi sulla gru di fuoco c'era una donna dalla figura formosa. Indossava abiti neri e il suo viso era coperto da un velo. Il suo sguardo era freddo e distante, in netto contrasto con il suo corpo seducente.


Sulla parte destra del suo petto c’era un’emblema di fuoco nero, segno che era uno dei capi della sala del Fuoco Terrestre del clan Luo.


Quella donna sembrava giovane, ma in realtà aveva migliaia di anni.


Anche senza usare la sua visuale d’energia per sondare le fluttuazioni di qi vitale, Yi Yun poteva comunque percepire la potenza della donna vestita di nero.


"Grazie per essere venuta." Tao'er balbettò. Non sapeva chi fosse quella donna o quale fosse la sua posizione, ma sapeva che non poteva esserci alcun danno nell'inchinarsi.


La donna vestita di nero scese fluttuando dal dorso della gru di fuoco e scrutò con occhi freddi tutte le persone presenti. Anche la sua voce era estremamente fredda mentre diceva: "Quelli che partecipano all'esame del monte Fengling di quest'anno sono tutti qui?"


"Sì, ci sono tutti." Rispose rispettosamente Tao'er.


Dietro di lei, alcuni discepoli inservienti, che avevano trascorso più di dieci anni sul monte Fengling, riconobbero la donna vestita di nero.


Sebbene Tao'er rappresentasse Luo Fengling in molte questioni riguardanti il monte Fengling, in termini di esperienza e conoscenza, era inferiore a quelle persone più esperte che erano lì da più tempo.


"È la Fata Mozhu."


Qualcuno trasmise la frase in privato.


La Fata Mozhu aveva raggiunto il Dao partendo da un bambù nero. Non faceva di cognome Luo, ma godeva di una reputazione immensa nello stato della Nuvola di Fuoco. Di solito detestava interagire con le persone, quindi il motivo per cui era famosa, a parte per la sua potenza, era per via degli esami che presiedeva. Tutti, senza eccezioni, erano estremamente duri.


Molti discepoli avevano subìto gravi ferite durante gli esami che aveva supervisionato.


"Lasciamo perdere. Se è la Fata Mozhu, allora è meglio non partecipare..."


Alcuni sul monte Fengling volevano tentare la fortuna, sperando di diventare discepoli inservienti nella sala del Fuoco Terrestre, ma ora ci stavano ripensando.


Anche se un capo più magnanimo della sala del Fuoco Terrestre avesse presieduto un esame, le loro possibilità sarebbero state già estremamente basse, figuriamoci con la Fata Mozhu. Non solo avrebbero fallito, ma sarebbero potuti finire gravemente feriti.


"Va bene." La donna velata scorse con lo sguardo tutti i presenti, incluso Yi Yun. In quel momento, alcune persone si ritirarono nervosamente. Quanto a Dong Hu e gli altri, cercarono disperatamente di farsi strada tra la folla. Spinsero indietro gli altri discepoli addetti, sperando di lasciare un'impressione alla Fata Mozhu.


Notando l'eccitazione e l'anticipazione di Dong Hu, Bai Wei e Sun Lie, gli altri addetti mostrarono per lo più espressioni di pietà. Tutti i nuovi arrivati di solito erano pieni di ambizione, convinti di essere straordinari. Ma ben presto, si sarebbero scontrati con la dura realtà e avrebbero capito qual era il loro posto nel mondo.


Nessuno avvisò Dong Hu e compagnia. Non c’era un rapporto armonioso tra i discepoli inservienti, quindi desideravano solo vedere gli altri soffrire.


Yi Yun rimase con noncuranza dietro Dong Hu e gli altri. Visto che tutti gli altri avevano scelto collettivamente di rinunciare, rimanevano solo quattro partecipanti all'esame.


Solo noi quattro?


Dong Hu ne fu momentaneamente sbalordito, trovando la situazione leggermente strana. Tuttavia, prima che potesse rifletterci, la Fata Mozhu chiese: "Avete domande riguardo alle regole dell'esame?"


Naturalmente, Dong Hu e gli altri non conoscevano le regole, ma non sapevano nemmeno da dove cominciare quando la Fata Mozhu chiese loro se avessero dubbi.  


Invece, Bai Wei roteò gli occhi mentre un pensiero malizioso le balenò in mente. Chiese: "Fata, vorrei sapere se è permesso usare marionette durante l'esame?"


Mentre faceva questa domanda, Bai Wei lanciò un'occhiata a Yi Yun, con una traccia di scherno nello sguardo.


"Le marionette sono oggetti esterni. A meno che qualcuno non sia esperto nel Dao delle marionette e sia in grado di usare marionette raffinate da lui stesso, non possono essere utilizzati!"


Bai Wei se lo aspettava. Come poteva un esame permettere a qualcuno di fare affidamento su poteri esterni? La marionetta di Yi Yun ovviamente non era stata raffinata da lui.


E naturalmente, era vero. Lo stato della Nuvola di Fuoco aveva ovviamente un modo per determinare se una marionetta fosse stata raffinata dall'utente stesso, e la personificazione di Vero Oro Taiyi in realtà era stata preparata dal Lord dello Yang Azzurro.


"Allora non ci sono più domande!"


Dong Hu scoppiò a ridere mentre si sfregava i pugni. In passato, lui e i suoi compagni avevano covato rancore dopo essere stati brutalmente picchiati dalla marionetta di Yi Yun. Ora avevano finalmente l'opportunità di regolare i conti.

