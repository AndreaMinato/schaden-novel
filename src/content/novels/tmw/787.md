---
title: Capitolo 787 - Non c’è medicina per il rimpianto
pubDate: 2025-03-03T13:14:17.231Z
tags:
    - tmw
---


Capitolo regolare
5 capitoli in coda totali (5 anonimo)
0/1 sponsorizzazioni 1 euro a capitolo,
-Schadenfreude


Anche se Fata Mozhu era rimasta impassibile durante lo scontro, in realtà era rimasta sbalordita. Sapeva quanto controllo era necessario per controllare la formazione di sciabole in quel modo. Ognuna delle 999 sciabole volanti era potenziata da energia ed era per questo che erano così agili.


E dire che la formazione di sciabole avesse evitato i punti vitali di Dong Hu era impreciso, semmai aveva attaccato ogni parte del suo corpo eccetto i punti vitali!


Le ferite di Dong Hu non erano superficiali. Molti dei suoi meridiani erano stati tagliati!


Non sarebbero state lesioni fatali, ma sarebbero state estremamente difficili da curare.


Questo giovane è molto interessante!


Fata Mozhu giunse a questa conclusione. In quanto membri della razza elfica, il clan Luo non era compassionevole nei confronti del debole. A parte impedire ai discepoli di uccidere deliberatamente i propri compagni, avrebbe permesso tacitamente la competizione di risorse e di tecniche di coltivazione.


Fata Mozhu aveva una mentalità simile. Era fredda e indifferente nei confronti delle altre forme di vita. Era evidente anche solo dal modo in cui organizzava i suoi esami. Molti discepoli non solo avrebbero fallito, ma sarebbero rimasti gravemente feriti.

E ora Fata Mozhu aveva iniziato a prestare attenzione a Yi Yun.


Erano passati solo diversi secondi da quando Yi Yun aveva attaccato Dong Hu.


In quel momento stese la mano.


“Ding! Ding! Ding! Ding! Ding! Ding!”


Le 999 sciabole volanti furono estratte dalla montagna rocciosa e tornarono al suo fianco vorticando attorno a lui.


Si ricordava delle parole di Fata Mozhu. Doveva essere l’ultimo a rimanere in piedi per qualificarsi.


Dong Hu era stato messo fuori combattimento, così naturalmente era il turno degli altri due!


Quando incrociarono gli sguardi con Yi Yun, Sun Lie e Bai Wei ebbero un tuffo al cuore e impallidirono.


Avevano strabuzzato gli occhi da quando la formazione delle mille sciabole delle nevi era comparsa. Avevano capito che Yi Yun non era affatto un agnello al macello.


Ora, sotto il suo sguardo, avevano la sensazione di essere loro animaletti inermi.


“Aspetta… Aspetta!”


Chiese frettolosamente Bai Wei guardando Fata Mozhu, sperando che interrompesse l’esame. Era evidente come sarebbe finita. Yi Yun superava di netto loro tre.


Tuttavia Fata Mozhu non disse una parola e lo ignorò completamente. Significava che l’esame sarebbe continuato!


Prima dell’inizio della valutazione, Fata Mozhu aveva dichiarato che i più deboli si sarebbero dovuti ritirare prima per non sprecare il suo tempo. Ora che avevano deciso di partecipare, dovevano prepararsi a rimanere gravemente feriti!


I discepoli inservienti che conoscevano Fata Mozhu si erano fatti da parte ubbidientemente, mentre i tre si erano riempiti di ambizione perché erano dei novellini. Avevano sopravvalutato le loro capacità e partecipato con entusiasmo pensando che fosse un’opportunità, così come potevano rinunciare?


Dato che avevano fatto la loro scelta, non potevano interrompere la valutazione. Così Fata Mozhu ignorò completamente lo sguardo di Bai Wei.


“Non c’è altro modo!”


Bai Wei strinse i denti e si preparò a combattere accanto a Sun Lie.


“Le regole non dicono che non possiamo collaborare. Attacchiamo insieme. Una persona bloccherà la formazione mentre l’altra attaccherà lui!” Sun Lie trasmise frettolosamente la sua voce.


Dopo aver visto che fine aveva fatto Dong Hu, i due erano già demoralizzati. Questo essere umano era spietato. Chissà quanto tempo ci avrebbero messo per riprendersi da ferite del genere.

“Va bene! Tu blocca la formazione di sciabole, io attaccherò lui!” Disse Bai Wei, attaccando direttamente.


La formazione delle mille sciabole delle nevi era troppo terrificante, così Bai Wei sapeva di non poterla affrontare. Credeva invece che Yi Yun fosse ancora ferito e dovesse recuperare le forze, visto che era un essere umano, non sarebbe dovuto essere troppo forte, no?


Specialmente considerando che sembrava così abile nella manipolazione con la mente, probabilmente il punto debole di un guerriero del genere era il suo corpo.


In quel momento Bai Wei non poteva più preoccuparsi se la sua valutazione fosse accurata o no. Poteva solo attaccare Yi Yun. Era la sua unica possibilità di vittoria!


Vedendola precipitarsi avanti, Sun Lie cambiò espressione. Quella donna!


Non osava pensare di poter resistere alla formazione di sciabole delle mille nevi, ma poteva solo farsi coraggio dato che Bai Wei era già passata all’attacco. Altrimenti sarebbe stato come dare a Yi Yun l’occasione di batterli tutti.

Sun Lie strinse i denti e caricò contro la formazione delle mille sciabole delle nevi.

“Aowoo!”


Sun Lie emise un lungo ululato inumano. Uno strato di pelo nero apparì sul suo corpo, mentre la sua schiena iniziava a piegarsi come se la sua spina dorsale fosse un arco.


Si mise a quattro zampe mentre zanne cominciarono a sporgere dalla sua bocca. I suoi occhi divennero verdi e in un batter d’occhio si era trasformato in un licantropo.


Sun Lie non sperava di poter distruggere la formazione. Voleva solo resistere ancora un po’. Una volta che Bai Wei avesse sconfitto Yi Yun, non ci sarebbe stato nessuno a controllare la formazione, così sarebbe ceduta senza che lui avesse bisogno di attaccare.


Vedendo Sun Lie dirigersi verso la formazione e Bai Wei caricare contro di lui, naturalmente Yi Yun capì le loro intenzioni. Tuttavia non usò la formazione di sciabole per proteggersi e invece aspettò l’arrivo di Bai Wei.

“Yi Yun! Mi vendicherò per quello schiaffo!” Bai Wei si ricordava bene l’umiliazione nel venire schiaffeggiata da un essere umano per la prima volta nella sua vita e, per questo, voleva vendicarsi.


Numerosi petali di fiori apparirono sul suo corpo. Sembravano molto belli, ma erano taglienti come lame. Non solo voleva schiaffeggiare Yi Yun a sua volta, ma voleva sfigurarlo.


Vedendo il cielo pieno di petali fischianti, una luce fredda brillò negli occhi di Yi Yun mentre alzava lentamente una mano e faceva un lieve cenno.


Plic!


Si espanse un’ondata d’aria che produsse un suono simile a quello di una goccia d’acqua che cadeva. I petali furono dispersi immediatamente dall’impatto. Sembrava che il cielo fosse ricoperto da una superficie d’acqua invisibile e che i petali fossero atterrati su di essa. Sembrava che stessero ondeggiando tra le increspature.


Mentre andavano su e giù, i petali che riempivano il cielo iniziarono ad appassire a vista d’occhio!


Il concetto del Declino!


Anche senza contare sul Legno Spirituale della Morte, la dimostrazione del concetto di Yi Yun era sufficiente ad affrontare Bai Wei.


Non appena il dominio del Declino si manifestò, emanò un’aura mortale. I petali taglienti non poterono resistere alla forza della morte.


Non importava quanti fiori producesse Bai Wei, sarebbero decelerati rapidamente nel momento in cui entravano nel dominio del Declino. Di fronte a Yi Yun, sembrava che giungessero alla fine del loro ciclo vitale, seccandosi per poi venire soffiati via dal vento tra il fango e le rocce del monte Fengling, riducendosi infine in polvere.


Bai Wei rimase inorridita. Cosa stava succedendo?


Poteva aver avuto paura vedendo la formazione di sciabole mentre sconfiggeva Dong Hu, ma era una mossa che era in grado di comprendere. Erano sciabole volanti e controllo mentale.


Ma ora, un semplice cenno di dita e Yi Yun aveva dissipato le sue spade di fiori senza usare nemmeno molta energia. Aveva sventato il suo attacco ancora prima che prendesse slancio!


“È il momento di cadere anche per te!”


Yi Yun fece un passo e apparì all’istante di fronte a Bai Wei. Colpì il suo addome con un palmo potenziato dal concetto del Declino!


“Peng!”

Bai Wei tremò e sentì un’energia mortale precipitarsi verso il suo dantian. Stava consumando il suo qi vitale, la sua giovinezza e perfino la sua aspettativa di vita!


Era un potere terrificante che portava disperazione. Dopo essere stata colpita dal suo palmo, Bai Wei ebbe la sensazione che la sua vita avesse perso significato.


