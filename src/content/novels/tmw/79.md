---
title: Capitolo 79 - Arrivo dell’Ambasciatore della Selezione
pubDate: 2023-07-25T14:09:48.031Z
tags:
    - tmw
---


Yi Yun ignorò i commenti dei membri della tribù e dei tirapiedi di Lian Chengyu. Era sorpreso di non essere stato attaccato in risposta alle calunnie. Quale poteva essere il motivo?

Yi Yun notò che Lian Chengyu era pallido. Che avesse avuto una crisi Kundalini che lo aveva ferito?

Ma anche se non fosse intervenuto, c’era ancora Yao Yuan!

Yi Yun non sapeva perché Lian Chengyu non lo avesse attaccato e ignorò i dubbi della gente.

In effetti sarebbe stato meglio se Lian Chengyu non lo avesse attaccato oggi. La sua forza era cresciuta esponenzialmente in breve tempo, così col tempo lo avrebbe superato. Una volta che fosse arrivato il momento di affrontarsi, non avrebbe avuto motivo di temerlo, Yi Yun senza dubbio avrebbe vinto. Anche se Yao Yuan fosse intervenuto, Yi Yun non avrebbe avuto nulla di cui aver paura!

Oggi era comparso solo per ottenere un posto di qualificazione alla selezione del regno. Era sufficiente a raggiungere il suo obiettivo.

“Giovane maestro Lian, ha detto di unirsi a lei per rendere più prospero il clan tribale Lian. In tal caso ha intenzione di farmi partecipare alla selezione del regno?” Chiese con un lieve sorriso Yi Yun. Lian Chengyu si accigliò. Sapeva di non avere motivi, né avrebbe avuto senso rifiutarlo pubblicamente. Le truppe del Drago Brillante sarebbero passate di qui il giorno dopo e Yi Yun aveva dimostrato la sua forza di fronte alla tribù.

Lo scopo delle truppe del Drago Brillante nel tenere la selezione era per reclutare guerrieri o chi aveva del potenziale. Avrebbero accettato sicuramente che Yi Yun partecipasse, tutto ciò che lui doveva fare era mostrare la sua forza di fronte agli ambasciatori delle truppe del Drago Brillante. Lian Chengyu non aveva il potere di decidere chi avrebbe partecipato alla selezione del regno, perché non era organizzata dal suo clan.

“Naturalmente! Ma Yi Yun, hai coltivato per poco tempo. Ti sto lasciando partecipare alla selezione del regno solo perché tu possa ampliare i tuoi orizzonti. Questa esperienza ti aiuterà a crescere.”

“Probabilmente non sai quanto è difficile la selezione del regno. Verranno scelte solo venti persone tra tutte le tribù nella nostra regione di mille miglia! Tra questi venti, circa tre quarti di loro proverranno dal clan tribale Tao, che è il più grande in queste terre!”

Il clan tribale Tao aveva un’ampia popolazione e risorse; le ossa della desolazione del Pitone Gelido di Lian Chengyu erano state ottenute dal clan Tao!

A parte risorse, l’istruzione della tribù Tao era sbalorditiva. I membri d’élite della giovane generazione del loro clan ricevevano l’insegnamento di guerrieri dal Sangue Viola negli stadi intermedi, avanzati o anche al picco. Avevano perfino un’eredità di tecniche di coltivazione. Come poteva una piccola tribù competere con loro?

Così, con una quota di sole venti persone, i posti rimasti per le piccole tribù erano solo tre o quattro! Tre o quattro tra decine di tribù era una proporzione patetica!

Lian Chengyu continuò: “Il clan tribale Tao è un gigante, la loro popolazione è centinaia di volte superiore a quella del nostro clan tribale Lian! Alcuni dei giovani membri d’élite del clan Tao hanno perfino raggiunto lo stadio del Sangue Viola! Specialmente i tre giovani maestri della tribù Tao, sono ancora più famosi! Una persona nata in una piccola tribù non può competere con loro. Per quanto riguarda la selezione del regno, se non sei al quinto stadio del Raccoglitore di Qi, puoi anche scordartela.”

Perfino Lian Chengyu, che non era riuscito ad avanzare allo stadio del Sangue Viola, stava affrontando una grande pressione.

Il Sangue Mortale non poteva competere con quello Viola. Potevano solo gareggiare con guerrieri nello stadio del Sangue Mortale. E solo raggiungere il quinto livello era un biglietto d’entrata mediocre.

“Quando supererò la selezione, ti aiuterò. Se potrai ottenere molti meriti, sarebbe positivo per la tribù.” Disse Lian Chengyu con estrema riluttanza. Naturalmente non voleva che Yi Yun partecipasse alla selezione del regno, perché così non avrebbe avuto modo di attaccarlo.

Inoltre Yi Yun stava crescendo troppo velocemente, anche se era diventato forte grazie ad un qualche oggetto fortunato, i suoi miglioramenti erano così rapidi che facevano preoccupare perfino Lian Chengyu. Non gli piaceva che la situazione sfuggisse al suo controllo, voleva uccidere Yi Yun il prima possibile, specialmente quando era più vulnerabile. Lian Chengyu stava ancora pensando all’oggetto che stava proteggendo la vita del ragazzino.

Sbarazzarsi di Yi Yun significava poter appropriarsi del suo tesoro!

“Allora ringrazierò il giovane maestro Lian per le sue istruzioni!” Yi Yun enfatizzò la parola “istruzioni” con una punta di sarcasmo.

“Ma, giovane maestro Lian, non sembra che stia bene. Si sente male?” Yi Yun fece un po’ di passi avanti.

Lian Chengyu ne fu allarmato. Yi Yun sospettava che fosse ferito!

“Istruttore Yao!” Gridò con rabbia Lian Chengyu.

Yao Yuan sospirò e trasmise delle parole nelle orecchie di Yi Yun: “Piccolo fratello, oggi non andrò contro di te. Questo perché ti rispetto in quanto giovane guerriero, devi essere così difficile?”

Le parole di Yao Yuan fecero fermare Yi Yun. Non sapeva come trasmettere parole silenziosamente, così poté solo guardare Yao Yuan e porgere i suoi rispetti.

Questo era il motivo per cui Yao Yuan non era intervenuto. Anche se Yao Yuan apparteneva alla classe governante della tribù, aveva un forte senso di cavalleria e non appoggiava le azioni vili di Lian Chengyu.

“L’istruttore Yao ha ragione, la ringrazio. Ammiro estremamente l’istruttore Yao come persona. Allora mi congederò. Arrivederci a domani a mezzogiorno!”

Yi Yun fu cortese con lui. In effetti Yao Yuan era stato il suo primo maestro. Gli aveva insegnato la tecnica di coltivazione più elementare, il “Pugno costola di drago osso di tigre”, anche se l’aveva imparato di nascosto.

Yi Yun si fece strada tra la folla e si diresse verso la montagna delle erbe dopo aver detto questo.

Temeva per la sicurezza di Jiang Xiaorou, così non avrebbe rivelato la posizione della casa sull’albero. Aveva intenzione di saltare giù dal baratro della montagna delle erbe nel Fiume Orientale e seguire il flusso delle cascate. Così nessuno si sarebbe potuto immaginare dove stava.

…..

La mattina dopo, Yi Yun aprì gli occhi mentre finiva di meditare.

Il giorno fatidico era finalmente arrivato. Oggi l’ambasciatore delle truppe del Drago Brillante sarebbe venuto nel clan Lian per portarli alla selezione del regno!

“Yun’er, fai del tuo meglio, ma non insistere troppo. Sei ancora giovane e hai molto tempo davanti a te. I nostri giorni diventeranno sempre migliori, così non farti condizionare dall’impulso o dalla vendetta…”

“Ho capito sorella Xiaorou.”

Sapendo che era il giorno in cui sarebbe partito, Jiang Xiaorou stava iniziando a dargli consigli. Sentendo queste parole rincuoranti, lui disse: “Dovrai rimanere da sola in questi giorni, ho preparato tutto il cibo per te. Non vagare in giro.”

Yi Yun aveva intuito che non avrebbe potuto portare con sé Jiang Xiaorou durante questo viaggio per il clan tribale Tao. Era solo un candidato irrilevante e doveva sedersi su una delle cavalcature delle truppe del Drago Brillante. Sarebbe stato impossibile per lui portare qualcuno.

Fortunatamente la montagna posteriore del clan tribale Tao era estremamente ampia. Nasconderla era facile. Anche Lian Chengyu sarebbe partito per partecipare alla selezione, così questo alleviò le preoccupazioni di Yi Yun. Finché Jiang Xiaorou si fosse nascosta da sola, le montagne posteriori sarebbero state molto sicure visto che non c’erano bestie lì.

Infine, come ultima misura di protezione, Yi Yun le diede il talismano protettivo del vecchio Su. Yi Yun si era tenuto da parte per tutto questo tempo quel pezzo di carta lacera e gialla, paragonabile ad un pezzo di carta igienica. La sola speranza era che il vecchio Su non gli avesse fatto uno scherzo.

Sarebbe stato estremamente malvagio fare uno scherzo riguardo ad un oggetto difensivo.

Yi Yun partì. Come un’agile scimmia, si diresse a gran velocità verso il clan tribale Lian!

Quando Yi Yun arrivò a destinazione, i superiori della tribù erano usciti fuori per accogliere l’ambasciatore delle truppe del Drago Brillante.

Arrivò puntale a mezzogiorno.

Era un uomo grosso dalla pelle nera come la cenere. Arrivò nel clan tribale Lian a bordo della comune cavalcatura delle truppe, emanando un’aura autoritaria.

“Chi parteciperà alla selezione del regno?”

L’ambasciatore fu conciso e la sua voce era bassa e forte.

Le dieci persone scelte, incluse Yi Yun e Lian Chengyu, si fecero avanti.

“Salite!” L’ambasciatore fece un cenno e non perse tempo con le chiacchiere. Così i dieci candidati salirono sulla cavalcatura dell’ambasciatore.

Anche se la creatura era alta, divenne estremamente affollato con dieci persone. L’ambasciatore si sedette sul dorso spazioso della bestia, mentre il resto si posizionò sui fianchi, praticamente fianco a fianco.

Naturalmente a Lian Chengyu fu dato più spazio dagli otto membri del campo dei guerrieri. In quanto tirapiedi, dovevano assicurarsi che il loro padrone fosse a suo agio. Questo era il dovere di uno scagnozzo.

Dato che lo spazio era limitato e Lian Chengyu ne stava occupando di più, naturalmente non ne rimase molto a Yi Yun. Fu schiacciato tra due uomini, ma Yi Yun non ci badò.



