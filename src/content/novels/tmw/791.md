---
title: Capitolo 791 - Pietra del Mondo
pubDate: 2025-03-03T13:14:17.234Z
tags:
    - tmw
---


Capitolo sponsorizzato, ringraziamo un generoso anonimo!
3 capitoli in coda totali (3 anonimo)
0/1 sponsorizzazioni 1 euro a capitolo,
-Schadenfreude


Nelle stanze interne del palazzo Hua Yun, Yi Yun si sedette davanti ad un tavolo quadrato in stile tradizionale cinese, abbastanza grande da poter ospitare otto persone. Stava esaminando gli oggetti nell’anello interspaziale.

Nel lato frontale del gettone erano incise le parole “Fuoco Terrestre Nuvola di Fuoco (non è lunghissimo in cinese: “火云地火令”) e sul retro c’era la parola “Luo” scritta nell’antica lingua dei dodici Cieli Empirei.


Trovò anche dei vestiti semplice, l’uniforme che tutti i discepoli della sala del Fuoco Terrestre indossavano.


Non c’era nulla di speciale in questi oggetti, ma una pietra rotonda attirò l’attenzione di Yi Yun.

Era una pietra cristallina che emanava una strana fluttuazione d’energia. Solo tenerla in mano faceva pulsare i suoi meridiani.


Una Pietra del Mondo?


Yi Yun conosceva questo tipo di roccia. Nella città Marziale Celeste, i fratelli Ah Niu e Ah Yu, avevano portato una Pietra del Mondo nella setta del Fuoco Li con la speranza di venderla. Erano stati quasi imbrogliati dal negoziante prima che Yi Yun la comprasse, risultando in un conflitto con la setta del Fuoco Li.


La Pietra del Mondo era un minerale che si formava all’inizio dell’universo o durante la creazione di un mondo.


L’universo nasceva nel caos e l’essenza del caos era l’energia. Quando l’energia si trasformava in Yin e Yang, divideva anche il cielo e la terra, dando alla luce il vento, la pioggia, il fulmine e i lampi, facendo nascere prima o poi tutte le creature viventi.


Tuttavia non ogni forma d’energia caotica poteva trasformarsi in Yin e Yang o nei cinque elementi. Alcuni tipi si sarebbero condensati per formare Pietre del Caos.


Le Pietre del Caos erano tesori inestimabili. Questo perché portavano i segni dell’inizio del caos e delle traiettorie dell’energia primaria che contenevano le leggi più profonde.


Al di sotto dell’energia del Caos c’era quella del Mondo. Erano la versione diluita dell’energia del caos, ma nonostante avesse deviato dall’origine, era ancora preziosa.


L’energia del mondo si era evoluta nei dodici Cieli Empirei, trasformandosi nei tremila mondi.


Allo stesso modo, non tutta l’energia del mondo poteva evolversi in ogni tipo di materia. Parte di essa si sarebbe condensata in Pietre del Mondo.


Il valore delle Pietre del Mondo era di molto inferiore a quelle del Caos, ma erano comunque tesori preziosi per la coltivazione.


Nel grande universo dove si erano formati i dodici Cieli Empirei esistevano molti mondi. La nascita di ogni pianeta avrebbe generato Pietre del Mondo.


E anche adesso, nell’universo infinito, nuovi mondi stavano emergendo o si stavano evolvendo.


Allo stesso modo, vecchi pianeti stavano collassando o venivano distrutti, trasformandosi in energia sconfinata.


Così c’era una una costante produzione di Pietre del Mondo.

Nei dodici Cieli Empirei, le Pietre del Mondo erano risorse minerarie preziose desiderate da ogni organizzazione. Le pietre estratte potevano essere usate come valuta, permettendo l’acquisto di tesori inestimabili.


Ad esempio, le reliquie preziose raffinate dai Divini Maestri della Desolazione della capitale reale del clan Luo sarebbero state messe all’asta per Pietre del Mondo.


Lo stato della Nuvola di Fuoco forniva ad ogni discepolo una Pietra del Mondo come salario. Secondo le regole, ad ogni membro della sala del Fuoco Terrestre veniva data una Pietra del Mondo all’anno.

“Questa Pietra del Mondo è di qualità superiore rispetto a quella che ho ottenuto nel mondo Tian Yuan. Lì le Pietre del Mondo erano tesori estremamente rari. La maggior parte delle persone nemmeno le riconoscerebbero. Perfino il negoziante della setta del Fuoco Li non ne aveva capito il valore.”


“Ma nei dodici Cieli Empirei è pieno di Pietre del Mondo. Visto che i Grandi Mondi sono molto antichi, attraversano cicli di vita e di morte. La nascita di un nuovo pianeta forma Pietre del Mondo e crea un grosso deposito di minerali. Ne troveranno moltissime, così possono distribuirne una all’anno ad ogni discepolo delle sale del Fuoco Terrestre.”


Visto che la sala del Fuoco Terrestre comprendeva mille discepoli, significava che spendevano almeno mille Pietre del Mondo all’anno. Contando anche i discepoli della sala del Fuoco Celeste e i vari Anziani, ne dovevano consumare almeno diecimila.

Così tante Pietre del Mondo erano solo una parte delle normali spese operative di uno degli stati del clan Luo. Sarebbe stato semplicemente inimmaginabile consumarne così tante in un regno inferiore.


Per quanto riguardava le Pietre del Mondo, erano solo una porzione delle risorse che il clan Luo consumava.


Con tali risorse e condizioni, insieme ad un’eredità centinaia di volte superiore, non c’era da meravigliarsi che i guerrieri dei dodici Cieli Empirei superassero di gran lunga quelli dei regni inferiori.


Pensando a questo, Yi Yun mise da parte la Pietra del Mondo. Iniziò a leggere il libretto di introduzione alle regole e ai vantaggi dell’essere un discepolo di una sala del Fuoco Terrestre.


Uno dei vantaggi includeva l’aspetto più importante: lo spirito del Fuoco Terrestre.


In effetti il nome della sala derivava dallo spirito del Fuoco Terrestre al suo interno. Lo spirito del Fuoco Terrestre esisteva da centinaia di milioni di anni e bruciava silenziosamente nel tempio del Fuoco Terrestre nella montagna principale.


“Lo spirito del Fuoco Terrestre…”


Due mesi all’anno sarebbe bruciato più intensamente, quando accadeva, molti discepoli usavano le fiamme per raffinare i loro corpi, i loro meridiani e ottenere ispirazioni nelle leggi dell’elemento fuoco.


Gli elfi naturalmente erano inferiore agli umani in quanto ad ispirazioni nomologiche, ma alcuni potenti guerrieri della loro razza aveva un’affinità naturale per certi tipi di leggi. E la stirpe del clan Luo aveva una particolare attitudine per le leggi dell’elemento fuoco.


Ora mancavano pochi giorni prima che lo spirito del Fuoco Terrestre bruciasse più intensamente, così Yi Yun prese una Pietra del Mondo e la posò di fronte a sé per assorbirla.


Era una risorsa che conteneva l’energia del mondo più pura e il Cristallo Viola nel suo corpo gli permise di assimilarla molto più velocemente rispetto ai guerrieri ordinari.


Ciuffi d’energia furono assorbiti da Yi Yun, espandendo lentamente le fondamenta della sua coltivazione e nutrendo il Seme del Dao, insieme all’albero divino piantato in esso.


Yi Yun non si accorse del passare del tempo mentre assorbiva tutta l’energia della Pietra del Mondo. Non ne sprecò nemmeno un briciolo. L’energia aveva nutrito il suo corpo e ora stava scorrendo nei suoi meridiani.


“Signorino.”


Risuonò una voce da fuori dalla porta, facendo aprire gli occhi a Yi Yun.


Anche se era immerso nella coltivazione, aveva diviso parte della sua coscienza per monitorare il mondo esterno.


Quando la proiettò fuori dalla porta, Yi Yun percepì l’aura di una persona allo stadio del Sangue Mortale.


“Entra.” Disse il giovane.


La porta si aprì e una splendida ragazza vestita di verde entrò. Non sembrava diversa da un essere umano, ma l’unico aspetto che tradiva la sua razza era una coda pelosa che si dimenava.


Yi Yun aveva un’ottima memoria, così si ricordava di questa ragazza. Il suo nome era Hu’er, una delle sue serve.


“Signorino, mancano solo dieci giorni dalla fine del periodo in cui lo spirito del Fuoco Terrestre brucia di più. Sono qui per informarla di questo, come desiderava.” La voce di Hu’er era morbida e piacevole. Anche se era ancora giovane, il fascino naturale della razza delle volpi stava iniziando già a manifestarsi.
In un mondo mortale, sarebbe stato sufficiente a fare impazzire di desiderio sovrani di paesi. Avrebbero potuto perfino abbandonare le loro nazioni per questa bellezza. Questa ragazza era ancora un cucciolo di volpe, ma se fosse stata abbastanza forte, avrebbe potuto sconvolgere perfino potenti guerrieri.


Tuttavia questo livello di fascino non influenzò minimamente Yi Yun.

“Ho capito.” Prima di iniziare ad assorbire la Pietra del Mondo, Yi Yun aveva usato una trasmissione della voce per ordinare ai servi di prestare attenzione allo spirito del Fuoco Terrestre.


