---
title: Capitolo 792 - Palazzo dello Spirito del Fuoco
pubDate: 2025-03-03T13:14:17.234Z
tags:
    - tmw
---


Capitolo sponsorizzato, ringraziamo un generoso anonimo!
2 capitoli in coda totali (2 anonimo)
0/1 sponsorizzazioni 1 euro a capitolo,
-Schadenfreude


Yi Yun era molto interessato allo spirito del Fuoco Terrestre. Precedentemente, aveva assorbito uno spirito di puro Yang nella Porta della Stella Caduta nel regno inferiore. Allora, lo spirito di puro Yang era stato divorato da un Corvo Dorato ferito. Yi Yun era riuscito ad uccidere la bestia primordiale e alla fine aveva usato il Cristallo Viola per assorbire lo spirito di Puro Yang. Era stato grazie ad esso che aveva potuto ottenere il suo fisico di Puro Yang.


Ora, questo Spirito del Fuoco Terrestre aveva destato la sua attenzione. Voleva capire le differenze che c’erano tra di esso e lo spirito di Puro Yang che aveva assimilato.


“Ora vado.” Yi Yun si alzò. Dopo aver assorbito tutta l’energia della Pietra del Mondo, il suo Albero del Dao era diventato più alto. Era anche diventato più rigoglioso.


Si stava già avvicinando alla perfezione delle fasi avanzate dell’Apertura Yuan.


La ragazza, Hu’er, guardò il suo nuovo padrone con stupore. L’aveva incontrato due volte. La prima volta che l’aveva visto, aveva avuto la sensazione che fosse estremamente potente e minaccioso come una spada tagliente. Ora, settimane dopo, era diventato ancora più forte. L’aura che emanava era profonda come l’oceano, era sbalorditiva.


La sala del Fuoco Terrestre era sul picco della montagna principale, così l’edificio sontuoso da lontano sembrava levarsi a mezz’aria per via della nebbia che lo circondava.


L’area della sala del Fuoco Terrestre era centinaia di volte più ampia del palazzo Hua Yun di Yi Yun, ed era molto più grande di una città nel mondo mortale.


“Il Cielo Empireo dei Diecimila Elfi è proprio pieno di posti incredibili.” Yi Yun non poté trattenersi dal sospirare. Solo lo stato della Nuvola di Fuoco aveva ampliato i suoi orizzonti.


Allora, Hu’er aveva già preparato una cavalcatura per lui.


Dopo che Yi Yun era stato ammesso alla sala del Fuoco Terrestre, gli era stato anche assegnato un uccello dell’elemento fuoco come sua cavalcatura. Era un Condor Dorato Infernale dal piumaggio dorato. I suoi artigli taglienti sembravano fiamme ardenti. In piedi, era alto quanto una persona e aveva un’apertura alare di tre metri.


Il Condor Dorato Infernale era una creatura comune nello stato della Nuvola di Fuoco, ma era relativamente nuovo per Yi Yun.


Dopo essere salito sul Condor Dorato Infernale, volò dritto tra le nuvole, superando un palazzo dopo l’altro. Da lontano, Yi Yun guardò il palazzo principale della sala del Fuoco Terrestre.


Presto, il Condor Dorato Infernale atterrò in un’ampia piazza con un gridio. Il pavimento era coperto da piastrelle con emblemi di fuoco. Il Condor Dorato Infernale, che avrebbe potuto tagliare macigni con i suoi artigli, non lasciò il minimo segno nonostante il suo pesante atterraggio.


Dopo che Yi Yun balzò giù dal Condor Dorato Infernale, la creatura emise un lungo grido e tornò in volo. In un batter d’occhio era scomparsa tra le nubi.


“Questa è la sala del Fuoco Terrestre…” Yi Yun guardò il palazzo di fronte a lui.


Solo la piazza era sbalorditiva. Ogni tanto uccelli sarebbero atterrati con i loro padroni. Yi Yun aveva appreso dal libretto che, oltre allo spirito del Fuoco Terrestre, il palazzo possedeva anche numerosi manuali di arti marziali. C’erano anche armerie e depositi di elisir qui.


Poter accedere liberamente alla sala del Fuoco Terrestre era un grandissimo vantaggio per i discepoli. Questo dimostrava anche l’immensità delle risorse a disposizione dei guerrieri del Cielo Empireo dei Diecimila Elfi.


Inoltre, questa era solo la sala del Fuoco Terrestre. Chissà di quante risorse di massimo livello godevano i reali del clan Luo.


Yi Yun si diresse verso l’ingresso. Era stato nella montagna principale per quasi due mesi, ma questa era la prima volta che entrava nella sala del Fuoco Terrestre. Mentre avanzava, esaminò il posto e si guardò attorno.


Prima Hu’er lo aveva informato che lo spirito del Fuoco Terrestre si trovava nel centro del palazzo, così Yi Yun sapeva dove andare.


“Per favore aspetti, potrei sapere se sei il fratello minore Yi Yun?”


Yi Yun si fermò immediatamente quando sentì il grido improvviso.


Si voltò e vide due volti sconosciuti.


Il duo non sembrava troppo vecchio. L’uomo aveva meno di trent’anni e sembrava robusto con il suo abito in pelle di animale. La ragazza pareva avere 16-17 anni. Indossava un abito rosa corto e portava stivali bianchi. I suoi capelli erano legati in un chignon e il suo sguardo era limpido. Sembrava minuta e adorabile.


Tuttavia Yi Yun era andato in isolamento non appena era stato ammesso nella sala del Fuoco Terrestre, così non conosceva i due.

“La Maestra Fata Mozhu ci ha detto che c’è un nuovo fratello minore. Abbiamo visto immagini di te.” La voce della ragazza era leggera e piacevole da ascoltare, come un concerto di allodole. Squadrò Yi Yun con curiosità senza nascondere la sua spudoratezza. Era una ragazza ingenua e pura, così non sapeva nemmeno cosa fosse la timidezza.


“Siamo anche noi discepoli nominali della Maestra Fata Mozhu. Il mio nome è Man Dao e lei è Yun Qiao’er.” Disse l’uomo.


“Oh, così siete il fratello maggiore Man Dao e la sorella maggiore Yun, piacere di conoscervi." Yi Yun ricambiò il saluto con cortesia.


Yun Qiao’er si entusiasmò sentendo come l’aveva chiamata. Era sempre stata la più giovane ed essere chiamata sorella maggiore fu rinfrescante per lei. Si emozionò e il suo visino si arrossò subito. Ebbe subito un’impressione favorevole di Yi Yun.

“A giudicare dalla direzione che stai prendendo, anche tu sei diretto verso il palazzo dello Spirito del Fuoco. Quante volte sei stato qui?” Cheise Yun Qiao’er.


“È la mia prima volta qui.” Disse Yi Yun.


“Oh? È la prima volta che vieni qui? Noi ci siamo già venuti tre volte.” Disse animatamente Yun Qiao’er. “Questo Spirito del Fuoco Terrestre brucia di più solo per due mesi all’anno. Dobbiamo approfittarsi di questo periodo per estrarre il fuoco per raffinare i nostri corpi e ottenere ispirazioni nomologiche. Come potrebbe essere sufficiente venire qui solo una volta?”


Yi Yun sorrise lievemente. “Prima ero occupato.”


“Ma rimangono solo dieci giorni. Che peccato…” Yun Qiao’er provava rimpianto per lui.


Man Dao disse accanto a lei: “Va bene, il fratello minore Yi deve aver avuto delle questioni di cui occuparsi. Dato che è la prima volta che vieni qui, puoi seguirci. La sala del Fuoco Terrestre è enorme, così è facile perdersi.”

“Va bene.” Yi Yun non obiettò.


Man Dao era un uomo di poche parole, mentre Yun Qiao’er continuò a chiacchierare incessantemente. Grazie a lei, Yi Yun apprese molto del Cielo Empireo dei Diecimila Elfi e delle questioni della sala del Fuoco Terrestre.


I due erano incuriositi da Yi Yun, erano rimasti sorpresi da come fosse diventato così velocemente un discepolo della Sala del Fuoco Terrestre nonostante provenisse da un regno inferiore. Questo era stato rivelato inavvertitamente da Yun Qiao’er.


La gente del Cielo Empireo dei Diecimila Elfi aveva l’impressione che i membri dei regni inferiori fossero dei selvaggi, così erano rimasti sorpresi da come un “selvaggio” potesse ottenere risultati del genere.


Yi Yun continuò a sorridere mentre ascoltava. Dato che era la prima volta che veniva qui, non era familiare con il posto e la gente. Così era interessato alle spiegazioni dei due.


“Lo spirito del Fuoco Terrestre è estremamente astruso. Si dice che durante la nascita del mondo dove risiede lo stato della Nuvola di Fuoco, la terra abbia prodotto naturalmente una prima lingua di fuoco. Era una manifestazione delle leggi dell’elemento fuoco più caotiche. Tuttavia il loro mistero non può essere descritto a parole. Dovrai vederlo personalmente, fratello minore Yi.” Mentre parlava, Yun Qiao’er rivelò un sorriso adorabile. “Questa è la facciata frontale del palazzo dello Spirito del Fuoco!”


Yi Yun guardò avanti e vide una porta magnifica. C’era un’insegna su cui erano incise le parole “Palazzo dello Spirito del Fuoco”. Le quattro parole sembravano fiamme ardenti. Solo un’occhiata in più sembrava poter bruciare gli occhi.


“...Luo Tianjun.”


Il marchio indicava che l’insegna era stata incisa da Luo Tianjun. Queste parole contenevano delle leggi e fluttuazioni di qi vitale intensi. Rendeva anche difficile distogliere lo sguardo da desse.

“Luo Tianjun. Mi chiedo chi sia nel clan Luo…”


Mormorò tra sé e sé Yi Yun, impressionato. Solo le parole che aveva lasciato conteneva un principio profondo. Questa persona doveva essere proprio terrificante.


“Procedi con la registrazione laggiù e, quando otterrai il gettone d’identità, potrai entrare.” Disse Yun Qiao’er indicando un enorme mastino spirituale accanto alla porta.


Il mastino spirituale era coperto da pelo bianco ed era enorme. Era immobile così, se la ragazza non l’avesse indicato, Yi Yun non avrebbe nemmeno notato che era una creatura vivente.


Prima che arrivassero di fronte al mastino spirituale, c’erano già un po’ di persone a registrarsi.


La persona davanti indossava abiti di seta spirituale. Un mantello di pelo bianco lucido copriva le sue spalle, facendolo sembrare splendente. Si presentò di fronte al mastino spirituale e disse con cortesia: “Lord Mu Ao, sono Yang Zishan del palazzo Ling Xiao e sono qui per registrarmi.”


Dietro di lui c’erano un po’ di persone vestite in modo simile. Avevano tutte un portamento raffinato, come i rampolli nel mondo mortale.


Vedendoli, la chiacchierona Yun Qiao’er si ammutolì. Anche Man Dao rallentò il passo mentre mostrava un’espressione imbarazzata.

I due rimasero deliberatamente a distanza, come se stessero aspettando che Yang Zishan e gli altri finissero di registrarsi.


Yi Yun immaginò che avessero paura di lui.


In quel momento, Yang Zishan si girò lentamente e, dopo aver visto Man Dao e Yun Qiao’er, sorrise in modo falso. Disse: “Oh Man Dao… Come va? Ti sei ripreso dopo aver perso la scommessa contro di me? Sei tornato così presto ad estrarre le fiamme del palazzo?”


Yang Zishan non mostrava nessun rispetto a Man Dao.


Sentendo queste parole, Man Dao si incupì.


“Fratello maggiore Man Dao, non farti ingannare. Se lo sfidassi di nuovo spinto dalla rabbia, perderesti comunque.” Yun Qiao’er tirò subito per la manica Man Dao, che era diventato rosso.


Yang Zishan rivelò un freddo sogghigno. In quel momento posò gli occhi su Yi Yun, che era dietro Yun Qiao’er. Chiese con curiosità: “È la prima volta che ci incontriamo. Chi sei?”


La sala del Fuoco Terrestre aveva mille discepoli, ma naturalmente un guerriero avrebbe potuto riconoscere tutti vista la sua memoria eccellente. Così aveva notato subito un volto nuovo.


“Fratello minore Yi, puoi ignorarlo.” Disse frettolosamente Yun Qiao’er.


“Oh? Significa che anche tu sei un discepolo di Fata Mozhu?” Yang Zishan squadrò Yi Yun e chiese: “Sono un discepolo dell’Anziano Scoprione Celeste. Piacere di conoscerti.”


Anche se Yang Zishan sembrava cortese, nel suo sguardo c’era una traccia di ostilità.


Yi Yun porse i suoi rispetti e disse: “Piacere di conoscerti.”

“Fratello minore Yi, l’Anziano Scorpione Celeste non ha un buon rapporto con la nostra maestra, così devi fare attenzione a Yang Zishan. È nella sala del Fuoco Terrestre da molto tempo. La sua coltivazione è arrivata alle fasi finali dell’Ascensione Celeste ed è molto più potente di noi!” La trasmissione di qi vitale di Man Dao risuonò all’improvviso nelle orecchie di Yi Yun.


