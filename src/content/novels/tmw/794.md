---
title: Capitolo 794 - Estrarre le Fiamme
pubDate: 2025-03-05T07:39:29.084Z
tags:
    - tmw
---


Capitolo sponsorizzato, ringraziamo un generoso anonimo!
0 capitoli in coda totali (0 anonimo)
0/1 sponsorizzazioni 1 euro a capitolo,
-Schadenfreude


Lungo la strada giù per la scala, Yi Yun si sentiva ancora osservato, ma lo ignorò. Mentre guardava le pareti della montagna ai lati, notò che le rocce erano color rosso scuro, come se fossero state cotte dalle fiamme per eoni. Erano rigide come il vetro ed erano calde al tocco.


Inoltre su di esse c’erano incisi diversi simboli arcani. Parevano risalire alla nascita stessa della montagna e solo toccarli permetteva di percepire un’aura primitiva.


Se avesse avuto abbastanza tempo, solo studiare questi simboli avrebbe portato grandi benefici.


“Sono formazioni.” Disse Yun Qiao’er, che era rallentata per aspettarli. Aveva notato che Yi Yun aveva toccato i simboli runici lungo la strada.


“Sono per bloccare lo spirito del fuoco terrestre? O sono formazioni per radunare energia?” Yi Yun pensò a solo due possibilità, che avessero la funzione di radunare qi vitale del mondo o di confinare l’elemento fuoco per impedire che dissipasse energia.


Yun Qiao’er scosse la testa e disse: “No.”


“Allora che funzione hanno?” Yi Yun si era incuriosito.


“Non lo sappiamo nemmeno noi. È passato troppo tempo, così forse sigilla qualcosa.” Disse Yun Qiao’er.


Yi Yun guardò giù nell’oscurità. Cos’era stato sigillato in fondo?


Chissà cos’era stato sigillato da tempo immemore o chi aveva creato queste formazioni…


Per i guerrieri ordinari, solo scendere per questa scala era estremamente difficile. Tuttavia per i combattenti all’Apertura Yuan non era nulla.


Quando arrivarono alla fine della scala, si ritrovarono in una sala vasta dal soffitto alto decine di metri. E nella stanza c’era una pozza di magma.


La pozza di magma era estremamente ampia. Magma rosso ribolliva sulla superficie e occasionalmente schizzava scintille verso l’alto. Un’ondata di calore li assalì anche se erano lontani. I guerrieri più deboli sarebbero stati carbonizzati all’istante qui.


Probabilmente perfino i guerrieri all’Apertura Yuan sarebbero stati avvelenati dai fumi tossici se avessero trascorso troppo tempo qui.


Yun Qiao’er e Man Dao avevano iniziato ad estrarre da poco fiamme sacre per temprare i loro fisici e ottenere ispirazioni sulle leggi elementali del fuoco, così non avevano sviluppato ancora una grande tolleranza. Solo rimanere qui per un po’ fece arrossare il viso di Yun Qiao’er. Per quanto riguardava Man Dao, la sua fronte si ricoprì di un sottile strato di sudore.


“Fratello minore Yi, per resistere al fuoco tossico qui, devi fare circolare costantemente il tuo qi vitale, così è estremamente stancante. È normale non poter resistere a lungo qui e doversene andare via presto. È la tua prima volta qui, così potresti non esserci abituato. Così sbrighiamoci e…” Mentre parlava, Yun Qiao’er sentì Yi Yun fare un respiro profondo.


Si girò e rimase sbalordita nello scoprire che non solo Yi Yun stava resistendo, ma non c’era nemmeno una goccia di sudore sul suo viso.


Yi Yun aveva un fisico particolare. Il Puro Yang rappresentava le fiamme delle stelle, era un livello di legge elementale del fuoco superiore.


Solo un fisico di Puro Yang non era niente di che nel Cielo Empireo dei Diecimila Elfi, ma Yi Yun aveva il Cristallo Viola. L’artefatto divino poteva assorbire il fuoco tossico e convertirlo in pura energia. Così, solo stando qui, invece che sentirsi a disagio, Yi Yun si sarebbe sentito mentalmente e fisicamente rinfrescato.


“Coltivo le leggi di puro Yang.” Yi Yun si sfregò il mento e si spiegò.


Quando Yun Qiao’er e Man Dao sentirono queste parole, rimasero ancora più sbigottiti. Che sorta di leggi di Puro Yang erano visto che erano riuscite a rimuovere facilmente gli effetti del fuoco tossico? Yi Yun non proveniva da un regno inferiore di selvaggi?


Nonostante fossero perplessi, non fecero domande diretti riguardo ai misteri che coltivava. Dopotutto riguardava i suoi segreti.


“Fratello minore Yi Yun, quello di fronte è lo spirito del Fuoco Terrestre e può essere descritto solo come straordinario. Il fuoco tossico prodotto dal magma non può nemmeno competere con il 10-20% dello spirito.”


Yi Yun seguì lo sguardo di Man Dao e osservò il fiore bianco in mezzo alla pozza di magma. Naturalmente non era un fiore, ma una fiamma danzante.

Era proprio lo spirito del Fuoco Terrestre!


Era mille o anche diecimila volte più puro dello spirito di Puro Yang che Yi Yun aveva assorbito nei regni inferiori!


Anche se era solo una piuma di fuoco, l’energia che conteneva era sufficiente per radere al suolo il mondo Tian Yuan.


“Lo spirito esiste fin dalla nascita di questa terra. A meno che questo territorio non verrà distrutto, non si spegnerà mai.” Aggiunse Man Dao.


Lo spirito del Fuoco Terrestre era una manifestazione delle leggi del fuoco del mondo e della loro fusione. Era una forma di vita estremamente speciale, così non c’era da meravigliarsi che Man Dao e Yun Qiao’er fossero rimasti sorpresi da come Yi Yun non temesse i suoi fumi tossici.


Yang Zishan e gli altri, che erano arrivati prima di loro, avevano già occupato un angolo per estrarre le fiamme.


Yang Zishan usò entrambe le mani per formare un sigillo e poi usò il suo qi vitale per dividere una scintilla delle dimensioni di un fagiolo dallo spirito del Fuoco Terrestre, per poi portarlo di fronte a sé.


Era evidente che solo questa piccola scintilla stesse producendo ondate di calore. Se non avesse usato qi vitale per isolare l’aria calda, la sua pelliccia sarebbe stata già ridotta in cenere.


Yang Zishan guardò la scintilla con un’espressione seria. Usò il qi vitale per avvolgerla con attenzione per poi aprire la bocca.


Sou! La scintilla avvolta da energia volò subito nella sua bocca. Dopodiché Yang Zishan si sedette subito a meditare. Dalla sua testa si levarono grandi quantità di vapore caldo. Mentre serrava gli occhi, Yang Zishan emise intense fluttuazioni di qi vitale. Chiaramente stava assorbendo la scintilla e stava traendo ispirazioni dalla sua energia.


Yang Zishan era potente, ma anche dedito alla coltivazione. Anche se aveva notato l’arrivo di Yi Yun e degli altri, non si voltò a guardarli.


Vedendolo estrarre le fiamme con successo, Man Dao grugnì scontento per poi dire: “Iniziamo anche noi. Fratello minore Yi, impara da noi. Fai attenzione. Lo spirito del Fuoco Terrestre è estremamente pericoloso.”

Yi Yun e gli altri due presero posto. C’erano decine di discepoli della sala del Fuoco Terrestre attorno alla pozza di magma. Mentre li osservava, Yi Yun si rese conto che le scintille che avevano estratto erano ancora più piccole. Dopo che le assorbivano, avrebbero fatto smorfie di dolore. Al confronto, Yang Zishan sembrava molto più a suo agio.


Anche se Man Dao disprezzava Yang Zishan, la scintilla che estrasse dallo spirito era solo delle dimensioni di un seme di sesamo. E solo questo tentativo coprì la sua fronte di sudore. Lentamente attirò a sé la scintilla.


Poteva a stento sopportare l’ondata di calore.


Anche Yun Qiao’er si sedette a terra e iniziò a concentrarsi sull’estrazione.


Dopo essersi guardato attorno, si rese conto che era davvero un’impresa molto difficile.

Bisognava usare qi vitale per estrarre una porzione delle fiamme dallo spirito. Se ne avessero prese troppe, il guerriero avrebbe rischiato di non poterla controllare, facendole esplodere. Il fuoco tossico avrebbe rischiato di causare un contraccolpo, causando disagio o, nel peggiore dei casi, ferendo gravemente il coltivatore.


Così tutti i guerrieri facevano molta attenzione. Perfino Yang Zishan non si azzardava ad estrarre troppa energia. Per quanto riguardava Yun Qiao’er e Man Dao, estraevano ancora meno scintille.

