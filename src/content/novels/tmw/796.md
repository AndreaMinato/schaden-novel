---
title: Capitolo 796 - Fuoco, Vieni
pubDate: 2025-03-10T08:58:54.758Z
tags:
    - tmw
---


Capitolo sponsorizzato, ringraziamo Angelo!
13 capitoli in coda totali (13 Angelo)
0/1 sponsorizzazioni 1 euro a capitolo,
-Schadenfreude


"Ah!" Esclamò Yun Qiao'er, spalancando i suoi occhi neri. Osservò impotente mentre perdeva il controllo del fuoco della terra che aveva raffinato con tanta fatica. Ormai stava già volando verso Yang Zishan.


"Il mio Fuoco della Terra!"


Yun Qiao'er si agitò e si affrettò a far circolare il suo qi vitale nel tentativo di richiamarlo, ma era molto più debole di Man Dao, quindi come avrebbe potuto competere con Yang Zishan?


"Tu... Tu..." Yun Qiao'er era sul punto di scoppiare in lacrime. Si era appena unita alla sala del Fuoco della Terra, solo pochi giorni prima di Yi Yun, e non aveva mai subito un simile sopruso. L’intensa competizione tra i discepoli della sala del Fuoco Terrestre superava di gran lunga le sue aspettative.


"Yang Zishan! Ti consideri ancora un uomo dopo aver tormentato una ragazza?" Man Dao inveì contro Yang Zishan, rendendosi conto di non poter controllare la sua fiamma né aiutare Yun Qiao'er.


Yang Zishan scoppiò a ridere e disse: "Man Dao, perché dici cose così stupide? Nel mondo dei guerrieri esistono solo i deboli e i forti. Quando mai c'è stata una distinzione tra uomini e donne? Se sei debole, stai zitto e incassa i colpi. Dire sciocchezze come una bisbetica che urla per strada ti renderà solo ridicolo."


Subito dopo i discepoli della Sala del Fuoco della Terra intorno a loro iniziarono a ridere fragorosamente.


Le lotte tra fazioni all'interno del Clan Luo erano sempre state intense. Anche se i superiori erano a conoscenza della situazione, lo ignoravano e lasciavano che proseguisse. Dopotutto, solo la competizione stimolava a crescere.


"Vieni qui!"


Yang Zishan sfiorò con le dita il fuoco della terra raffinato da Yun Qiao'er, facendo sì che anche la seconda scintilla di Fuoco della Terra sembrasse avere una volontà propria.


Le due scintille erano ormai completamente sotto il controllo di Yang Zishan.


Unì le mani, fondendo le scintille in una piccola fiamma.


Questa piccola fiamma fluttuò lentamente verso Yang Zishan. Era ormai completamente fuori dal controllo di Man Dao e Yun Qiao'er.


"Fratello maggiore Man Dao, io..."


Yun Qiao'er era sul punto di piangere. Essere trattata in quel modo la faceva sentire umiliata. Quella fiamma era il frutto di un duro lavoro. Lo spirito del Fuoco della Terra ardeva al massimo della sua potenza solo per un breve periodo ogni anno. Perderlo avrebbe influito gravemente sui suoi progressi nella coltivazione.


Man Dao digrignò i denti con rabbia. Si odiava per essere così impotente. Aveva sempre considerato Yun Qiao’er come una vera sorella minore. L'aveva protetta, sperando che non venisse maltrattata dagli altri, e invece era finita nei guai a causa sua.


In quel momento, la piccola fiamma del Fuoco della Terra era già nelle mani di Yang Zishan.


Dopo aver rubato la fiamma di Yun Qiao'er, Yang Zishan guardò Yi Yun. Con un tono di scherno, come un gatto che giocava col topo, disse: "Caro nuovo arrivato, non dovevi forse estrarre delle fiamme? Perché non provi a raccoglierne un po' fratello minore Yi?"


Lo scherno di Yang Zishan fece scoppiare a ridere tutti i discepoli della sala del Fuoco della Terra intorno a lui. Le sue intenzioni erano chiare: con lui presente, nessuno dei discepoli di Fata Mozhu avrebbe potuto raccogliere il fuoco. Avrebbe fatto lo stesso con Yi Yun non appena poteva.


"Ehi, novellino, prova a raccoglierne uno."


"Dai, impegnati! Non essere timido!"


I compagni di Yang Zishan iniziarono a fischiare mentre lo prendevano in giro. Dal loro punto di vista, Yi Yun era probabilmente anche più debole di Yun Qiao'er, quindi non era nemmeno degno di essere menzionato davanti a Yang Zishan.


Vedendo la situazione, Yi Yun si limitò a sorridere. Non si mise subito ad estrarre le fiamme, ma disse invece: "Darò solo un'occhiata per ora. Non c'è fretta."


"Cosa?"


Sentendo Yi Yun pronunciare quelle parole, quasi come se si stesse umiliando da solo, i fratelli minori di Yang Zishan risero ancora più forte.


Questo novellino era davvero incredibile. Come poteva dire una cosa del genere in questa situazione? Diceva addirittura che "non c'era fretta"?


Il volto di Man Dao ormai era rosso per l’umiliazione. Voleva proprio voluto lanciarsi in un combattimento all'ultimo sangue.


Tuttavia, sapeva che non avrebbero potuto competere con Yang Zishan da solo nemmeno se si fossero coalizzati in tre.


Dopo aver compreso le leggi della "Trasmutazione dello Spirito del Fuoco", il controllo di Yang Zishan sul fuoco della terra era aumentato di netto. Mostrò un sogghigno mentre guardava Man Dao, che era pieno di intento omicida.


"Vuoi combattere? Possiamo scommettere in un duello. Ti farò perfino una concessione, combatterò con una mano sola!”


Yang Zishan sapeva bene che, nonostante Man Dao fosse un tipo dal sangue caldo e dalla mente semplice, non sarebbe stato così stupido da accettare una scommessa del genere dopo aver già perso un duello con lui in passato. Il prezzo da pagare era troppo alto, e Man Dao non poteva permettersi di perdere ancora.


Così, lo provocò deliberatamente concedendogli un vantaggio!


Non appena pronunciò quelle parole, i discepoli della sala del Fuoco Terrestre attorno cominciarono a fischiare.


"Che spazzatura... Non avrà il coraggio di accettare anche se il fratello maggiore Zishan gli concede un vantaggio.”


"Con un coraggio del genere, se dipendesse da me, lo rispedirei a casa a fare il contadino!"  


I discepoli della sala del Fuoco della Terra risero con fare sarcastico. Man Dao strinse i pugni con tale forza che le vene gli si gonfiarono sulle mani. In quel momento sembrava un vulcano sul punto di eruttare!


Provava un odio profondo, ma poteva ancora resistere!


Sapeva bene che, dopo aver compreso la "Trasmutazione dello Spirito del Fuoco", la forza di Yang Zishan era aumentata notevolmente.


Nel loro precedente duello, Man Dao aveva capito bene la differenza di potere tra loro. E visto che di recente non aveva fatto progressi significativi, sapeva che, anche con un handicap, avrebbe comunque perso!


Se avesse perso ancora, non solo avrebbe perso tutti i suoi averi, ma sarebbe diventato lo zimbello dei discepoli dell'Anziano Scorpione Celeste. Sarebbe stato deriso per la sua stupidità e presunzione. Questo avrebbe distrutto la sua fiducia in sé stesso.


Oggi doveva sopportare l'umiliazione. Non poteva permettersi di compromettere il suo futuro per un semplice impeto di rabbia.  


Mentre Man Dao veniva deriso e Yun Qiao'er sembrava sempre più abbattuta, Yang Zishan stava finendo di raffinare un’altra lingua di Fuoco della Terra.


Era il tipo di persona che amava ostentare il suo potere. Mostrò un entusiasmo smisurato davanti ai suoi fratelli minori e ai suoi nemici. Per questo, si era impegnato ad usare le leggi della "Trasmutazione dello Spirito del Fuoco". Anche se avrebbe consumato più qi vitale, gli avrebbe permesso di raffinare più velocemente le fiamme.


In meno di un minuto, aveva raffinato l’80% del Fuoco della Terra di Man Dao e di Yun Qiao.


Ovviamente, neanche per Yang Zishan era stato facile. La "Trasmutazione dello Spirito del Fuoco" era estremamente stancante, ma una volta che l’avesse assimilato, l'energia all’interno lo avrebbe rigenerato, permettendogli di continuare ad estrarre le fiamme.


Vedendo che ormai tutto era deciso e che restare lì non avrebbe fatto altro che aumentare la loro umiliazione, Man Dao digrignò i denti e disse: "Andiamo via! Mi dispiace fratello minore Yi. Volevo portarti qui per insegnarti a estrarre il fuoco, ma abbiamo incontrato il mio nemico. Non solo non sono riuscito a insegnarti nulla, ma ora non puoi estrarre le fiamme nemmeno tu."


Man Dao sospirò. Se Yang Zishan non avrebbe risparmiato nemmeno una ragazza come Yun Qiao'er, figuriamoci Yi Yun. Dato che erano i discepoli di Fata Mozhu, non c’erano speranze per Yi Yun di estrarre il fuoco sotto gli occhi vigili di Yang Zishan.


Voleva proteggere i suoi fratelli minori, ma la situazione era ormai degenerata. Si sentiva un completo fallimento.


Tuttavia, Yi Yun scosse la testa e rifiutò di andarsene.


Invece, disse: "Fratello maggiore Man Dao, Yang Zishan ha quasi finito di raffinare il suo Fuoco della Terra."


"Oh?"  


Man Dao rimase sorpreso e si voltò a guardare Yang Zishan. Per mettersi in mostra, Yang Zishan aveva usato la "Trasmutazione dello Spirito del Fuoco" con il massimo impegno, accelerando il processo al punto che il Fuoco della Terra era ormai raffinato al 90%.


Yang Zishan era pronto ad inghiottirlo!


Man Dao non capiva cosa intendesse Yi Yun lasciando quella frase in sospeso. Aspettava che Yang Zishan completasse il raffinamento? Cos'altro potevano fare se non guardarlo vantarsi?


Mentre Man Dao rifletteva sulle parole di Yi Yun, Yang Zishan aveva completato il raffinamento del Fuoco della Terra.


Con un sorriso soddisfatto, aprì la bocca per inghiottire la fiamma. Non si preoccupò nemmeno di asciugarsi il sudore dalla fronte.


Il Fuoco della Terra era ormai suo.  


Fu in quel momento che Yi Yun rivelò un sorriso malizioso. Aveva atteso a lungo, tutto per cogliere questa occasione.


Fissò il Fuoco della Terra che stava per essere inghiottito da Yang Zishan. Con un pensiero, intrecciò la sua energia spirituale con il Cristallo Viola e prese di mira la piuma di fuoco.


"Weng!"  


La fiamma tremò improvvisamente. Attratta dal potere del Cristallo Viola, si fermò di colpo.


In quel momento, la bocca di Yang Zishan si era appena chiusa, ma aveva solo inghiottito aria visto che il Fuoco della Terra si era fermato.


"Cosa?"


Yang Zishan rimase sbalordito, incapace di capire cosa fosse appena successo. Anche i discepoli della sala del Fuoco della Terra attorno a lui rimasero di stucco. Quale poteva essere il motivo dietro quell'improvviso fallimento?


Proprio in quell'istante, Yi Yun allungò una mano e fece un leggero cenno.


"Fuoco, vieni!"


"Whoosh!”


Con un sibilo, la fiamma davanti a Yang Zishan squarciò il vuoto. Volò frettolosamente in direzione di Yi Yun come un coniglio scappato dalla gabbia.


Gli occhi di Yang Zishan si spalancarono per lo shock. Cosa stava succedendo?


