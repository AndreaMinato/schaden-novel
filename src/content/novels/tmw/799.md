---
title: Capitolo 799 - Perfezione dell’Apertura Yuan
pubDate: 2025-03-10T09:04:52.258Z
tags:
    - tmw
---


Capitolo regolare
12 capitoli in coda totali (12 Angelo)
0/1 sponsorizzazioni 1 euro a capitolo,
-Schadenfreude


Yi Yun assorbì rapidamente la piccola piuma di fuoco grazie al suo fisico di puro Yang e il Cristallo Viola.


Si poteva perfino dire che le fiamme raffinate da Yang Zishan non erano sufficienti.


Dopo aver assorbito tutta l’energia nel fuoco, Yi Yun era ancora insoddisfatto. Immediatamente posò gli occhi sulla fiamma bianca che ardeva silenziosamente al centro della pozza di magma.


Lo Spirito del Fuoco della Terra! Prima Yi Yun aveva visto come gli altri estraevano le fiamme, così ora era il momento di fare un tentativo.


Yi Yun sporse una mano. Il suo qi vitale formò un artiglio a mezz’aria mentre estraeva una piccola lingua di fuoco. TIpicamente, quando il qi vitale si avvicinava allo spirito, avrebbe sperimentato una terrificante forza repellente, ma Yi Yun riuscì a controllare questa presa con estrema precisione grazie al Cristallo Viola.


L’estrazione del fuoco procedette con facilità. Il Fuoco della Terra che aveva attirato a sé era molto più grande di quello che aveva radunato Yang Zishan prima. Gli altri di solito avrebbero estratto una piccola scintilla, mentre Yi Yun aveva raccolto una piuma di fuoco delle dimensioni di un mignolo.


Molti rimasero senza parole vedendolo.


Poteva davvero divorare una fiamma così potente?


Prima che avessero tempo per riflettere, Yi Yun aprì la bocca e la inghiottì direttamente.


Senza esitare, Yi Yun stava assorbendo la sua seconda fiamma della terra.


Molti deglutirono. L’aveva ingoiata così? Sembrava troppo semplice, come se avesse appena mandato giù una nocciolina. Non c’era da meravigliarsi che potesse derubare Yang Zishan. A quanto pareva, l’affinità per le leggi dell’elemento fuoco di questo giovane erano di gran lunga superiori agli altri.


Boom! Boom! Boom!


Yi Yun ebbe la sensazione che ribollisse magma nel suo corpo. Le ondate di calore scoppiarono in ogni angolo del suo corpo, temprando ripetutamente le sue ossa e i suoi meridiani.


Vapore bollente si riversò da ogni suo poro, avvolgendolo.


Se un guerriero troppo debole fosse stato lì accanto, sarebbe stato carbonizzato dal calore. La sua carne e le sue ossa sarebbero state ridotte in cenere.


Tra la foschia rossa ardente, Yi Yun aveva chiuso gli occhi. La sua pelle emanava un’aura cremisi mentre i suoi meridiani e i suoi vasi sanguigni diventavano chiaramente visibili. Inoltre si poteva vedere chiaramente la corrente della sua circolazione.


Durante la tempra, un fabbro avrebbe colpito un pezzo di metallo centinaia di volte, spargendo scintille ovunque. E dopo questo processo, una spada magnifica sarebbe emersa dal metallo bollente.


Ora Yi Yun stava cambiando come metallo. I suoi meridiani stavano diventando sempre più forti e le impurità nel suo organismo venivano espulse via insieme alla foschia, Yi Yun sentiva che il suo qi vitale stava diventando ancora più limpido.


Espirazione, inspirazione. Il qi vitale attorno stava scorrendo continuamente nel corpo di Yi Yun mentre veniva raffinato dal Fuoco della Terra.


Anche il Cristallo Viola stava aiutando Yi Yun nel suo assorbimento. Un guerriero ordinario poteva assorbire soltanto il 50% dell’energia del Fuoco della Terra, ma Yi Yun poteva perfino convertire le tossine in energia, assimilandolo tutto.


Non ne sprecò nemmeno un briciolo.


Il respiro di Yi Yun stava rallentando sempre di più, pareva una balena che risucchiava aria. Poteva assimilare una grande quantità di qi vitale.


Anche le sue ossa divennero trasparenti come il vetro, rivelando un bagliore cristallino.


Il qi vitale attorno fu assorbito da Yi Yun, lasciando un vuoto attorno. Anche le tossine del fuoco del magma venivano assimilate.


Boom! Sembrava che un fiume impetuoso stesse tuonando dentro il suo corpo.


Sia Man Dao che Yun Qiao’er sentirono il rumore.

Aprirono gli occhi e notarono che il suono proveniva dalla foschia rossa attorno al corpo di Yi Yun. Inoltre la nebbia stava roteando costantemente come un ciclone. E Yi Yun era nell’occhio della tempesta.


Il ciclone stava diventando sempre più intenso, Yi Yun stava assorbendo perfino il qi vitale dagli angoli del palazzo.


I discepoli che si erano distanziati aprirono gli occhi con stupore nonostante stessero assorbendo il Fuoco della Terra. Poi guardarono Yi Yun scioccati.


Cosa stava facendo?


Il turbine aveva raggiunto un’altezza di diversi metri. Se fosse stato su un lago, avrebbe potuto risucchiare grandi quantità d’acqua per formare un pilastro di schizzi.


E ora il ciclone stava attirando a sé il magma, formando una colonna di fuoco. Era scioccante!


In quel momento, Yun Qiao’er sussultò: “Lo Spirito del Fuoco Terrestre!”


Tutti lo videro. La foschia che stava vorticando rapidamente si stava avvicinando allo Spirito del Fuoco Terrestre e le scintille dello spirito venivano assorbite costantemente dalla nebbia.


Yi Yun sembrava un pozzo senza fondo. Assorbiva costantemente fuoco della terra come un calderone.


Boom! Boom! Boom!


Gli altri discepoli della sala sentirono rimbombi provenire dal corpo di Yi Yun.


All’improvvso, riecheggiò un grido, e una figura dorata disperse le nuvole. Spalancò le ali, coprendo il soffitto.


Era il Corvo Dorato a tre zampe!


E sotto di esso volava una Nove Neonati. Le sue teste spuntavano dalla foschia rossa con fare appariscente!


Anche i due Totem erano stati temprati dal fuoco!


La loro manifestazione fu breve e all’improvviso la foschia cremisi scomparì.


Yi Yun si alzò con un’espressione soddisfatta. La sua pelle sembrava ancora più giovane. Il suo intero essere emanava una sensazione di armonia e perfezione.


Man Dao fu il primo a reagire mentre lo guardava con stupore: “Fratello minore Yi Yun, sei già alla perfezione dell’Apertura Yuan. Stai per arrivare allo stadio dell’Apertura Celeste!”


Yun Qiao’er spalancò la bocca mentre provava sia shock che invidia: “Fratello minore Yi, hai appena assorbito un solo fuoco della terra e sei migliorato così tanto!”


Ogni aumento di coltivazione allo stadio dell’Apertura Yuan non era semplice. Precedentemente, avevano percepito il livello di Yi Yun e, anche se era alle fasi avanzate dell’Apertura Yuan, ci sarebbe voluto molto tempo per completare l’ultimo passo.


Ma ora Yi Yun aveva estratto fuoco solo una volta e aveva raggiunto la perfezione.


E, a giudicare dal fenomeno appena apparso, la sua perfezione dell’Apertura Yuan era atipica. Era una vera perfezione senza un solo difetto, anche gli altri se ne erano accorti.


“È davvero…” Man Dao non aveva parole. Era venuto qui molte volte e, anche se la sua forza era aumentata gradualmente, non aveva mai assistito ad un fenomeno del genere, un avanzamento di livello appena dopo aver assorbito Fuoco della Terra.

“Sigh, è davvero esasperante paragonarsi agli altri!” Disse Man Dao scuotendo la testa. Aveva una natura sincera e onesta, ma era molto orgoglioso. Tuttavia provava solo ammirazione di fronte a Yi Yun.


“Fratello minore Yi… sono già imbarazzata a chiamarti fratello minore!” Yun Qiao’er la guardò con occhi brillanti.

“Non è niente di che. Ero già vicino alla perfezione. E a quanto pare sono piuttosto bravo nell’assorbire Fuoco della Terra, così sono riuscito ad avanzare di livello in una sola volta.”


Yi Yun esaminò il suo corpo. I meridiani prima danneggiati a causa delle tempeste spaziali non solo si erano ripresi completamente, ma erano diventati limpidi come cristalli.


Yi Yun non sapeva quanto era diventato forte e voleva combattere per mettere alla prova la sua forza.


