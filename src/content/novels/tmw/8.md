---
title: Capitolo 8 - Uccidere di nascosto
pubDate: 2023-05-15T14:09:48.018Z
tags:
    - tmw
---


La fonte della luce proveniva dallo scrigno di legno, cioè dalle ossa della desolazione!

Yi Yun iniziò a sudare freddo di fronte a questa improvvisa svolta.

Le ossa della desolazione emettevano dei puntini di luce che volavano verso di lui. Come poteva Lian Chengyu non indagare su questo fenomeno?

C'erano sempre più luci, stava diventando troppo ovvio. Di sicuro sarebbe stato scoperto!

Nel momento in cui avessero indagato sul fenomeno, avrebbe potuto solo pagarla con la vita!

"Yun'er, cosa ti succede? Perché la tua fronte è fradicia di sudore?"

"Sorella Xiaorou, tu..." Yi Yun vedeva molti puntini di luce, ma Jiang Xiaorou non sembrava notarli. "Non vedi niente?"

Chiese con la coscienza sporca. Si era reso conto che nemmeno le persone attorno accanto a Jiang Xiaorou sembravano aver notato i puntini luminosi.

"Vedere cosa? Yun'er, stai male?" Chiese preoccupata Jiang Xiaorou. Yi Yun era debole al momento ed era appena risorto il giorno precedente. Sarebbe stato terribile se si fosse ammalato di nuovo.

"Eh..." Yi Yun si fermò per un po' per poi sospirare di sollievo. Pareva che fosse il solo a poter vedere i puntini luminosi?

Forse solo il proprietario del Cristallo Viola era in grado di vedere gli strani fenomeni che causava?

Gettò un'occhiata furtiva verso Lian Chengyu, che mostrava ancora un calmo sorriso. Occasionalmente Lian Chengyu avrebbe osservato le ossa della desolazione con uno sguardo esagitato!

'Quel tipo non ha notato i puntini luminosi...'

Yi Yun si rilassò. Se nemmeno Lian Chengyu poteva vederli, allora nessun altro poteva eccetto lui stesso.

Yi Yun era ancora più convinto che il Cristallo Viola fosse un tesoro meraviglioso!

In quel momento Lian Chengyu rivolse lo sguardo verso di lui mostrando un sorriso eloquente.

Avanzò e arrivò di fronte a Jiang Xiaorou.

"Il cibo è una ricompensa per te. Prendilo e non morire di fame. Se è insufficiente, torna a cercarmi." Disse piano Lian Chengyu. Il suo tono era cordiale, ma la sua espressione e il suo tono erano pieni di superbia. Qualunque cosa avesse dato, poteva riprendersela.

Jiang Xiaorou rimase in silenzio. Lian Chengyu non ci badò visto che ammirava la testardaggine che aveva mostrato durante la distribuzione delle razioni. Questo però non significava che gli piacesse il suo atteggiamento ostinato nei suoi confronti ed era deciso a rimuoverlo lentamente finché non fosse stata ubbidiente come un gattino.

Ciò che voleva era una serva ubbidiente, non una signora da persuadere.

Con un fratello al suo fianco, aveva qualcosa a cui aggrapparsi e rimanere determinata. Questo non era ciò che voleva Lian Chengyu. Inoltre la madre di Yi Yun l'aveva adottata e non c'erano legami di sangue tra di loro. A Lian Chengyu non piaceva il fatto che un fratello adottivo vivesse insieme a lei.

Inoltre Yi Yun aveva agitato le masse e aveva quasi causato trambusto. Aveva preso sul serio il fatto che un bambino di dodici anni potesse essere così astuto. Sarebbe stato una minaccia una volta cresciuto.

Ciò che voleva Lian Chengyu erano sottoposti ubbidienti come suo trampolino di lancio e non persone astute come Yi Yun che erano difficili da controllare.

Le ossa della desolazione stavano per essere raffinate, era una questione molto importante per Lian Chengyu. Era disposto a pagare qualsiasi prezzo per riuscirci.

Non ammetteva nessun fattore di incertezza perché stava per isolarsi per allenarsi. Inoltre le ossa della desolazione avevano un problema; e raffinarle avrebbe causato dei morti!

Vista la carenza di cibo, era facile destare la rabbia della gente. Temeva un ammutinamento mentre era in isolamento. Avrebbero potuto rovesciare il calderone dove sarebbero state raffinate le ossa della desolazione. Se avessero sventato i suoi piani, ucciderli tutti sarebbe stato inutile.

Dal punto di vista di Lian Chengyu, Yi Yun lo odiava e non nutriva un briciolo di rispetto o paura nei suoi confronti.

Yi Yun aveva già provato ad incitare il caos. Se avesse cercato vendetta agitando le folle a causa della penuria di cibo, Yi Yun sarebbe potuto essere la scintilla che avrebbe provocato una catastrofe.

Pensando a questo, Lian Chengyu sorrise di nuovo e diede un'altra pacca gentile sulle spalle di Yi Yun.

Yi Yun sussultò, ma prima che avesse il tempo di reagire, la mano di Lian Chengyu era già sulla sua spalla.

Ca**o! Yi Yun avrebbe voluto tagliargli la mano. Aveva la sensazione che Lian Chengyu fosse sinistro come un serpente velenoso!

Lian Chengyu disse con tranquillità: "Perché sei nervoso, hai paura di me? Tu e tua sorella non avete una vita facile. Prenditi cura di tua sorella."

Dopo aver detto questo, Lian Chengyu ritirò la mano e Yi Yun sentì di nuovo quell'intorpidimento.

Lian Chengyu gli aveva dato due pacche sulle spalle, ma non poteva farci nulla.

"Se ci sono problemi, rivolgiti a me." Disse Lian Chengyu a Jiang Xiaorou. Stava sempre sorridendo. Yi Yun si accigliò quando vide che era chiaramente interessato a sua sorella.

Doveva essere così. Non c'era da meravigliarsi che avesse dato loro così tanto cibo visto che desiderava Jiang Xiaorou. Altrimenti non ci sarebbe stato motivo dietro la sua concessione.

La sua offerta di recarsi da lui nel caso ci fossero problemi lo aveva mostrato chiaramente. Se Jiang Xiaorou lo avesse fatto, chissà cosa le sarebbe successo.

Con un cenno della mano di Lian Chengyu, i membri del campo dei guerrieri chiusero lo scrigno che conteneva le ossa della desolazione.

Nel momento in cui fu sigillato, la connessione tra il Cristallo Viola e le ossa della desolazione si infranse. I puntini lucenti scomparirono in breve tempo.

"Questo..." Yi Yun divenne pensoso mentre osservava i guerrieri del campo che portavano via le ossa della desolazione.

"A cosa stai pensando Yun'er?" Lungo la strada di ritorno verso casa, Jiang Xiaorou aveva notato che Yi Yun era distratto ed era accigliato.

Yi Yun non poteva stare tranquillo visto che un serpente velenoso come Lian Chengyu gli aveva dato due pacche sulle spalle. Non sapeva cosa avesse fatto. Yi Yun non disse nulla a Jiang Xiaorou visto che non voleva che si preoccupasse. Inoltre era ancora giovane e non sarebbe riuscita a capire le vere intenzioni di Lian Chengyu.

Inaspettatamente, Jiang Xiaorou disse: "Yun'er, devi stare attento a quel Lian Chengyu. Prova ad evitarlo se possibile."

Le sue parole sbalordirono per un po' Yi Yun. Non si aspettava che avesse un intuito così acuto.

In effetti, il comportamento di Lian Chengyu in superficie non poteva essere biasimato. Era un giovane maestro preoccupato per la sua gente, un capo amichevole e rispettato.

Yi Yun aveva capito quali erano i suoi secondi fini perché aveva sentito i discorsi di diversi politici sulla terra. Si potevano trovare persone come Lian Chengyu nei libri di storia e tra le notizie internazionali. Yi Yun poteva solo sentire ipocrisia nelle sue parole. Gente povera e sofferente non poteva avere questa intuizione.

Per Yi Yun, le due pacche sulle spalle che aveva ricevuto dichiaravano chiaramente gli intenti ostili di Lian Chengyu.

Yi Yun rimase confuso dal fatto che anche Jiang Xiaorou se ne fosse accorta.

"Vabbè, evitiamolo e basta." Sentendo le parole determinate di Jiang Xiaorou, Yi Yun si rese conto di non aver capito pienamente questa sua sorella.

Sia i suoi discorsi sulle ossa e sui mostri della desolazione, sia il suo intuito, inclusa anche la sua estrema bellezza in confronto alle altre ragazze della tribù la facevano risaltare in questo povero clan...

Come Yi Yun si aspettava, la cena fu composta da verdura selvatica e porridge.

In questo mondo la gente mangiava solo due volte al giorno. Un giorno tipico iniziava alle cinque di mattina per poi fare colazione alle nove. Naturalmente colazione era il modo in cui Yi Yun la definiva, aveva un nome diverso qui. Alla fine facevano cena alle quattro di pomeriggio.

Yi Yun sapeva che anche nell'antica Cina mangiavano solo due volte al giorno, proprio come in questo mondo strano. Vista la mancanza di risorse, nutrirsi due volte al giorno probabilmente era il modo più scientifico e ottimale per sopravvivere.

Mentre mangiavano, Jiang Xiaorou provò un po' di sensi di colpa per non essere riuscita ad ottenere un po' di carne per il fratello.

Yi Yun non ci badò, era occupato a pensare alle due pacche sulle sue spalle. Erano tutte ipotesi e sospetti da parte sua; non aveva idea di quanto sarebbero stati gravi gli effetti.

Dopo aver finito una scodella di porridge di grano, mentre stava per mangiare un po' di bocconi di verdura selvatica, Yi Yun sentì le braccia intorpidirsi e gli caddero di mano le bacchette.

"Yun'er, tu..."

Yi Yun emise un grugnito, non riusciva più a muovere la mano sinistra. Gli facevano male entrambe le mani, come se qualcuno le avesse rotte!

"Yun'er!" Jiang Xiaorou impallidì, non sapeva cosa stesse accadendo e lo aiutò velocemente a stendersi sul letto.

Maledizione!
Yi Yun sentì dolore alle braccia e strinse i denti. Era sicuramente opera di Lian Chengyu, non si era sbagliato!

Non sapeva che metodo avesse usato, ma visto il divario di forza tra di loro, Yi Yun non avrebbe avuto modo di evitarlo nemmeno se avesse saputo dell'ostilità di Lian Chengyu.

Questa era la legge della giungla dove il forte determinava il fato del debole.

"Yun'er, come stai? È un effetto collaterale della caduta mentre raccoglievi erbe?"

"Io..." Quando aprì la bocca, Yi Yun si rese conto che la sua lingua si era intorpidita. Si sentiva sempre più paralizzato.

Yi Yun iniziò a rendersi conto che sarebbe morto una volta che avesse perso ogni sensazione nel suo corpo!

Lian Chengyu voleva ucciderlo?

Yi Yun era sia scioccato che arrabbiato. Se non aveva capito male, Lian Chengyu aveva trasmesso un po' d'energia simile a "Ki" o "Qi" che aveva distrutto i suoi meridiani!

Un normale bambino di dodici anni non sarebbe riuscito a capirlo. Perfino Yi Yun stesso avrebbe potuto pensare che fosse una ripercussione delle sue vecchie ferite.

Dopo la sua morte, a parte Jiang Xiaorou, nessuno avrebbe pianto per lui. In effetti molti avrebbero pensato che fosse normale, come poteva una persona morta resuscitare all'improvviso?

Uccidendo Yi Yun di nascosto, Lian Chengyu non solo si sarebbe vendicato del suo tentativo di incitare la folla, ma avrebbe la gratitudine della gente.

Jiang Xiaorou sarebbe stata in una pessima situazione e avrebbe incontrato molte altre difficoltà. Forse si sarebbe perfino rivolta a Lian Chengyu, che avrebbe potuto conquistarla facilmente usando tattiche conciliatorie!

Uccidere Yi Yun ed ottenere Jiang Xiaorou, che piano velenoso!

Yi Yun capì sempre di più questo mondo. Non era una società osservante della legge della terra. Era un posto brutale e primitivo dove il potere determinava tutto. Era simile ai mondi selvaggi dei romanzi dove uccidevano senza battere ciglio…



