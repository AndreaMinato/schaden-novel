---
title: Capitolo 801 - Principe Pingnan
pubDate: 2025-03-10T09:04:52.260Z
tags:
    - tmw
---


Capitolo sponsorizzato, ringraziamo Angelo!
11 capitoli in coda totali (11 Angelo)
0/1 sponsorizzazioni 1 euro a capitolo,
-Schadenfreude


Yi Yun era da tempo preoccupato per Lin Xintong, ma visto che il Cielo Empireo dei Diecimila Elfi era troppo vasto e sconfinato, era impossibile per lui localizzarla da solo.


Ora lo stava menzionando visto che Fata Mozhu stava parlando di una ricompensa.


“Davvero?” Fata Mozhu ne fu sorpresa e poi si accigliò: “Lo spazio attorno al buco nero dei Cento Spettri è strano e imprevedibile. Nessuno sa dove potrebbero portare le sue tempeste spaziali. Anche se sono un’Anziana della sala del Fuoco Terrestre, trovare una persona nel Cielo Empireo dei Diecimila Elfi è come cercare un ago in un pagliaio.”


Fata Mozhu esitò e poi chiese: “È importante per te questa ragazza?”


“È la mia compagna del Dao e il suo nome è Lin Xintong.” Anche se doveva ancora sposarla, si consideravano l’un l’altro compagni di vita.


Fata Mozhu si accigliò lievemente: “Ti ho offerto una ricompensa, eppure mi chiedi di cercare la tua compagna del Dao. Posso solo fare del mio meglio per ottenere informazioni per te. Non sperarci troppo. È troppo difficile trovare una persona nel Cielo Empireo dei Diecimila Elfi.”


La personalità di Fata Mozhu era come un bambù. Era distante, ma dato che aveva dato la sua parola, avrebbe fatto sicuramente del suo meglio per mantenerla.


“La ringrazio maestra.” Disse Yi Yun.


In quel momento, una persona-bambù entrò nel padiglione e arrivò velocemente di fronte a Fata Mozhu.


La donna abbassò la testa come se stesse ascoltando qualcosa. “Sta venendo un ospite d’onore, così dovrete congedarvi prima.”


Ospite d’onore?


Man Dao e Yun Qiao’er si alzarono immediatamente. Se era una persona importante perfino per Fata Mozhu, probabilmente era una figura dal prestigio superiore a quello di un Anziano della sala del Fuoco Terrestre. Non sapevano chi poteva essere.


Anche Yi Yun fu sul punto di andarsene insieme a Man Dao e Yun Qiao’er. Tuttavia, dopo un momento di riflessione, Fata Mozhu aggiunse piano: “Yi Yun, rimani.”


Man Dao e Yun Qiao’er rimasero sbalorditi e di nuovo provarono invidia.


Lasciare che Yi Yun restasse durante un momento del genere dimostrava quanto Fata Mozhu lo apprezzava.


Yi Yun si sedette di nuovo sul tappetino di bambù, mentre Man Dao e Yun Qiao’er se ne andarono.


Nel momento in cui i due uscirono dal palazzo, percepirono una luce dall’alto che proiettò una grossa ombra su di loro.


Un’enorme creatura con la testa di un drago e il corpo di una tartaruga discese gradualmente dalle nuvole. Le nubi sembrarono disperdersi frettolosamente per farsi da parte. Il suo corpo coprì la luce, trasformando il giorno in una notte.


Il guscio della tartaruga sembrava fatta di metallo divino formatosi naturalmente assorbendo l’essenza del mondo. Era color oro scuro e aveva un aspetto davvero pesante.


Levò la sua testa da drago verso l’alto, imponente. Da lontano, sembrava un’isola fluttuante nel cielo, era una scena scioccante.


Man Dao e Yun Qiao’er erano membri della razza elfica, così poterono percepire subito l’aura terrificante della bestia.


Un Baxia! Uno dei discendenti di un drago!

Il vero Baxia era una leggendaria bestia primordiale elfica. Quello di fronte a loro non poteva essere un Baxia purosangue, ma sicuramente aveva una stirpe estremamente pura, altrimenti non sarebbe potuto crescere a tal punto ed emanare un’aura così opprimente!


Era una delle creature più nobili tra le bestie elfiche.


“Usa un Baxia come cavalcatura? Chi è…?”

Mormorò tra sé e sé Yun Qiao’er. Solo essere lì presente le fece venire l’impulso di porgere omaggio alla creatura. Questo era dovuto agli effetti di una stirpe elfica di livello superiore.

Il proprietario di questa cavalcatura doveva essere una persona impressionante.

“Porta una montagna immortale sul dorso e sopra c’è un padiglione!” Man Dao sussultò. Lo disse piano perché aveva notato un antico emblema disegnato sul padiglione. Era una fiamma scintillante.


“È l’emblema della famiglia reale.”


Man Dao sussultò. Questo significava che la persona a bordo del Baxia era un membro della famiglia reale Luo!

La famiglia reale?

Yun Qiao’er era sbalordita. Non si era unita al clan Luo da molto tempo, figuriamoci avere contatti con la famiglia reale, che sembravano divinità ai suoi occhi.


E persone con una cavalcatura del genere, anche provenendo dalla famiglia reale, dovevano avere una certa posizione. Loro invece erano solo discepoli ordinari della sala del Fuoco Terrestre, una divisione dello stato della Nuvola di Fuoco, che era uno dei 196 stati del clan Luo. La persona a bordo del Baxia era già una figura elusiva per loro.


Man Dao disse con invidia: “Un membro della famiglia reale è venuto nel nostro stato e il fratello minore Yi Yun potrà incontrare una persona così importante. Se otterrà il suo favore, solo un piccolo aiuto lo aiuterebbe ad ascendere!”


Sentendo queste parole, Yun Qiao’er poté solo annuire senza pensarci troppo. Stavano ancora lavorando sodo per entrare nella sala del Fuoco Celeste, mentre per Yi Yun sarebbe stato estremamente facile riuscirci. Ora poteva perfino conoscere una figura importante della famiglia reale. Naturalmente era un’invidia immotivata. Potevano solo biasimare la loro debolezza.


I due non osarono prendere il volo con i loro Condor Dorati Infernali. Anche se avessero voluto, i volatili stavano tremando a causa della presenza del Baxia, timorosi perfino di muoversi.

Man Dao e Yun Qiao’er si ritirarono in un angolo distante mentre guardavano la montagna immortale sul guscio della tartaruga Baxia.


Nove bellezze vestite in modo succinto dalla pelle bianca come la neve tenevano seta nelle mani mentre fluttuavano giù per il padiglione riccamente ornato sulla montagna immortale.


Dietro di loro, un uomo alto con un abito bianco iniziò a discendere camminando a mezz’aria.


Sul suo abito era ricamato un brillante totem rosso vermiglio e la sua aura era intensa.


Ogni membro del clan Luo aveva un aspetto e un portamento sbalorditivo, indipendentemente dal genere. Nemmeno quest’uomo vestito di bianco faceva eccezione. Anche se era alto e robusto, aveva un’aria elegante. Sembrava uno scolaro raffinato.


“Whew! Whew!”


Due figure vestite di nero apparirono alla sinistra e alla destra dell’uomo vestito di bianco. I loro lineamenti erano sfocati, come se fossero nascosti da uno strato di fumo.


Erano le sue guardie.

In quel momento, Fata Mozhu si era già presentata all’entrata del palazzo per dare loro il benvenuto. Yi Yun la accompagnava accanto.

Nel palazzo della donna, a parte i bambù neri e le piccole creature elfiche, non aveva altri servi, così l’unica altra persona al suo fianco era Yi Yun.


Perfino Yi Yun rimase sbalordito vedendo il Baxia sopra di lui. Ebbe un altro tuffo al cuore quando vide le due figure vestite di nero dai lineamenti confusi.


Anche quei due erano membri della razza elfica. La loro aura dava una sensazione sconcertante, così anche se erano visibili ad occhio nudo, era come se non esistessero.


“Mozhu porge i suoi rispetti al principe Pingnan.” La fata si inchinò lievemente mentre Yi Yun vacillava. Il principe Pingnan?


Prima di entrare nel palazzo dello Spirito del Fuoco, aveva sentito Man Dao menzionare come i due discendenti che lottavano per il trono dell’Imperatore nella capitale. Uno era il principe Firmamento Cremisi, mentre l’altra era la principessa Spirito Viola. Yi Yun aveva praticamente confermato che la principessa Spirito Viola era Luo Huo’er.


Per quanto riguardava il principe Pingnan, era dalla parte di Luo Huo’er. Molti principi e principesse erano destinati a non avere la possibilità di ereditare il trono, così avrebbero scelto di seguire uno degli eredi. Anche se non sarebbero potuti diventare imperatori, avrebbero potuto ricevere senza problemi il titolo di re.


Il principe Pingnan e Luo Huo’er erano alleati, mentre Fata Mozhu era una sottoposta del principe Pingnan.

