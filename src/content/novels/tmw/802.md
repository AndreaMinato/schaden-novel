---
title: Capitolo 802 - Intento
pubDate: 2025-03-12T16:36:13.921Z
tags:
    - tmw
---


Capitolo sponsorizzato, ringraziamo Angelo!
10 capitoli in coda totali (10 Angelo)
0/1 sponsorizzazioni 1 euro a capitolo,
-Schadenfreude


Mentre guardava l’uomo elegante, Yi Yun imitò Fata Mozhu e porse i suoi rispetti: “Porgo i miei saluti al principe.”


Il principe Pingnan gettò un’occhiata verso di lui senza pensarci troppo mentre continuava a parlare con Fata Mozhu.


“Non deve essere così cortese, Fata. Ero abbastanza libero per fare visita allo stato della Nuvola di Fuoco, così ho colto l’opportunità di visitarla. Il suo vino di bambù qui è estremamente fragrante ed è di una rara ricercatezza. La gente ordinaria non può nemmeno assaporarlo, così mi chiedo se una persona come me avrebbe l’occasione di berne un sorso?” Disse con un sorriso il principe Pingnan.


Il suo atteggiamento nei confronti di Fata Mozhu era estremamente umile, sorprendendo lievemente Yi Yun.


In quanto Anziana della sala del Fuoco Terrestre, la posizione di Fata Mozhu naturalmente era di gran lunga inferiore a quella del principe Pingnan. Il fatto che fosse stimata così tanto da lui dimostrava il suo talento.


Yi Yun sapeva che Fata Mozhu aveva coltivato per un periodo di tempo relativamente breve ed era diventata un’Anziana della sala del Fuoco Terrestre solo di recente. Dato che aveva ricevuto il riconoscimento dei suoi superiori, sarebbe stata promossa velocemente in futuro.


Fata Mozhu aveva un futuro promettente, eppure l’Anziano Scorpione Celeste aveva osato prenderla di mira. Non c’erano altri motivi se non per il fatto che appartenevano a fazioni differenti. Erano destinati a lottare. Inoltre, se fosse stato il principe Firmamento Cremisi ad ereditare il trono, il futuro di Fata Mozhu nel clan Luo ne sarebbe stato davvero influenzato.


Fata Mozhu sorrise lievemente e disse: “È stato già preparato per lei.”


“Ottimo.” Disse con una risata il principe Pingnan, battendo le mani una volta.


Parlava con molta noncuranza e non sembrava che si stesse rivolgendo ad una suddita, ma ad una vecchia amica mentre parlava con Fata Mozhu.


Mentre i due stavano discutendo, la tartaruga drago dietro il principe emise un bagliore dorato e, in seguito, la creatura grossa quanto un’isola si rimpicciolì rapidamente. Anche la sua forma iniziò a cambiare e alla fine si trasformò in un uomo di mezz’età che indossava un abito color oro scuro.


L’uomo di mezz’età era tozzo, mostrava un sorriso amichevole e ai lati della sua bocca c’erano due lunghi baffi simili a quelli di un drago.


La montagna immortale che stava portando era volata giù dal suo dorso e si era trasformata in un tesoro incantato delle dimensioni di un pugno, che poi entrò nel corpo dell’uomo di mezz’età!


Yi Yun sussultò vedendolo. Primo, una grossa tartaruga drago era riuscita a trasformarsi in una persona e secondo, anche il palazzo immortale che portava era un tesoro incantato. Un’entità del genere nel mondo Tian Yuan sarebbe stata semplicemente incredibile.

“Anche allo zio drago piace bere vino, così godiamocelo tutti insieme!”


Anche se il drago tartaruga era una cavalcatura, il principe Pingnan lo chiamava rispettosamente “zio drago”.


“Ahah, adoro bere vino.” Disse l’uomo di mezz’età tozzo mentre seguiva Fata Mozhu nel palazzo. Per quanto riguardava Yi Yun, li seguì a fianco. Né il principe Pingnan, né l’uomo di mezz’età tozzo gli prestarono attenzione.


Era comprensibile. Lo trattavano solo come un discepolo o un seguace di Fata Mozhu. In effetti non avevano bisogno di dargli attenzione.


…


Qualche momento dopo, nel palazzo di bambù di Fata Mozhu, lei, il principe Pingnan e l’uomo di mezz’età tozzo si erano seduti attorno ad un antico tavolo rotondo.


Fata Mozhu si sedette con attenzione nella posizione adatta ai sottoposti, con la schiena molto dritta. L’uomo di mezz’età tozzo invece aveva già iniziato a trangugiare il vino dalla brocca che teneva con le mani.


“Ahah, è davvero buono.” Lo lodò con una risata.


Per quanto riguardava Yi Yun, naturalmente stava dietro a Fata Mozhu e ascoltava la conversazione dei tre.


“Mi chiedo quale sia il motivo della visita di sua altezza Pingnan?” Chiese Fata Mozhu.


Precedentemente, il principe aveva menzionato di essere capitato qui lungo il suo viaggio, ma Fata Mozhu sapeva che sicuramente non sarebbe venuto nello stato della Nuvola di Fuoco per capriccio, ma perché aveva un lavoro di cui occuparsi.


“Sono venuto qui su ordine di sua altezza Xuanhou.” Disse lentamente il principe Pingnan dopo aver bevuto una boccata di vino di bambù.


“Sua altezza Xuanhou?”


Fata Mozhu esitò momentaneamente. Xuanhou era la madre biologica della principessa Spirito Viola.


“Ahah, non ci posso fare nulla. La principessa Spirito Viola ha una natura capricciosa. A quanto pare, non è determinata ad ereditare il trono, così è sua altezza Xuanhou ad essere davvero ansiosa.”


Si diceva che il valore di una madre era determinato dai suoi figli, così Xuanhou naturalmente provava apprensione per la lotta per il trono della principessa.


Fata Mozhu disse: “La principessa Spirito Viola è ancora giovane, così la sua mancanza di interesse nelle lotte di potere è considerato normale. In futuro, quando crescerà, naturalmente cambierà idea. A proposito, che decreto ha dato sua altezza Xuanhou?”

“Non lo chiamerei decreto, ma sua altezza Xuanhou sta prestando molta attenzione all’imminente prova della sala divina Luo. Come dovresti sapere, il nostro clan Luo ha combattuto nella voragine e ha subìto gravi perdite, e molti dei discepoli della sala divina Luo sono periti! Ora, il nostro clan deve crescere un gran numero di membri della nuova generazione per recuperare lentamente la nostra forza.
Per questa imminente prova della sala divina Luo, sua maestà ha perfino messo in palio un po’ di preziosi artefatti del divino palazzo dei tesori ed è disposto a ricompensare lautamente i discepoli del clan Luo che potranno ottenere risultati eccellenti!”


“Come sai, sua maestà sta per abdicare e la lotta per il trono tra la principessa Spirito Viola e il mio fratello maggiore, Firmamento Cremisi, sta diventanto più intensa. Sua maestà farebbe la sua decisione basandosi su vari dettagli minori. Inoltre, questa prova imminente non è una questione insignificante. Dato che sua maestà la ritiene così importante, naturalmente sua altezza Xuanhou non vuole perdere!”


“Allora è così…” Fata Mozhu capì. L’imperatore Luo in persona aveva fatto un decreto per questa prova e aveva anche offerto tesori del divino palazzo dei tesori. Non era una questione da sottovalutare. Figuriamoci i discepoli dei vari stati, perfino i principi dovevano avere un talento abbastanza sbalorditivo per godere anche solo di una piccola porzione delle risorse del Divino Palazzo dei Tesori.

Dopo l’enorme guerra, il clan Luo aveva subìto gravi perdite, così era ragionevole sfruttare una porzione delle risorse accumulate per aumentare la sua forza. Questa in effetti era un’opportunità per la generazione più giovane, un’occasione che poteva capitare una volta ogni centomila anni. Se fossero riusciti a coglierla, avrebbero potuto godere di una grande quantità di risorse preziose, ascendere rapidamente e assicurarsi un futuro brillante.


Il principe Pingnan poi disse: “Mozhu, come sai, mio fratello Firmamento Cremisi ha già 3.500 anni. I suoi sottoposti hanno almeno 3.000 anni. E la sua madre biologica, sua altezza Luohou è entrata nell’harem decine di millenni prima di sua altezza Xuanhou. Inoltre la famiglia di sua altezza Luohou possiede un’antica stirpe elfica, così la sua fazione è ugualmente ampia!”


“Invece, anche se ha un talento uguale o anche superiore a quello del mio fratello maggiore, la principessa Spirito Viola è ancora giovane. Alla principessa Spirito Viola non ha potere lei stessa e conta pienamente su sua altezza Xuanhou. La prova della sala divina Luo è l’occasione migliore per mio fratello Firmamento Cremisi per mostrare le sue capacità. Se i suoi uomini occupassero la maggior parte dei posti, la reputazione della principessa Spirito Viola e di sua altezza Xuanhou ne sarebbe danneggiata. Potrebbe anche influenzare la decisione di sua maestà riguardo alla successione.”

Fata Mozhu annuì in risposta. Disse: “Ha ragione sua altezza Pingnan. Tuttavia non potrò esserle troppo utile per questa prova imminente. Posso solo fare del mio meglio per crescere i miei discepoli e lasciare che facciano un tentativo.”

“Va bene, dobbiamo solo fare del nostro meglio. Durante questo viaggio, ho visitato tre stati e ho portato un po’ di risorse per un incoraggiamento dell’ultimo minuto. Speriamo che sarà un po’ efficace. Mozhu, dimmi. Chi ne sarebbe all’altezza nello stato della Nuvola di Fuoco?”


Il principe Pingnan posò il suo bicchiere di vino e venne al punto.


