---
title: Capitolo 806 - Monte Nuvola Azzurra
pubDate: 2025-03-17T08:47:38.056Z
tags:
    - tmw
---


Capitolo sponsorizzato, ringraziamo Angelo!
6 capitoli in coda totali (6 Angelo)
0/1 sponsorizzazioni 1 euro a capitolo,
-Schadenfreude


“Signorina, è il momento di uscire!”


Le notizie riguardo alle prove della sala divina Luo si erano diffuse anche nel monte Fengling. Quando Tao’er aveva saputo che la sua signora era stata selezionata come una dei sedici rappresentanti dello stato della Nuvola di Fuoco per le prove, si era riempita di gioia.


Erano stati scelti solo sedici partecipanti, ma quanti anni erano passati da quando la sua signora si era unita alla Sala del Fuoco Celeste? Così come poteva non essere entusiasta?


Inoltre, i rappresentanti selezionati potevano sottoporsi a un addestramento collettivo presso il monte Nuvola Azzurra prima dell’inizio delle prove. Anche Tao’er ne aveva sentito parlare: era uno dei rari luoghi sacri del clan Luo, un’opportunità preziosa per chi poteva allenarsi lì.


“Signorina, mi ha sentita?”


Mentre Luo Fengling era in isolamento, solo Tao’er poteva contattarla. L’avrebbe contattata solo per questioni importanti.


Dopo qualche istante, l’ingresso della camera di coltivazione di Luo Fengling rimbombò lentamente prima di aprirsi. Luo Fengling uscì dalla stanza, vestita di bianco.


Precedentemente, quando Tao’er l’aveva informata della notizia, le aveva anche consegnato una lettera proveniente da Fata Mozhu.


Fata Mozu aveva chiarito nella lettera che era stato il principe Pingnan a offrirle l’opportunità di partecipare alle prove della sala divina Luo.


Nemmeno Luo Fengling era riuscita a mantenere la calma nonostante la sua natura tranquilla.


I membri selezionati per le prove della sala divina Luo erano sempre stati per lei un obiettivo irraggiungibile. Non si sarebbe mai immaginata che quell’opportunità le sarebbe capitata nel giro di pochi anni.


Quanto al Principe Pingnan... Luo Fengling era ben consapevole della sua identità. Sapeva che accettare di partecipare alle prove significava essere automaticamente etichettata come parte della fazione di Xuanhou.


Fino a quel momento, Luo Fengling non si era mai unita ad una fazione, ma sapeva bene che per una figura minore come lei nel clan Luo, schierarsi era la scelta migliore per ottenere maggiore supporto.


Inoltre, con condizioni così vantaggiose, non aveva motivo di rifiutare. Anzi, per una giovane come lei, quelle condizioni erano un complimento.


“Andrò subito alla montagna principale.”


Dopo aver detto ciò, Luo Fengling fece alcuni rapidi preparativi per poi spiccare il volo tra le nuvole in direzione del picco principale dello stato della Nuvola di Fuoco.


Da lontano, vide due gigantesche navi spirituali sospese sopra la montagna principale.


Sotto di essa, erano radunati numerosi discepoli del clan Luo. Con un rapido sguardo, Luo Fengling notò alcuni volti familiari, inclusi Ran Yu e Gu Luo.


Per Luo Fengling, questi potenti membri della generazione più grande della Sala del Fuoco Celeste erano stati obiettivi da raggiungere. Ora erano temibili pari che rispettava profondamente.


Proprio mentre stava per atterrare, il suo sguardo si posò su una figura sorprendentemente familiare. Rimase a bocca aperta per la sorpresa.


Tra i potenti e illustri discepoli della sala del Fuoco Celeste, c’era un giovane dall’aspetto di sedici o diciassette anni che indossava la divisa della sala del Fuoco Terrestre.


“Yi Yun?”


Luo Fengling rimase per un attimo interdetta. Yi Yun era stato un discepolo amministratore che aveva accolto sotto la sua ala, quindi, durante il suo isolamento, non aveva idea di cosa gli fosse successo, né se ne era mai preoccupata.


Non sarebbe dovuto essere ancora al monte Fengling? Perché era lì?


“Signora Luo.”


Yi Yun porse i suoi saluti quando la vide. Aveva appena letto la lista dei partecipanti e, naturalmente, aveva visto il suo nome.


“Perché sei qui?”


Luo Fengling gli chiese con evidente stupore quando atterrò di fronte a lui.


Yi Yun sorrise e rispose: “Sono stato scelto per partecipare alle prove della sala divina Luo, quindi sono venuto.”


“Ah?” La giovane mostrò uno stupore incredibile. Gli altri almeno sapevano che Yi Yun era entrato nella sala del Fuoco Terrestre, ma Luo Fengling sapeva solo che era il suo discepolo amministratore, un semplice adesso. E ora, all’improvviso, si ritrovava al suo stesso livello, pronto a partecipare alle prove della Sala Divina Luo?!


Si precipitò immediatamente a dare un'occhiata alla lista che era ancora appesa al muro nella piazza. Con uno sguardo veloce, in effetti vide il nome di Yi Yun proprio in fondo alla lista.


Era stato davvero selezionato?


Quel discepolo amministratore che aveva preso con sé era in realtà un genio impressionante? In pochi mesi aveva dimostrato il suo talento ed era diventato uno dei partecipanti alle prove della sala divina Luo? Sembrava incredibile.


Era evidente che fosse uno dei discepoli della sala del Fuoco Terrestre vista la sua uniforme. Luo Fengling era partita in fretta, quindi Tao'er non aveva avuto il tempo di informarla della notizia.


Per quanto riguardava la selezione di Yi Yun per le prove della sala divina Luo, apparentemente nemmeno Tao'er ne era a conoscenza. Dopotutto, la sua residenza era molto lontana dalla vetta principale, così naturalmente non aveva avuto il tempo di viaggiare fino alla montagna principale.  


"Sorella minore Fengling, hai molte qualità nascoste.”


Appena Luo Fengling finì di parlare con Yi Yun, risuonò una voce da dietro di lei. Quando si girò, vide che era stato un uomo magro di nome Lie Ya a parlare.


Sebbene il suo aspetto non fosse particolarmente notevole, non era certo un debole, visto che era lì. Inoltre, Lie Ya aveva trascorso più di cinquant'anni nella Sala del Fuoco Celeste.


"Fratello maggiore Lie Ya, mi stai prendendo in giro. Non ho nascosto nulla."  


Luo Fengling fece un lieve inchino, mostrando il massimo rispetto.


"Non è una battuta. Perché dovrei scherzare? Vederti qui è una sorpresa per me. Dire che hai nascosto bene le tue capacità non basta a descriverlo. Ma la cosa più incredibile di tutte è che persino il tuo servitore è riuscito ad arrivare fin qui. È davvero sorprendente! Credo che dalla fondazione dello stato della Nuvola di Fuoco, tu sia l'unica ad aver ottenuto un risultato simile!" Disse con un sorriso Lie Ya. Non sembrava ostile e si stava limitando a dichiarare i fatti, ma le sue parole suonavano comunque pungenti alle orecchie di Luo Fengling.


La giovane lanciò un'occhiata a Yi Yun. Chiamandolo "servitore", Lie Ya chiaramente non lo considerava un suo pari.


Era comprensibile. In quanto discepolo più grande della Sala del Fuoco Celeste, Lie Ya aveva coltivato con grande sforzo per decenni, sopportando enormi difficoltà solo per poter partecipare a una singola prova della sala divina Luo. Ma ora, Yi Yun, che era entrato nello stato della Nuvola di Fuoco solo pochi mesi prima, passando da discepolo inserviente ad essere un membro della sala del Fuoco Terrestre, per poi superare direttamente quella del Fuoco Celeste e accedendo subito alle prove della sala divina Luo.


Quei discepoli più grandi avevano lavorato duramente per decenni per ottenere lo stesso risultato di Yi Yun, quindi era naturale che provassero un certo disappunto.


E non era solo Yi Yun: il fatto stesso che Luo Fengling partecipasse alle prove della sala divina Luo insieme a loro li infastidiva. Decenni di dedizione avevano davvero così poco valore rispetto a lei?


Dietro Lie Ya, diversi discepoli della sala del fuoco Celeste guardavano Luo Fengling con espressioni contrastanti; dubbio, perplessità, sospetto e anche ostilità.  


Quanto a Ran Yu, diede solo un’occhiata indifferente a Luo Fengling prima di distogliere lo sguardo. Non mostrò alcuna reazione e rimase semplicemente sospeso a mezz'aria, in meditazione con le gambe incrociate e gli occhi socchiusi.


Ran Yu sembrava molto tranquillo. Essere selezionato per le prove della sala divina Luo era per lui una cosa scontata. Ciò che lo preoccupava davvero era come distinguersi nelle prove e ottenere risultati straordinari.





