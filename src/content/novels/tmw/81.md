---
title: Capitolo 81 - Terzo Giovane Maestro
pubDate: 2023-07-27T14:09:48.031Z
tags:
    - tmw
---


Il gigante stava correndo velocemente; in poco tempo il villaggio Lian e la gente che lis tava salutando erano scomparsi in lontananza. Yi Yun poté solo scuotere la testa con rimpianto. La gente nelle vaste lande selvagge era stata imbrogliata facilmente.

Erano semplici, ma non gentili, al contrario, avevano rivelato ogni malvagità e bruttezza; forse era questa la natura umana…

Yi Yun smise di pensarci mentre guardava il paesaggio che si muoveva velocemente. Sentendo il vento dovuto al galoppo del gigante, non poté che dire: “Vaste lande selvagge, sto arrivando!”

Questa era la prima volta che era uscito dal clan tribale Lian e nelle vaste terre selvatiche. Avrebbe visto il vasto mondo esterno fuori dalla protezione della tribù!

Il gigante veloce lasciava grandi impronte ad ogni passo e poteva percorrere qualche migliaio di chilometri ogni giorno. Si sentivano violenti tremori seduti sul suo dorso, così senza avere una certa forza, sarebbe stato insopportabile. Ci si poteva rompere le ossa solo standoci seduti per un giorno.

Anche i membri del campo dei guerrieri trovavano difficile sopportarlo.

Per quanto riguardava Yi Yun, stava sul gigante tenendo le redini e godendosi il paesaggio.

Quando la creatura uscì dall’area protettiva del clan tribale Lian, Yi Yun poté finalmente vedere le vere lande selvagge!

Le Terre Selvagge della Nuvola erano estremamente ampie, senza la minima traccia di esseri umani. C’erano foreste ovunque e il paesaggio sembrava primitivo.

In realtà Yi Yun non sapeva che erano definite foreste, erano completamente diverse da quelle della terra.

Le foreste della terra erano calde e umide, e il suolo era coperto da foglie morte e rametti. Le fronde erano dense e sotto gli alberi c’erano cespugli. Una foresta del genere sarebbe stata estremamente difficile da percorrere, figuriamoci quanto sarebbe stato arduo farlo per un gigante.

Ma nelle vaste lande selvagge, gli alberi erano distanti l’uno dall’altro, permettendo al colosso di correre tra gli alberi a piena velocità. I fusti erano assurdamente alti, arrivavano anche a centinaia di metri, al punto da toccare le nuvole!

E alberi del genere crescevano in un’area estremamente spoglia. Tutto nelle vaste lande selvagge erano macigni, colline e deserti!

Alcuni alberi si erano radicati nella pietra di ferro nera!

Un enorme masso su cui cresceva un albero divino di centinaia di metri era uno spettacolo maestoso!

Ma non era raro, si poteva trovare ovunque! C’era poco suolo nelle vaste lande selvagge e la sua superficie era piena di rocce. Il 90% degli alberi non aveva altra scelta se non crescere su queste pietre.

Queste rocce erano ruvide e c’erano colline ripide ovunque, sarebbero state difficili da scalare perfino per delle scimmie!

I picchi delle montagne, le cime isolate o le catene montuose che erano alte migliaia di metri erano considerate basse. Era comune vedere montagne alte diecimila metri dai picchi innevati che non si scioglievano da millenni, rendendoli forti come l’acciaio!

Tra i picchi era pieno di colline elevate dai burroni senza fondo…

Queste erano le vaste lande selvagge che nascondevano bestie della desolazione spaventose che potevano inghiottire un guerriero in un boccone. Anche senza di loro o delle bestie feroci, qualsiasi guerriero ordinario non sarebbe riuscito ad attraversare le vaste lande selvagge a causa del percorso troppo difficile.

Scalare colline, balzare attraverso crepe e affrontare tormente, valanghe e caverne di ghiaccio invisibili tra le montagne…

Perfino un guerriero dal Sangue Viola avrebbe avuto difficoltà a superare queste terre.

I giganti delle truppe del Drago Brillante erano enormi. Potevano attraversare facilmente un percorso così aspro come se fosse una pianura. Il gigante seguì una via in una fenditura, che era il passaggio tra il clan tribale Tao e quello Lian.

A metà viaggio, il colosso superò due grandi montagne e finalmente Yi Yun vide il clan Tao di cui aveva sentito così tanto parlare.

Gli edifici erano allineati come scaglie di pesce. Le strade erano piene di persone ed erano in fila per entrare in negozi affollati.

Al centro del clan tribale Tao c’era una costruzione alta e una torre.

Chi poteva dimorarci era un guerriero dal Sangue Viola, perché erano i protettori della tribù.

“Voi starete qui.”

Il clan tribale Tao aveva preparato degli alloggi per i partecipanti delle piccole tribù.

Attorno al clan tribale Tao c’erano decine di piccole tribù. Erano venute dieci persone da ogni tribù, mentre il numero dei candidati promettenti del clan tribale Tao era superiore a tutti quelli dei partecipanti delle tribù minori. Circa più di mille persone avrebbero fatto parte della selezione.

Gli alloggi preparati per i partecipanti erano divisi in tre grandi aree.

Era ovvio che la qualità degli edifici era molto diversa. La prima era composta da piccole case individuali costruite in modo raffinato. Assomigliavano alle ville che Yi Yun aveva visto durante la sua vita precedente.

La seconda area era composta da una fila dritta di grandi case. Nonostante fossero meno lussuose delle ville, erano comunque fatte con mattoni e sembravano estremamente confortevoli.

Poi la terza area era fatta da capanne di legno tremanti dal mobilio semplice. C’erano solo un tavolo e quattro letti in ogni capanna. Con quattro persone in una stanza, assomigliavano ai dormitori dell’università della vita precedente di Yi Yun.

La prima area era stata preparata per i discendenti del clan tribale Tao, dove ognuno poteva vivere in una piccola villa.

La seconda era stata preparata per i capi delle piccole tribù come Lian Chengyu. Ogni persona stava in una di queste case spaziose con dei tetti di tegole.

La terza area era la più affollata ed era il posto dove i “seguaci” come Yi Yun e i membri del campo dei guerrieri sarebbero rimasti. Ogni capo di piccole tribù avrebbe partecipato alla selezione del regno, così avrebbero portato i loro uomini con loro dato che c’erano dieci posti.

Per gli altri, questi seguaci non erano diversi da schiavi. Anche se anche loro avrebbero partecipato alla selezione, la differenza tra schiavi e padroni era enorme. Come potevano alloggiare nello stesso posto?

In questo mondo diverso, c’era un concetto di gerarchia rigido, simile a quello dell’antica Cina.

Quando Yi Yun tornò nella sua residenza, vide i suoi altri tre compagni di stanza. Avevano circa quattordici anni, non erano molto più grandi di lui.

Indossavano anche loro abiti di lino, ma il tessuto sembrava nuovo. Dovevano aver preparato nuovi vestiti per la selezione del regno.

Nelle vaste lande selvagge era pieno di gente sofferente!

‘È l’ora di uscire e vedere come sono i geni delle vaste lande selvagge.’

Con un pensiero, Yi Yun lasciò la capanna di legno.

Il clan tribale Tao era enorme. Quest’area in origine veniva usata per radunare la tribù. Non era una semplice arena, in vista della selezione del Regno Divino Tai Ah, gli esaminatori avrebbero posto ogni sorta di ostacolo per mettere alla prova i partecipanti. Per quanto riguardava su che aspetto li avrebbero messi alla prova, non si sapeva ancora.

Di fronte all’area residenziale, Yi Yun vide un volto familiare: Lian Chengyu.

Ma Lian Chengyu era insieme a diversi giovani membri d’élite. Circondavano un giovane dalle labbra rosse e dai denti brillanti. Indossava un abito bianco e aveva circa quattordici anni. Aveva una pelle raffinata e sembrava una ragazza. Era straordinariamente bello.

Lian Chengyu, che era sempre arrogante, stava mostrando un sorriso umile. Era insieme a giovani maestri di altre tribù, a discutere della selezione del regno.

“Lian Chengyu, le persone di cui parli non sono nemmeno degne di essere menzionate.” Il ragazzino di quattordici anni sembrava estremamente prepotente mentre diceva: “La selezione del regno ha circa mille partecipanti, ma in realtà circa il 90% di loro sono seguaci o schiavi che sono stati portati qui a fare numero. Rimuovendoli, quanti ne rimarrebbero? Se li contassimo appropriatamente, non sarebbero più di cento persone!”

“Queste cento persone sembrano forti solo per la gente comune, ma nemmeno un erede che ha coltivato assiduamente in una piccola tribù è una nullità per me! Per quanto riguarda te, ce l’hai fatta a stento. Questa selezione in realtà è inutile!” Il ragazzino che stava dicendo questo era davvero dispotico.

Yi Yun rimase scioccato da queste parole. Chi diavolo era?

Lo aveva anche detto ad alta voce, facendosi sentire da tutta la gente attorno!

Aveva denigrato indirettamente molte persone, che erano state descritte come schiavi o pollame.

“Ca**o, chi diavolo è quel ragazzino?”

Un uomo robusto non riuscì più a contenersi e fu sul punto di precipitarsi da lui per picchiarlo, ma fu fermato dalla gente attorno.

“Vuoi morire?! È il terzo giovane maestro della tribù Tao, Tao Yunxiao!”



