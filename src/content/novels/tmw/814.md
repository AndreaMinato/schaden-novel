---
title: Capitolo 814 - Stato del Firmiana della Fenice
pubDate: 2025-03-19T08:14:26.973Z
tags:
    - tmw
---


Capitolo sponsorizzato, ringraziamo Angelo!
1 capitoli in coda totali (1 Angelo)
0/1 sponsorizzazioni 1 euro a capitolo,
-Schadenfreude


Nota traduzione: il Firmiana (o wutong o albero parasole) è un albero che secondo le leggende è il posto dove riposa la fenice (immagine https://en.wikipedia.org/wiki/Firmiana_simplex)
Fonte: Fenice - Enciclopedia - Treccani


Non molto tempo dopo che Ran Yu si era seduto di fronte alla colonna del drago imperatore, un’altra persona si allontanò dall’antica colonna divina che aveva scelto per poi dirigersi verso quella del Kun Peng dov’era Lie Ya!


Le pupille di Lie Ya si contrassero immediatamente, era Gu Luo!


Gu Luo aveva una personalità tetra e manteneva un basso profilo a differenza di Ran Yu.


La sua forza era eccezionale ed era quasi pari a quella di Ran Yu, ma non aveva attirato l’attenzione della folla.


Gu Luo era una persona abituata perfino a nascondere il suo viso con i suoi vestiti grigi. Tessuto grigio avvolgeva la sua testa, lasciando scoperti solo gli occhi. Teneva solo un occhio aperto, ma la sua pupilla era grigia. L’altro occhio era serrato e su di esso c’era una brutta cicatrice.


Quando i guerrieri raggiungevano un livello del genere, potevano rimuovere completamente una cicatrice come quella. Anche i coltivatori dei regni inferiori avrebbero potuto usare elisir rigenerante per farla scomparire.


Tuttavia, Gu Luo sembrava averla lasciata deliberatamente.


Anche se erano tutti discepoli della sala del Fuoco Celeste, nessuno era entrato in stretto contatto con Gu Luo. Era un tipo solitario in parte perché nessuno sarebbe andato a chiacchierare con lui visto che aveva un’espressione e uno sguardo di un uomo morto.


‘Gu Luo è rimasto in silenzio, ma a quanto pare otterrà il riconoscimento di due divine colonne!’ Pensò Lie Ya.


Ran Yu non aveva trascorso molto tempo a meditare di fronte al pilastro, così quando vide questa scena, la sua espressione cambiò drasticamente e il suo viso raffinato e composto si adombrò.


Gu Luo!


Prima dell’inizio delle prove della sala divina Luo, Gu Luo aveva lasciato lo stato della Nuvola di Fuoco e si era immerso in un allenamento pratico per una decade. Dopo che era tornato, gli era rimasto solo un occhio ed emanava un’aura che qualcuno come Ran Yu non poteva comprendere.


Quando la lista era stata affissa nella montagna principale, Ran Yu poteva sembrare essere in lieve vantaggio visto che era in una posizione superiore, ma i due non si erano mai scontrati da quando Gu Luo era tornato.


A parte Tian Shi, era il più grande rivale di Ran Yu!


Per quanto riguardava gli altri… Ran Yu li denigrava.


La famiglia celeste Xushui naturalmente era piena di orgoglio. Altre persone dalle origini mediocri non erano degne di essere ricordate.


“Anche Gu Luo si sta concentrando su due colonne divine.”


“C’è un divario troppo grande tra noi e quei due mostri.”


Molti discutevano in privato, mentre Luo Fengling stringeva i denti. Solo lo stato della Nuvola di Fuoco la faceva sentire sotto un’immensa pressione.


Il cielo stellato nel palazzo degli antichi elfi era immobile, senza fare rendere conto del passare del tempo.


All’improvviso Cang Mang aprì gli occhi e gridò: “È scaduto il giorno di tempo!”


Immediatamente, tutti i coltivatori cambiarono espressione. Alcuni sembravano agitati, mentre altri ponderavano in silenzio. Solo Ran Yu pareva indifferente. Per quanto riguardava Gu Luo, il suo unico occhio grigio era spento come prima, impedendo di capire cosa stava pensando.


“Il tempo è scaduto!” Gridò ancora una volta Cang Mang. “È il momento di fermarsi.”


C’erano ancora alcuni coltivatori però che rimasero davanti alle colonne divine, come se fossero riluttanti a separarsene.


Era un normale comportamento umano, ma un po’ di secondi in più non avrebbero cambiato nulla. C’erano sempre delle persone riluttanti ad accettare i loro fallimenti.


In quel momento una voce sconosciuta intervenne: “Se non potete ottenere il riconoscimento in un giorno, è inutile indugiare per qualche altro secondo.”


Ran Yu si girò verso la voce. Immediatamente mostrò un’espressione scontenta: “Sei tu!”


Gu Luo osservò in silenzio il nuovo arrivato.


Tutti gli altri coltivatori rimasero sbalorditi. Non si erano accorti di lui prima che la sua voce tuonasse.


“È Luo Tian dello stato del Firmiana della Fenice!” Sussurrò allarmato Bai Chen.


Il nuovo arrivato era magro di costituzione e aveva i capelli raccolti. Era disarmato e a piedi nudi, una lunga frusta oscillava dietro di lui.


“Luo Tian?” Luo Fengling trovò familiare il suo nome.


“È il più forte della giovane generazione dello stato del Firmiana della Fenice. Anche se è leggermente meno famoso di Tian Shi, è molto più forte di noi.”


C’era competizione tra i coltivatori dello stato della Nuvola di Fuoco e, allo stesso modo, gareggiavano con i membri del paese del Firmiana della Fenice da decine di millenni. Il conflitto tra di loro non era affatto inferiore a quello tra le sale.


“Allo stato della Nuvola di Fuoco mancano talenti per le prove? Perché ci sono ancora lattanti qui?” Disse Luo Tian esaminando la folla. Naturalmente si stava riferendo a Luo Fengling, Bai Chen e a Yi Yun.


Luo Tian scorse con lo sguardo Yi Yun e gli altri per poi fermarsi su Ran Yu e Gu Luo. “Solo voi due potete qualificarvi a stento.”


“Assurdo!” Ran Yu grugnì freddamente. “Che dichiarazioni pretenziose, bene. Dato che sei qui ora, ti faremo capire l’eminenza dello stato della Nuvola di Fuoco.”


Ran Yu era molto sicuro di sé e questa fiducia era dovuta alle sue capacità. Non gli importava degli altri discepoli del suo gruppo; inoltre aveva ottenuto ispirazioni dalle colonne del drago imperatore e dell’Albero del Dao della Terra Imperatrice!


Non era facile venire riconosciuti da quelle due colonne, in particolare era l’Albero del Dao della Terra Imperatrice a riempirlo di fiducia.


Luo Tian incrociò le braccia al petto e disse con fare provocatorio: “Certo, voglio vedere quanto siete capaci.”


In quel momento, entrarono una decina di persone circa, erano tutti coltivatori dello stato del Firmiana della Fenice.


Stavano dietro a Luo Tian e guardavano i guerrieri dello stato della Nuvola di Fuoco con interesse; l’atmosfera divenne gelida a causa della loro presenza.

Ran Yu esaminò i membri dello stato del Firmiana della Fenice. Solo dai loro livelli di coltivazione, probabilmente erano membri della generazione più grande che avevano coltivato per circa sessant’anni o più.


L’influenza della fazione del principe Pingnan non era sufficientemente ampia. Aveva potuto nominare solo un po’ di giovani discepoli dello stato della Nuvola di Fuoco, ma non godeva di un prestigio simile negli altri paesi.


Quando l’intero clan Luo era rimasto coinvolto in una guerra, lo stato del Firmiana della Fenice aveva conservato una porzione della sua forza per via della sua posizione remota. Ora tutti i discepoli che avevano mandato appartenevano alla generazione più vecchia.


Vedendo gli sguardi sicuri di questi coltivatori dello stato del Firmiana della Fenice, era chiaro che fossero preparati. Ran Yu fece un respiro profondo mentre i suoi occhi emettevano un lampo.


Anche se siete sicuri di voi, potrò comunque schiacciarvi!


Visto che erano arrivati estranei, i pochi coltivatori di fronte alle colonne divine naturalmente si alzarono.


Un bel po’ di loro sembrava inquieto, mentre il viso delicato di Luo Fengling mostrò determinazione.


Aveva notato che anche Yi Yun si era alzato. Sbatté piano le maniche, il suo sguardo era rimasto imperterrito.


“Fratello minore Yi, com’è andata?” Si sporse Bai Chen a chiedere. Non era molto più vecchio di Yi Yun.


“Bene.” Rispose Yi Yun.


“Hai ottenuto il riconoscimento della fenice dai sette colori?” Chiese di nuovo Bai Chen. In realtà era solo una domanda cortese perché non credeva che Yi Yun ci fosse riuscito.


“Sì.” Yi Yun annuì.


Luo Fengling e Bai Chen rimasero sbalorditi.


Anche Lie Ya e gli altri sentirono la loro conversazione.


Cosa? Yi Yun prima aveva dato un’occhiata alla fenice dai sette colori prima di dirigersi verso l’Albero del Dao della Terra Imperatrice e in seguito si era posizionato davanti all’Illuminazione dell’Estremo Yang per poi rinunciare e tornare dalla fenice dai sette colori, come se fosse stato al mercato a fare le compere. Ora aveva davvero dichiarato di aver ottenuto il riconoscimento del pilastro della fenice dai sette colori?

Ridicolo. Che questo ragazzino non sapesse cosa significava? Se avesse fatto finta, sarebbe stato smascherato molto velocemente.

“Ahah, bene.” Bai Chen forzò un sorriso, ma provava inquietudine.


Stai dicendo sul serio?!


