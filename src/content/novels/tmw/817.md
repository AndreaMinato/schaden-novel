---
title: Capitolo 817 - Nulla Solitario
pubDate: 2025-03-24T08:50:25.821Z
tags:
    - tmw
---


Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude


Luo Tian incrociò le braccia al petto mentre guardava Gu Luo con freddezza. Disse lentamente: “Hai nascosto bene le tue capacità.”


Gli altri discepoli del clan Luo ne furono inorriditi. Se Luo Tian aveva fatto questa dichiarazione, doveva essere davvero Ridestarsi dall’Ibernazione.


Da Movimento Iniziale ad Apertura dell’Occhio, e dall’Apertura dell’Occhio a Ridestarsi dall’Ibernazione, ci era riuscito in una sola volta. Gu Luo aveva ottenuto un riconoscimento di così alto livello!


L’espressione di Lie Ya in particolare cambiò drasticamente mentre stringeva i denti. Avevano ottenuto gli stessi risultati dalla colonna divina del Kun Peng, ma Gu Luo ci aveva impiegato la metà del tempo rispetto a lui!


La differenza tra di loro era vasta come quella tra il giorno e la notte.


“Com’è possibile…?” Lie Ya aveva difficoltà ad accettarlo.


“Può davvero raggiungere il Ridestarsi dall’Ibernazione.” Lo sguardo di Ran Yu non era più calmo.


Nella lista dei nomi dei coltivatori, era di un grado superiore a Gu Luo e in realtà il suo vero obiettivo era Tian Shi!


Anche se sembrava calmo in superficie, Ran Yu si era indignato per il fatto che Tian Shi fosse stato portato via in anticipo questa volta!


Ran Yu voleva dimostrare che non sarebbe stato da meno neanche con le risorse che aveva a disposizione adesso, al contrario di Tian Shi che aveva ricevuto un trattamento e medicinali speciali.


Ma ora, Gu Luo aveva raggiunto il grado Ridestarsi dall’Ibernazione…


Sotto gli sguardi diversi di tutti, Gu Luo non disse una parola. Rimase fermo al suo posto senza nemmeno battere ciglio. Emanava un’aura di morte, come se fosse uno zombie.


Nemmeno le potenti ali evocate dall'antico Kun Peng lo fecero reagire.


E in quel momento, l'immagine illusoria dell’antica divinità elfica esplose e si disperse.


La colonna del Kun Peng tornò alla normalità, come se tutto ciò che era accaduto fosse stato solo un'allucinazione collettiva.


"Valutazione: Ridestarsi dall’Ibernazione!" La voce di Cang Mang risuonò.


Cang Mang guardò intensamente Gu Luo. Tuttavia, il pilastro di luce sul corpo del discepolo non scomparve.


Due persone di fila...


"Un'altra colonna divina. Qual è?" I coltivatori si affrettarono a guardare.


"È la colonna divina del Nulla Solitario! Gu Luo ha scelto prima la colonna divina del Nulla Solitario e poi quella del Kun Peng. Chissà quale valutazione otterrà questa volta!" Gridò una persona acuta.


La nona divinità elfica, il Nulla Solitario, conteneva un vuoto sconfinato. Era la tomba dei Grandi Mondi ed era rappresentata da un silenzio mortale.


Sopra di essa c'era solo il vuoto. Non c’era da stupirsi che nessuno avesse notato nulla a prima vista. I cambiamenti che produceva erano increspature invisibili che si irradiavano tutt'intorno.


Mentre le increspature si diffondevano, la visuale delle persone si offuscò, come se anche i loro occhi fossero stati inghiottiti dal Nulla Solitario. Sembrava che fossero caduti nell'infinito, un mondo del nulla. Questa sensazione fu solo momentanea, ma alcuni coltivatori di livello inferiore rimasero in trance e impiegarono del tempo per riprendersi.


"È una sensazione simile alla morte. Questo Nulla Solitario divino è così strano!" Bai Chen era uno di loro. Tremava mentre sudore freddo gli infradiciava la fronte. Il confine tra la vita e la morte era troppo orribile. Non era sicuramente una bella sensazione sperimentare l'avvicinarsi della morte.


Yi Yun guardò la colonna divina del Nulla Solitario. Nemmeno il Legno Spirituale della Morte avrebbe potuto assorbirne l’aura. Tuttavia, grazie ad esso e al Cristallo Viola,, Yi Yun era lontano dall'esserne seriamente influenzato.


Guardò pensieroso Gu Luo e si chiese a che specie appartenesse e quale tecnica di coltivazione praticasse. Tuttavia, dal suo aspetto, doveva essere in qualche modo legato alla colonna divina del Nulla Solitario, quindi non c'era da stupirsi che potesse ottenere il suo riconoscimento.


Il pilastro del Nulla Solitario e dell’Albero del Dao della Terra Imperatrice erano quasi ugualmente difficili da studiare.


Non si sapeva a che livello fosse arrivato Gu Luo stavolta…


"Valutazione: Movimento Iniziale!" Annunciò Cang Mang, ma poi guardò Gu Luo con apprezzamento.


Quell'increspatura di prima era il Movimento Iniziale della colonna divina del Nulla Solitario?


Colonna divina del Kun Peng, Ridestarsi dall’Ibernazione! Colonna divina del Nulla Solitario, Movimento Iniziale!


"Che valutazione!" I coltivatori, inclusi quelli dello Stato del Firmiana della Fenice, ne furono sorpresi e scossero la testa.


Non c'era davvero modo di competere...


Il volto delicato di Ran Yu era già estremamente cupo.


"Clap! Clap!"


Luo Tian iniziò a battere le mani. Ogni applauso sembrava schiaffeggiare pesantemente Ran Yu in faccia.


"Impressionante, davvero impressionante!" Disse Luo Tian dal profondo del cuore.


"Ran Yu, quindi questo è il motivo per cui mi hai detto di non ridere troppo presto." Disse con un sorrisetto Luo Tian.


L'angolo degli occhi di Ran Yu si contrasse immediatamente. Luo Tian stava mettendo il dito nella piaga.


Una discepola dello Stato della Nuvola di Fuoco disse per sfogare la sua rabbia: "Luo Tian, il tuo Stato del Firmiana della Fenice dovrebbe essere soddisfatto questa volta, vero!?"


La valutazione di Gu Luo era estremamente alta, mentre Ran Yu era solo leggermente inferiore a lui. Si poteva dire che fossero stati assolutamente brillanti. Vedendo come la gente dello stato del Firmiana della Fenice si era ammutolita, i discepoli dello stato della Nuvola di Fuoco sentivano di poter tenere alta la testa.


"Gu Luo, è stato davvero un mio errore sottovalutarti." Sentendo l'ammissione di Luo Tian, la discepola dello stato della Nuvola di Fuoco mostrò immediatamente un sorriso. Ma prima che potesse dire qualcosa, vide la coda dietro Luo Tian contrarsi. E ancora una volta, il suo volto mostrò un'espressione arrogante.


"Tuttavia, è solo un Ridestarsi dall’Ibernazione e un Movimento Iniziale. Non è nulla in confronto a me. Sarei stato impressionato se avessi ricevuto il grado Apertura dell’Occhio dal Nulla Solitario, ma sei rimasto solo al Movimento Iniziale. Cercare di usare un Ridestarsi dall’Ibernazione del Kun Peng per battermi è impossibile."


Le parole di Luo Tian lasciarono tutti scioccati.


Ran Yu mostrò un’espressione scontenta mentre diceva freddamente: "Che arroganza!"


Se Gu Luo non era nulla, allora lui era completamente inaccettabile?


"Potete benissimo rimanere un altro giorno per vedere la mia valutazione prima di partire." Disse Luo Tian.


Uno strano bagliore apparve negli occhi di Ran Yu. Luo Tian sembrava proprio sicuro di sé. Se la la sua valutazione fosse stata inferiore a quella di Gu Luo, avrebbe perso completamente la faccia.


Anche gli altri discepoli dello stato della Nuvola di Fuoco capirono questo punto e rimasero stupiti. I risultati di Ran Yu e Gu Luo era già di gran lunga superiori a quelli degli altri, ma Luo Tian era ancora più forte di loro?


"Potrebbe ottenere il riconoscimento di tre colonne divine?" Disse un discepolo dello stato della Nuvola di Fuoco.


Tuttavia, prima di finire la frase, scosse la testa, pensando che fosse piuttosto improbabile.


I discepoli dello stato del Firmiana della Fenice avrebbero avuto solo un giorno di tempo, proprio come loro.


Meditare su due colonne divine significava mezza giornata ciascuna. Se ce ne fossero state tre, significava un terzo di giornata. Sarebbe stato incredibilmente difficile.


In questa situazione, quasi nessuno prestò attenzione alle valutazioni rimanenti, ma continuarono comunque. Tra la folla, un pilastro di luce illuminò una persona.


"Fratello minore Yi."


Solo Luo Fengling e poche persone intorno a lei si resero rapidamente conto che la persona avvolta dal pilastro di luce era Yi Yun.


Anche altri lo notarono, ma distolsero rapidamente lo sguardo.


Con Ran Yu e Gu Luo prima di lui, chi avrebbe prestato attenzione alla valutazione di Yi Yun?


Ora, tutti stavano pensando a che risultati avrebbe potuto ottenere Luo Tian.





