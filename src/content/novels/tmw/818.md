---
title: Capitolo 818 - La Valutazione di Yi Yun
pubDate: 2025-03-24T08:50:25.742Z
tags:
    - tmw
---


Capitolo regolare, raffica di sponsorizzati arrivati freschi freschi
@Angelo se mi spunti l’opzione acquisto mi fai un gran favore XD
30 capitoli in coda totali (5 Daniele + 20 Angelo capitoli in coda + 5 Alessandro)
0/1 sponsorizzazioni 1 euro a capitolo,
-Schadenfreude


“Mi chiedo se il fratello minore Yi Yun ci sia davvero riuscito.” Bai Chen era la persona più interessata al suo esame. Voleva che anche Yi Yun fallisse la prova, proprio come lui.


Anche Lie Ya lo notò, ma non ci prestò molta attenzione. La valutazione di Ran Yu e di Gu Luo l’aveva messo in difficoltà e così era abbattuto.


Non gli importava più come Yi Yun si sarebbe reso ridicolo.


Non era dell’umore adatto.


A Lie Ya importava ancora meno del danno alla reputazione dello stato della Nuvola di Fuoco, 


In quel momento, sentì Luo Fengling dire: “La fenice dai sette colori si sta muovendo.”


Lie Ya ne fu sorpreso e si girò frettolosamente.


Si era mossa?


La vista di un guerriero era molto buona, così Lie Ya notò subito come un artiglio e le piume della coda della fenice fossero tremati lievemente.


Lie Ya si incupì. Che fosse un tremito o un battito d’ali, significava comunque un Movimento Iniziale!


“È davvero riuscito ad ottenerne il riconoscimento! Vabbè, è solo fortuna, perché mi devo preoccupare di lui?”


Lie Ya guardò Yi Yun con fare scontento. Questa canaglia aveva proprio una fortuna sfacciata! Era una vergogna che fosse al suo stesso livello!


Anche Bai Chen sospirò scontento. Yi Yun aveva davvero superato l’esame!

“Valutazione, Movimento Iniziale.” Annunciò Cang Mang.

Bai Chen guardò Yi Yun e disse con un po’ di amarezza: “Congratulazioni, fratello minore Yi Yun.”


Yi Yun rimase in silenzio. In effetti spingere la fenice dai sette colori a muoversi non era stato facile per lui.


Gli altri coltivatori avevano ottenuto il suo riconoscimento tramite le leggi dell’elemento del fuoco. Tuttavia le leggi delle fiamme di Yi Yun erano nate dalle leggi di puro Yang. Non erano state sufficienti e aveva dovuto usare un po’ di Intento di Spada per aiutarle, l’Intento di Spada del proprietario del palazzo.


Quando si era messo davanti alla colonna divina della fenice dai sette colori per la prima volta, Yi Yun aveva capito che sarebbe entrato in risonanza con l’intento della Spada del palazzo di Puro Yang. Tuttavia, la fonte della risonanza era il Dao di chi aveva creato il pilastro. Lo scultore aveva usato una spada per incidere la colonna, donandole un po’ di Intento di Spada.


Yi Yun così non era riuscito ad usare un Grande Dao, in effetti era ricorso ad un trucchetto.


Quindi, indipendentemente da quanto fosse ingegnoso l’Intento della Spada, la quantità di riconoscimento ottenuta non era niente di che di fronte alla colonna divina della fenice dai sette colori. Dopotutto era una creatura nata dal Caos, non era la compagna di un Intento di Spada.


Per questo era riuscito solo ad ottenere il grado Movimento Iniziale. Era solo un riconoscimento elementare, ma Yi Yun era molto soddisfatto.


“Fratello minore Yi, sei proprio fortunato.” Disse con amarezza qualcuno. Sembrava che fossero più contenti di concludere che fosse stato solo un colpo di fortuna.


Bai Chen sospirò e disse: “Anche la fortuna è un tipo di forza. Fratello minore Yi, sei stato bravo. Sfortunatamente mi manca quel poco di fortuna. Se ne avessi avuta un po’ di più…”


Parlava con indignazione, come se fosse afflitto dal risentimento.


“In effetti sono stato un po’ fortunato.” Yi Yun sorrise. Era vero. Dopotutto aveva trascorso solo un paio d’ore di fronte alla colonna divina della fenice dai sette colori, un periodo di tempo di molto inferiore rispetto agli altri.


‘Almeno sei consapevole dei tuoi limiti.’ Pensò con rabbia Lie Ya mente li sentiva parlare.


“La tua fortuna non durerà per sempre.” Disse freddamente Lie Ya per poi spostare lo sguardo altrove. Dare un’altra occhiata a Yi Yun l’avrebbe solo seccato.


Ma in quel momento sentì Luo Fengling dire con tono perplesso: “Perché la colonna di luce illumina ancora il fratello minore Yi?”


Oh?


Lie Ya si voltò immediatamente.


Non riuscì a capire subito perché, cosa stava succedendo?


Gli altri dovevano ancora notarlo. Solo Lie Ya, Luo Fengling e Bai Chen fissavano intentamente Yi Yun.


In quel momento una colonna divina reagì.


“Sento un suono.”


Luo Fengling spalancò i suoi splendidi occhi.


Fiuu… stava iniziando a soffiare una brezza gentile.


Anche i membri dello stato del Firmiana della Fenice ne furono allarmati. Cercarono la fonte del trambusto e notarono lo strano fenomeno che proveniva da Yi Yun.


Chi era questa canaglia? Non era stato appena annunciato che aveva ottenuto il riconoscimento di una colonna divina?


Anche se i discepoli dello stato del Firmiana della Fenice non avevano prestato attenzione a Yi Yun, avevano sentito l’annuncio di Cang Mang.


Era solo un Movimento Iniziale, niente di rilevante.


Tuttavia perché c’era stato trambusto per un mero riconoscimento?


“Una colonna divina si sta muovendo!” Esclamò qualcuno mentre gli altri si voltavano.


“È… l’Albero del Dao della Terra Imperatrice!”


In quel momento i discepoli dello stato della Nuvola di Fuoco si ricordarono all’improvviso che Yi Yun era rimasto per un certo periodo di tempo di fronte alla colonna divina dell’Albero del Dao della Terra Imperatrice. Naturalmente tutti avevano pensato che fosse stato troppo ambizioso. Inoltre se n’era andato piuttosto velocemente.


Che fosse…


Se si era spostato significava un Movimento Iniziale!


Allora Yi Yun aveva ottenuto il riconoscimento dell’Albero del Dao della Terra Imperatrice?


Era qualcosa di incredibile!

Se ottenere il riconoscimento della fenice dai sette colori era stata una questione di fortuna, allora che dire dell’Albero del Dao della Terra Imperatrice?


Non sarebbe stato ridicolo?!


Rustle!


Riecheggiò un rumore improvviso.


Tutti ebbero la sensazione di stare sotto un albero torreggiante. Percepirono foglie frusciare attorno a loro.


Si sentivano tutti minuti come formiche o granelli di polvere sotto questo grosso albero.


La gente alzò gli occhi e vide la sua chioma rigogliosa. Mentre spostavano gli sguardi verso il sole, trovarono motivi del Dao che sembravano formare degli occhi che si aprivano e si chiudevano.


“Questo è…”


“L’apertura dell’occhio? L’Albero del Dao della Terra Imperatrice ha aperto gli occhi???”


I discepoli di entrambi gli stati erano estremamente scioccati.


Chi prima aveva pensato che Yi Yun fosse stato fortunato rimase sbalordito. L’Apertura dell’Occhio dell’Albero del Dao della Terra Imperatrice? Era stato Yi Yun?


Se fosse stato un Movimento Iniziale, avrebbero potuto usare la fortuna per spiegarlo, principalmente per consolarsi. Ma l’Apertura dell’Occhio non poteva essere ottenuta con un colpo di fortuna!


Inoltre si stava parlando dell’Albero del Dao della Terra Imperatrice!


Era molto più forte delle colonne divine come quella della fenice dai sette colori, del drago imperatore o del Kun Peng. Era estremamente difficile ottenerne il riconoscimento. Perfino il potente Gu Luo aveva solo ottenuto la valutazione Movimento Iniziale di fronte al Nulla Solitario, una colonna allo stesso livello dell’Albero del Dao della Terra Imperatrice.


Invece Yi Yun aveva ottenuto un Movimento Iniziale dalla fenice dai sette colori, ma un’Apertura dell’Occhio da parte dell’Albero del Dao della Terra Imperatrice!


Questo risultato poteva sembrare simile a Ran Yu, ma in realtà era di gran lunga migliore!


Ran Yu smise di respirare mentre guardava Yi Yun. Precedentemente lo aveva trattato come un lacchè che aveva ricevuto il supporto del principe Pingnan, un individuo insignificante e spudorato che aveva rubato il posto di suo fratello. Ma chi si sarebbe immaginato…


Poteva ignorare Gu Luo, ma perfino Yi Yun era più o meno un suo coetaneo!


“La valutazione della fenice dai sette colori di Yi Yun è appena decente. Ma per quanto riguarda l’Albero del Dao della Terra Imperatrice, che abbia usato un tesoro per imbrogliare? Non ci credo. È solo un nuovo discepolo, come può aver ricevuto una valutazione simile?” Disse con tono risentito una discepola dello stato della Nuvola di Fuoco. Era un’ammiratrice di Ran Yu, così non si era potuta trattenere dall’intervenire mentre sentiva le discussioni riguardo a Yi Yun.


Nessuno credette a questa ipotesi, perché di fronte alle dodici divine colonne elfiche nulla a parte le leggi sarebbe stato efficace.


All’inizio la gente non lo vide chiaramente, ma lentamente riuscirono a scorgere qualcosa che stava fluttuando giù.


Era una foglia ordinaria.


Non era splendente, sembrava solo una comune foglia inferiore a quelle delle piante spirituali.


Tuttavia, le pupille della gente si rimpicciolirono e non riuscirono a distogliere lo sguardo da essa.


Yi Yun sporse una mano e la foglia cadde nel suo palmo.


Una volta che la foglia toccò la sua pelle, da verde brillante diventò color giallo appassito. Poi si ridusse in polvere. Dopo un soffio di vento lieve, la polvere si disperse nell’aria.


Molti rimasero storditi nel vedere la scena.


L’Albero del Dao della Terra Imperatrice aveva fatto cadere una foglia nella mano di Yi Yun?


Cos’aveva fatto Yi Yun per meritare un trattamento del genere?


E in quel momento Cang Mang si alzò all’improvviso e guardò Yi Yun con significato, dicendo: “Valutazione, Ridestarsi dall’Ibernazione!”


La sua voce formidabile destò tutti dal loro shock.


Ridestarsi… Ridestarsi dall’Ibernazione?!


