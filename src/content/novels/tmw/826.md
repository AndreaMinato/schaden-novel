---
title: Capitolo 826 - Amuleto Protettivo
pubDate: 2025-03-24T08:59:35.164Z
tags:
    - tmw
---


Capitolo sponsorizzato, ringraziamo Angelo!
@Angelo se mi spunti l’opzione acquisto in futuro mi fai un gran favore XD
22 capitoli in coda totali (17 Angelo capitoli in coda + 5 Alessandro)
0/1 sponsorizzazioni 1 euro a capitolo,
-Schadenfreude


Gli altri discepoli dello stato della Nuvola di Fuoco guardarono Yi Yun con ancora più invidia sentendo le parole di Cang Mang.


Era l’osso di un antico elfo!


“È un tale spreco di risorse darlo a Yi Yun. Con il suo fisico da umano, sprecherebbe molta dell’efficacia dell’osso. Noi potremmo sfruttarlo appieno. Che peccato.” Disse qualcuno stringendo i denti. E nel momento in cui parlò, un’altra tenda di luce divampò.

“Proviene dalla colonna divina dell’Illuminazione dell’Estremo Yang.”


“Ce n’è ancora!”


Tutti guardarono Yi Yun sporgere la mano verso il bagliore.


Quando atterrò nel suo palmo, la luce sembrò avere una sua coscienza. Scoppiò e rivelò una piccola piuma di fuoco dorata. Vedendola, a Ran Yu si rizzarono i capelli e fece un respiro profondo per resistere all’impulso di scappare.


Anche gli altri coltivatori cambiarono espressione e distolsero gli sguardi. Perché quella piuma di fuoco assomigliava ad un piccolo corvo dorato? Guardarlo direttamente faceva dolore gli occhi. Perfino chi era sul ponte di pietra più lontano da quello dell’Albero del Dao ebbe la sensazione di venire incenerito.


Il corvo dorato apparì solo per un istante prima di scomparire, riducendosi alla fine ad un amuleto. Sembrava un oggetto dall’aspetto semplice, ma a giudicare dalla sua manifestazione di prima, tutti ebbero la sensazione che nascondesse tutta quell’energia al suo interno, rendendolo minaccioso.


Anche Yi Yun aveva ottenuto un amuleto!


Ran Yu strinse ancora di più i pugni. Avevano ricevuto entrambi degli amuleti, ma era ovvio che quello di Yi Yun fosse di grado superiore.


Precedentemente lo aveva sollevato ottenere un amuleto, ma ora non aveva modo di competere con il tesoro di Yi Yun.


Probabilmente era un amuleto protettivo. Il palazzo degli antichi elfi doveva aver scelto di dargli un metodo per proteggersi per impedire che un genio perisse prima di maturare. Aveva distribuito una tecnica per la tempra del corpo, l’osso di un antico elfo e ora un amuleto protettivo. Era un approccio fin troppo ponderato!


Ran Yu pensò con odio: ‘È così debole, non se li merita!’


E in quel momento, Yi Yun lo guardò. Come se gli avesse letto nel pensiero, disse con un sorriso: “Fratello maggiore Ran, sembra che anche io sia fortunato.”


Mentre si sentiva soffocare, Ran Yu sbuffò e disse: “Sei fortunato, ma è un tale spreco darti quei tesori!”


Quanto poteva assorbire dell’osso dell’antico elfo con il suo fisico e il suo livello di coltivazione? Era già molto più difficile per gli esseri umani assimilare ossa di antichi elfi in confronto alla razza degli elfi. Questo significava che una porzione di quel tesoro sarebbe andata sprecata!


Avrebbe potuto ignorarlo se si fosse parlato solo di ordinari oggetti medicinali, ma qui si trattava dell’osso di un antico elfo, sarebbe stato davvero un peccato!


Per quanto riguardava l’amuleto, necessitava di qi vitale per essere attivato. Più uno fosse stato forte, maggiori sarebbero stati gli effetti del tesoro. Gli effetti sarebbero stati proporzionali alla potenza del proprietario.


Yi Yun era di gran lunga inferiore in termini di coltivazione e fisico!

Non era solo Ran Yu a pensarlo, ma anche gli altri discepoli dello stato della Nuvola di Fuoco.


In tal caso, anche se Yi Yun avesse migliorato il suo fisico, non sarebbe comunque riuscito a competere con i fisici della razza degli elfi.


Gu Luo aprì il suo solo occhio e fissò Yi Yun, girando la testa solo quando Yi Yun percepì il suo sguardo spento.

Cang Mang gettò un’occhiata verso i coltivatori sul ponte con un lieve sorriso falso. Il talento delle leggi di Yi Yun in effetti era notevole ed era stato davvero sbalorditivo stavolta. Non solo aveva ottenuto una valutazione elevata, ma anche le opportunità che aveva ricevuto erano ottime. Inoltre la sua forza e la sua età erano le più basse del gruppo. Così come potevano gli altri talenti orgogliosi rimanere indifferenti?


Era normale che provassero gelosia e invidia. Così Cang Mang non interferì, perché era questo che comportavano le prove della sala divina Luo.


I geni non erano mai rari e non era insolito che morissero. Solo un talento che poteva davvero maturare era degno di essere cresciuto e apprezzato.


Tuttavia Yi Yun era davvero troppo giovane e di basso livello. Anche se gli oggetti che aveva ricevuto erano buoni, non erano adatti a lui.

Ad esempio, se Yi Yun avesse assorbito l’osso dell’antico elfo all’Ascensione Celeste, avrebbe ottenuto risultati di gran lunga migliori. Ma non sarebbe comunque riuscito ad assimilarlo quanto un elfo celeste.


Se avesse però aspettato di farlo finché non fosse avanzato allo stadio dell’Ascensione Celeste? Allora Yi Yun sarebbe stato eliminato nella sala divina Luo e forse sarebbe anche morto…

Pensando a questo, Cang Mang gettò un’altra occhiata verso Ran Yu.


Anche se Yi Yun aveva rubato le luci della ribalta, non poteva continuare a prosperare.


Dopo Yi Yun, nessuno prestò attenzione alle opportunità ricevute dagli altri.


Presto tutti i premi delle colonne divine furono distribuiti. Risuonò un rumore simile ad uno tsunami dal profondo dell’abisso.


Yi Yun sussultò per poi ricordarsi che l’area sotto di loro era un buco nero in un mare sconfinato. Chissà quante enormi creature marine avevano causato quell’onda anomala di prima…


“Ora potete uscire!” Disse Cang Mang.


…


Dopo che uscirono dallo spazio sigillato, Bai Chen si avvicinò.


La sua espressione non sembrava troppo contenta. Era dovuto rimanere ad aspettare fuori, mentre altri erano entrati negli ingressi delle colonne, naturalmente era pieno di amarezza.


Bai Chen vide Yi Yun da lontano e si avvicinò a Luo Fengling per chiedere: “Sorella minore Fengling, che opportunità avete ricevuto tu e il fratello minore Yi Yun?”


Luo Fengling rivelò un’espressione invidiosa mentre diceva: “Non ho ricevuto nulla degno di essere menzionato, ma il fratello minore Yi Yun… ha ricevuto l’osso di un antico elfo…”


“Cosa? L’osso di un antico elfo?!”


Dopo aver sentito le descrizioni di Luo Fengling, Bai Chen pensò di aver sentito male, ma quando vide come gli altri discepoli dello stato della Nuvola di Fuoco non l’avevano contraddetta, chiaramente stavano dando un tacito assenso. Bai Chen alla fine lo confermò e forzò un sorriso ancora più brutto di una smorfia di pianto.

“Congratulazioni al fratello minore Yi.”


Bai Chen notò anche che i coltivatori appena usciti stavano guardando Yi Yun, deliberatamente o no. In quel momento il giovane era troppo appariscente.


“Mi ha proprio seminato…”

Bai Chen scosse la testa e non disse altro. Si mise in disparte lui stesso perché si sentiva a disagio a rimanere accanto a Yi Yun.


Luo Fengling era piena di emozioni contrastanti. Proprio mentre stava per avvicinarsi a Yi Yun, lo vide prendere l’iniziativa di avvicinarsi.


“Fratello minore Yi Yun…” Luo Fengling sospirò mentre lo guardava. Allora lo aveva salvato dal vuoto spaziale, pensando di poterlo rendere un amministratore. Non gli aveva prestato molta attenzione, ma chi sapeva che in poco tempo l’avrebbe seminata.


Tuttavia Luo Fengling era risoluta. Poteva essere stata sconfitta di netto nel palazzo degli antichi elfi e, senza considerare Yi Yun, era considerata al di sotto nella media tra i coltivatori presenti, ma si sarebbe comunque impegnata durante le prove della sala divina Luo.


