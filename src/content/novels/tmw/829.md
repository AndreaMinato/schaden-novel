---
title: Capitolo 829 - Yi Yun discende nella valle del Vento Nero
pubDate: 2025-03-24T15:44:29.121Z
tags:
    - tmw
---


Capitolo sponsorizzato, ringraziamo Angelo!
@Angelo se mi spunti l’opzione acquisto in futuro mi fai un gran favore XD
19 capitoli in coda totali (14 Angelo capitoli in coda + 5 Alessandro)
0/1 sponsorizzazioni 1 euro a capitolo,
-Schadenfreude


Luo Fengling era un po’ preoccupata per Yi Yun.


Gli raccontò che la degenerazione era dovuta alla contaminazione da sangue malvagio dell’uovo di un Vero Drago. Questo aveva fatto mutare il cucciolo prima che nascesse. Una volta che l’uovo si era schiuso, si era trasformato in un Drago del Sangue degenerato di colore cremisi.

I Draghi del Sangue erano crudeli e feroci. Avrebbero divorato miliardi di creature viventi per rafforzare il proprio corpo e potevano diventare più potenti perfino dei Veri Draghi, ma visto che il loro percorso di crescita non era ortodosso, la loro aura sarebbe diventata troppo caotica e violenta dopo aver divorato troppe forme di vita. Questo avrebbe abbreviato molto la durata della vita di questa razza.

Era un peccato che le ossa più preziose e la sua spina dorsale fossero sparite, lasciando solo il sangue che si era fuso con la valle del Vento Nero.


La valle del Vento Nero che era stata raffinata dal sangue di drago poteva essere considerata in sé un tesoro notevole.


Yi Yun non aveva il sangue di un antico elfo, né un fisico potente. In un’area così pericolosa, il suo qi vitale protettivo prima o poi avrebbe perso effetto e naturalmente sarebbe stato più difficile per lui discendere nella valle del Vento Nero.


In realtà, nemmeno Luo Fengling era sicura di farcela, figuriamoci Yi Yun. Anche se era anche lei un’elfa celeste, la concentrazione della sua stirpe era di gran lunga inferiore a quella di Ran Yu.


Yi Yun annuì mentre guardava pensoso la valle del Vento Nero.


“Fratello minore Yi, cosa stai guardando?” In quel momento risuonò la voce gongolante di Lie Ya, che stava sogghignando. Volò vicino a Yi Yun e disse: “Non arrenderti, ma perché dovevi essere umano? È comprensibile che tu abbia un fisico debole. Le tue leggi sono forti, ma sembra che siano inutili. Nel Cielo Empireo dei Diecimila Elfi importa solo la stirpe. Le prove della sala divina Luo sono fatte apposta per la razza elfica, non per gli esseri umani. Che importa se le tue leggi sono forti? Sarà il solo aspetto in cui brillerai. Se non potrai superare l’ostacolo di fronte a te, non potrai nemmeno partecipare alle prove della sala divina Luo.”


Lie Ya sorrise contento. Cosa significava poter camminare a testa alta? Significava questo!


Era stato messo in difficoltà da Yi Yun precedentemente, era stato umiliato sotto ogni aspetto solo per via dell’aspetto nomologico. Ora che vedeva come Yi Yun aveva incontrato un ostacolo, come poteva trattenersi dal cogliere l’occasione di provocarlo? Con il passare del tempo, Yi Yun sarebbe maturato e il divario tra loro sarebbe aumentato. Chissà se avrebbe riavuto la possibilità di deriderlo.


“Ahahah, fratello minore Yi, ora andrò avanti!” Lie Ya scoppiò a ridere e, senza aspettare risposta, balzò giù verso la valle del Vento Nero.


Saltò dritto verso il secondo piano!

Il motivo per cui Lie Ya aveva scelto il secondo piano fin dall’inizio era perché era sicuro della forza del suo fisico. Inoltre voleva vantarsi. Aveva detto quelle parole per pavoneggiarsi, come poteva non mostrare coerenza? Come poteva non mostrare la sua dominanza?


Nel momento in cui arrivò al secondo piano, Lie Ya sentì subito la pressione delle correnti nere.


Con un ruggito, le sue ossa cominciarono a crepitare mentre dei peli sottili come aghi spuntarono dal suo corpo. I suoi occhi cominciarono a brillare di verde e gli spuntò una lunga coda!


Questa era la trasformazione della razza elfica.


“Lie Ya ha sangue misto. Ha sia la stirpe di un elfo terrestre, che di un elfo celeste. Anche se non può evocare il potere dei suoi antenati usando il suo sangue come Ran Yu, può utilizzare la trasformazione dell’elfo terrestre per resistere al gas nero.” Spiegò Luo Fengling, accanto a Yi Yun.


Molti elfi terrestri in questo Cielo Empireo erano bestie, alberi, uccelli, pesci o piante che avevano raggiunto il Dao dopo aver vissuto dopo un lunghissimo periodo di tempo. Per dirla in termini diretti, erano elfi ordinari.


Gli elfi terrestri erano i diretti discendenti di questa razza ordinaria, così potevano assumere la forma di bestie.


Gli elfi celesti però non erano in grado di farlo. I loro antenati erano antichi elfi. Primo, la loro stirpe era stata tramandata da un lungo periodo di tempo e, secondo, la concentrazione di quel sangue speciale era troppo lieve, così come potevano trasformarsi in antichi elfi? Chissà quanto avrebbero dovuto accumularne per farlo.


Così la trasformazione era un tratto degli elfi terrestri.


Li rendeva più forti e ora Lie Ya ne stava godendo gli effetti.


Rilasciò un ululato lupesco con fare spensierato, balzando dritto al terzo piano!


“Awooo!”


Anche se Lie Ya poteva a stento sopportare il terzo livello, ululò comunque verso Yi Yun, che era ancora a mezz’aria. La sua provocazione era evidente.


Se Yi Yun avesse perso la calma e si fosse precipitato verso il terzo livello, il gas nero avrebbe eroso la sua coscienza, riducendolo ad un ritardato mentale.

“Fratello minore Yi, scenderemo anche noi. Ti aspetteremo lì.”


Dissero un po’ di discepoli dello stato della Nuvola di Fuoco con falsi sorrisi per poi discendere.


Nessuno di loro aveva intenzioni gentili nei suoi confronti. Aspettavano tutti di vederlo soffrire.


“Fratello minore Yi, non cedere alle loro provocazioni.” Luo Fengling lo esortò. Dopotutto Yi Yun aveva rubato loro le luci della ribalta, ma adesso aveva incontrato grossi ostacoli. Temeva che non avrebbe accettato questo netto contrasto.


“Grazie sorella maggiore Luo, ne sono ben consapevole.” Disse Yi Yun mentre scendeva lentamente di quota verso la valle del Vento Nero.


Lie Ya non si sbagliava affatto. Le prove della sala divina Luo erano state preparate per la razza elfica e non per gli esseri umani. La maggior parte dei test erano stati progettati dal punto di vista di un elfo. Non c’era nulla di ingiusto al riguardo; dopotutto la strada delle arti marziali non era mai stata imparziale, contava solo la vittoria e la sconfitta!


Senza indugiare ulteriormente, Yi Yun atterrò nel primo piano. Non sapeva nulla della valle del Vento Nero, così partire dal primo livello era il modo più sicuro per affrontarla.


Luo Fengling fece lo stesso. Dopodiché evocò subito il potere della sua stirpe per resistere all’intrusione del gas nero.


Anche se accompagnava Yi Yun, ovviamente era impossibile per lei aiutarlo.


Molti discepoli dello stato della Nuvola di Fuoco stavano guardando Yi Yun gongolando. Aspettavano di vedere lo spettacolo.


Anche Cang Mang osservò il giovane. Era molto curioso, ma non mostrò particolare premure nei suoi confronti. Nel clan Luo, tutti avrebbero ricevuto le stesse opportunità.


“Roar!”


In quel momento, un po’ di sfere di gas nero assunsero la forma di bestie elfiche per poi precipitarsi verso Yi Yun.


Queste creature sembravano estremamente realistiche da vicino. Avevano volti blu orribili, crudeli e pieni di intento omicida feroce.


Yi Yun evocò il suo qi vitale protettivo. La barriera che conteneva l’energia di puro Yang sembrava uno scudo indistruttibile che lo avvolse.


Vedendo questa scena, molti scossero subito la testa. Era stato già menzionato che il qi protettivo era inutile, eppure lo aveva evocato?

“Chi! Chi! Chi!”


Quando impattò contro la barriera, solo una porzione del gas nero fu bruciato dalle fiamme degli scudi.


Tuttavia, quegli elfi celesti potevano attraversare lo scudo di qi vitale Yang e continuarono a caricare contro di lui.


Yi Yun alzò le sopracciglia. In effetti, come aveva detto Cang Mang, la valle del Vento Nero forgiava la stirpe della razza elfica. Il gas nero che aveva preso forma aveva già una sua intelligenza. Potevano ignorare il qi vitale protettivo e venire divorati solo da persone dotate di stirpe elfica.


Inoltre, energia con una sua coscienza e vitalità non poteva essere assorbita dal Cristallo Viola. Inoltre il gas nero non era fatto puramente da energia. Yi Yun poteva percepire un’alta concentrazione di aura del sangue nel gas nero che probabilmente derivava dal Drago del Sangue. La creatura degenerata aveva divorato innumerevoli creature, così il risentimento delle sue vittime era rimasto nel suo sangue.


‘Il gas nero lasciato dal Drago del Sangue degenerato utilizza una legge bizzarra. Cercare di dominare le leggi lasciate dal Drago del Sangue degenerato è impossibile al mio livello. Se il mio qi vitale protettivo è inutile e solo la stirpe elfica può assorbire l’aura del sangue, forse…’


Mentre Yi Yun rifletteva, un po’ di elfi neri caricarono verso Yi Yun. Stavano ridacchiando ed emettendo rumori che assomigliavano ad ululati di lupo e di fantasmi.


Yi Yun era inferiore a Gu Luo sotto certi aspetti. Il suo fisico non era forte, così sarebbe finito in grave pericolo se il gas nero si fosse infiltrato nel suo corpo.


Molti fissarono ad occhi spalancati questa scena.


Proprio mentre la gente si aspettava che Yi Yun avrebbe avuto la peggio, rischiando gravi ferite o che perfino la sua mente venisse cancellata…


“Xiao!”


Sentirono un grido acuto. Il rumore proveniva dal petto di Yi Yun e sovrastò gli ululati delle bestie nere!


Oh? Cos’è successo?


La gente fu colta di sorpresa. Guardarono Yi Yun mentre un’energia terrificante esplodeva da dietro di lui, come se fosse un inferno nere ardente. Mentre le lingue di fuoco danzanti ruggirono al cielo, la folla si rese conto che non erano serpenti di fuoco, ma gigantesche teste di serpente. Ogni testa era di forma e dimensione diversa. Alcune avevano un solo occhio, altre tre. Alcune sputavano fiamme, mentre altre ghiaccio.


Nove teste di serpente e un enorme corpo. Questa era l’immagine illusoria apparsa dietro Yi Yun!


Una Nove Neonati?!


Molti finalmente capirono che Yi Yun aveva evocato una Nove Neonati dietro di lui!


“Com’è possibile? Che abbia la stirpe di una Nove Neonati?!” Molti ne furono allarmati. Le Nove Neonati, specialmente le Nove Neonati che sopravvivevano a nove tribolazioni, erano potenti antichi elfi. Perfino le potenti figure nel Cielo Empireo dei Diecimila Elfi avrebbero preferito evitare di affrontarle in battaglia.


Gli elfi celesti che possedevano la stirpe delle Nove Neonati godevano di un enorme prestigio!


La stirpe dei Nove Neonati naturalmente non poteva comparire in un corpo umano!

“Non è la stirpe di una Nove Neonati. È solo il suo Totem e la Nove Neonati nel suo totem è solo alla prima tribolazione. È ancora ben lontana dalle nove tribolazioni, ma… gli umani possono usare i Totem in questo modo?”

La gente lo trovò incredibile. Dopo che la Nove Neonati era apparsa, iniziò a divorare i gas neri trasformati, inghiottendo una sfera nera in un solo boccone.


Yi Yun coltivava il Totem delle Diecimila Bestie, un’antica tecnica mistica. Proveniva dai tesori del Lord dello Yang Azzurro.


Yi Yun aveva raffinato la Nove Neonati in un marchio della bestia usando la tecnica mistica del totem, ma la Nove Neonati non era ancora morta. Invece si era fusa con il suo corpo e sarebbe potuta continuare a crescere.


Quando si era fusa con lui, la Nove Neonati era sopravvissuta ad una tribolazione del fulmine e anche Yi Yun ne aveva beneficiato.


Non era solo un puro Totem.


Se fosse stato un Totem ordinario, nella forma di una spada o di luce stellare, o di un fenomeno simile ad una luna che illuminava il mare, non avrebbe avuto alcun rapporto con la razza elfica.


Ora Yi Yun aveva iniettato il potere del suo corpo nella Nove Neonati e stava assorbendo il gas nero tramite il marchio della bestia. Anche se una Nove Neonati alla prima tribolazione non era forte, in quanto bestia che possedeva l’antica stirpe elfica, aveva una nobiltà superiore a quella di un elfo tigre o un elfo lupo che aveva raggiunto il Dao. Era più che sufficiente per affrontare i gas neri del primo piano.

