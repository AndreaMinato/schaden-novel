---
title: Capitolo 831 - Consumare l’Osso Elfico
pubDate: 2025-03-25T14:56:33.625Z
tags:
    - tmw
---


Capitolo sponsorizzato, ringraziamo Angelo!
@Angelo se mi spunti l’opzione acquisto in futuro mi fai un gran favore XD
17 capitoli in coda totali (12 Angelo capitoli in coda + 5 Alessandro)
0/1 sponsorizzazioni 1 euro a capitolo,
-Schadenfreude


Lie Ya non era sicuro di poter raggiungere il settimo piano, ma anche così non poteva tollerare che un umano fisicamente debole potesse usare un totem per competere con lui!


Le sue derisioni si erano ritorte contro di lui così!


Anche gli altri coltivatori mostravano espressioni simili a quella di Lie Ya.


In quel momento Yi Yun si mosse di nuovo.


“Il terzo piano è troppo difficile da sopportare per una Nove Neonati alla prima tribolazione.” Yi Yun restò nel terzo piano per un momento e poi concluse che era inutile. Mancavano ancora due piani dal quinto.


Ad ogni livello c’era un aumento esponenziale della difficoltà.


Anche se Yi Yun doveva ancora ricorrere ad ogni suo mezzo a disposizione, aveva già compreso i pericoli nascosti nella valle del Vento Nero.


Doveva impegnarsi con tutte le sue forze per resistere agli elfi neri. Non poteva prestare attenzione ad altro e ci sarebbe voluto troppo tempo ad aspettare che la Nove Neonati maturasse lentamente e si adattasse gradualmente all’ambiente.


Se avesse avuto qualche anno di tempo, avrebbe potuto raggiungere il quinto, il sesto e anche il settimo piano. Tuttavia Cang Mang aveva concesso loro solo un breve mese.


La Nove Neonati possedeva il sangue degli antichi elfi ed era un elfo celeste di stirpe nobile. La sua crescita sarebbe stata più lenta di quella di un ordinario elfo celeste o terrestre. Più potente era una forma di vita, più sarebbe stato difficile riprodursi e maturare. Questa era una regola tacita dell’universo.


Un mese di tempo era troppo breve per Yi Yun e la Nove Neonati.


“Interromperò qui. Sembra che non ci sia modo di andare oltre senza potenziare il mio fisico.” Yi Yun guardò in alto con indifferenza. Poi si mosse e volò immediatamente verso l’alto.


“Oh? Perché questo umano sta tornando?”


I coltivatori erano scioccati perché non si sarebbero mai aspettati che Yi Yun sarebbe volato indietro.


Inoltre tornò direttamente al primo piano.


Ascendere era molto più facile che discendere. Dopo aver raggiunto il primo piano, Yi Yun trovò una caverna e si sedette.


“Cosa sta succedendo?” I discepoli dello stato della Nuvola di Fuoco si scambiarono delle occhiate confuse.


Yi Yun aveva mostrato un totem incredibile. Li aveva sbalorditi quando era passato dal primo al terzo livello. Perché era tornato indietro all’improvviso?


Avevano visto chiaramente che Yi Yun poteva resistere al terzo piano e, anche se questo fatto li irritava, dovevano ammettere che il totem della Nove Neonati era davvero formidabile!


Anche questo essere umano aveva qualche asso nella manica!


Ma adesso era tornato indietro, cosa stava succedendo?


“Il totem di un umano dopotutto non è una stirpe naturale. Non può resistere troppo a lungo!” Disse all’improvviso un coltivatore.


“Probabilmente. Yi Yun usa una Nove Neonati come suo totem, ma è comunque inferiore alla stirpe di noi elfi naturali.” Un altro annuì.


Un totem dopotutto era una tecnica di coltivazione padroneggiata dagli esseri umani, come poteva competere con il loro diritto naturale di nascita della loro razza?


“Sembra che non sia il totem ad essere troppo debole, ma che Yi Yun non riesca a tollerarlo!” Era stato Lie Ya a parlare. La sua voce risuonò nelle orecchie degli altri membri della razza elfica. “Il totem può resistere, ma il fisico di Yi Yun non può farlo. Deve sopportare la costante invasione dell’aura malvagia al terzo piano. Come può il corpo di un essere umano sopportare un tale dolore?”


Aveva detto la verità. In effetti aveva visto l’aura maligna scavare oltre la pelle di Yi Yun.


Gli altri coltivatori annuirono in successione. Anche loro l’avevano notato.


“Non può tollerare nemmeno un briciolo di dolore? Perché praticare le arti marziali allora!” Qualcuno scosse la testa.

Se Yi Yun avesse resistito al dolore, naturalmente sarebbe riuscito a rimanere nel terzo piano.


Tuttavia, era tornato indietro, per quale altro motivo l’avrebbe fatto se poteva tollerare il dolore?


“Non dire così. Gli umani dopotutto sono inferiori a noi elfi. Il fratello minore Yi Yun ha una pelle così delicata, è naturale che non possa resistere all’aura maligna.” Disse con un sorrisetto Lie Ya.


Le prove della sala divina Luo erano ben più brutali e pericolose della valle del Vento Nero, così come potevano essere intimiditi dall’aura sanguigna? Yi Yun non poteva nemmeno sopportare il dolore di questa fase, come poteva partecipare alle prove della sala divina Luo in futuro?


Gli altri coltivatori scossero la testa e non si concentrarono più su Yi Yun. Uno per uno, entrarono nella valle del Vento Nero e cominciarono a consumare il gas nero del Drago del Sangue.


Ran Yu sentì il trambusto sopra di lui e scosse lievemente la testa.


Questa prova alla fine era stata preparata per membri della razza elfica dalla stirpe potente come la loro.


E in quel momento, anche Gu Luo si mosse.


Precipitò giù dritto come un cadavere e in un batter d’occhio raggiunse il terzo piano!


“Gu Luo deve ancora attivare la sua stirpe!” Gli sguardi dei coltivatori cambiarono.


Il fisico di Gu Luo era davvero robusto!


“Anche Gu Luo è un elfo celeste dalla stirpe estremamente potente. La differenza tra le stirpi di razza elfica è evidente qui.” I coltivatori erano pieni di invidia.


“Il potere della stirpe elfica è davvero vantaggioso qui.”


Seduto nella caverna, anche Yi Yun sentì le discussioni riguardo a Gu Luo. L’immagine della Nove Neonati dietro di lui stava ancora digerendo il gas nero del Drago del Sangue.


Al primo piano, Yi Yun poteva resistere contando anche solo sul suo totem.

La Nove Neonati poteva assorbire il gas nero per diventare più forte, mentre lui aveva una cosa di cui occuparsi.


“Anche se mi mancano i benfici di una stirpe, ho la Nove Neonati e anche questo tesoro.”


Lo sguardo di Yi Yun brillò mentre qualcosa volava fuori dal suo anello interspaziale.


Una scatola di pietra antica dall’aspetto ordinario fluttuò silenziosamente di fronte a lui.


L’osso dell’antico elfo!


Perfino Ran Yu desiderava un tesoro simile.


“Quel Lie Ya mi ha deriso perché sono un essere umano dal fisico debole, ma ha detto la verità.” Lo sguardo di Yi Yun sembrò velarsi.


Chi sapeva quanto sarebbe diventato forte il suo fisico dopo aver assorbito l’osso dell’antico elfo.


“Prima finirò di assorbire l’osso qui al primo piano!” Lo sguardo di Yi Yun divenne concentrato mentre apriva il contenitore. Il pezzo d’osso bianco emanò subito un’aura desolata e terrificante!


Il potere degli antichi elfi durava per eoni! Perfino un frammento d’osso poteva fare rabbrividire!


La forza vitale degli antichi elfi era immensa. Yi Yun poteva ancora percepire la volontà eterna che proveniva dall’osso anche dopo la morte.


Mentre esaminava il tesoro, Yi Yun sentì il suo flusso sanguigno agitarsi come un fiume impetuoso.


“Ss!” Yi Yun trattenne il respiro.


Non c’era da meravigliarsi che Ran Yu avesse pensato ad ucciderlo per ottenere questo oggetto. L’osso dell’antico elfo era davvero straordinario.


“Prima lo assorbirò.” Yi Yun sporse una mano e indicò l’osso, avvolgendolo con il suo qi vitale.


Forza vitale impetuosa si riversò fuori dal tesoro, facendo immediatamente impallidire Yi Yun.


L’aura dell’osso era troppo potente, solo mantenere la barriera di qi vitale non era facile.


Il qi vitale di Yi Yun continuò ad avvolgere l’osso dell’antico elfo mentre ne estraeva lentamente la forza vitale.


Estrarre un filo di forza vitale era difficile come raccogliere dell’acqua da una cascata.


E cosa sarebbe successo se un intero fiume si fosse riversato nel suo corpo?


Yi Yun guardò l’energia dell’osso che aveva estratto. Era bianca come la neve e conteneva un immenso potere.




HOMEPAGE

