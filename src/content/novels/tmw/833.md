---
title: Capitolo 833 - Punti di Agopuntura Sigillati
pubDate: 2025-03-27T13:41:43.054Z
tags:
    - tmw
---


Capitolo sponsorizzato, ringraziamo Angelo!
@Angelo se mi spunti l’opzione acquisto in futuro mi fai un gran favore XD
15 capitoli in coda totali (10 Angelo capitoli in coda + 5 Alessandro)
0/1 sponsorizzazioni 1 euro a capitolo,
-Schadenfreude


Avvolto dalla galassia, Yi Yun ebbe la sensazione che i suoi arti e il suo torso fossero stati inondanti dall’energia dell’antico elfo.


Era una forza estremamente antica. Conteneva la volontà degli antichi elfi, primordiale nella sua semplicità e di una desolazione selvaggia.


Quando l’energia entrò nel suo corpo, Yi Yun sentì la sua aura cambiare lievemente, come se stesse percependo il tempo nello stesso modo in cui lo sperimentava il mondo, eterno.


Se fosse sprofondato in questa sensazione, la volontà di Yi Yun sarebbe stata assimilata gradualmente. Il suo corpo poi sarebbe marcito per poi diventare parte dell’aura.


Yi Yun ebbe un tuffo al cuore e divenne estremamente vigile.


Si era reso conto all’improvviso che l’energia dell’antico osso era troppo potente. Se non l’avesse assorbita di netto, sarebbe stato assimilato lentamente.


Venire assimilati dall’osso di un antico elfo…


Poteva sembrare assurdo che dei resti di una creatura morta da miliardi di anni avrebbero potuto divorare una creatura vivente, ma l’esperienza presente di Yi Yun lo dimostrava.


Se Yi Yun si fosse districato da questa situazione, non avrebbe corso più pericoli, ma avrebbe potuto assorbire solo un misero 1% dell’energia dell’antico elfo. Di questo passo, quanto poteva migliorare in un mese?


Era troppo lento.


Inoltre l’energia che non avesse potuto assorbire in tempo si sarebbe dispersa, trasformandosi in una porzione del potere cosmico degli antichi elfi.


E il cosiddetto risveglio della stirpe per radunare il potere degli antichi elfi cosmici era questo potere cosmico. Nel Cielo Empireo dei Diecimila Elfi, era questa l’energia considerata come superiore al qi vitale.

“Non c’era da meravigliarsi che quegli elfi abbiano detto che non avrei potuto assorbire l’osso dell’antico elfo. Allora è questo il problema.”


Ovviamente Yi Yun non era disposto a sprecare questa occasione. Voleva assorbire tutta l’energia degli antichi elfi e comprimerla nel suo corpo!


Il pensiero di usare un corpo umano per dominare il potere degli antichi elfi sembrava una pia illusione, ma Yi Yun possedeva il Cristallo Viola dell’Origine. Non ci sarebbero stati più problemi grazie all’artefatto divino.


Indipendentemente da quanto fosse potente l’energia contenuta nell’osso, apparteneva comunque ad una creatura morta. La sua abilità di assimilare le creature viventi era solo istintiva, ma non poteva fare nulla contro il Cristallo Viola.


Controllare un’energia del genere era facilissimo per l’artefatto divino.


‘Radunala!’


Yi Yun dovette solo pensarlo e i poteri del Cristallo Viola si irradiarono attorno!


L’energia che stava per disperdersi si raccolse tutta nei meridiani del giovane. In seguito, l’enorme energia antica fu compressa dall’artefatto divino!


Yi Yun ebbe la sensazione di vedere l’osso dell’antico elfo evocare un’immagine illusoria. Tuttavia ogni lotta era futile sotto la pressione del Cristallo Viola.


Yi Yun decise di sigillare i 360 punti di agopuntura nel suo corpo. Sigillando l’energia nei suoi meridiani, lasciò che il suo corpo la digerisse lentamente e la assorbisse!


Finché fosse stato sotto la protezione del Cristallo Viola, Yi Yun non si sarebbe dovuto preoccupare di essere assimilato dall’energia degli antichi elfi. Ora questa forza poteva solo fondersi con i suoi vasi sanguigni.


Così Yi Yun poté estrarre liberamente l’energia dall’osso dell’antico elfo. Mentre l’energia divampava con violenza, riempì lentamente i suoi meridiani. In seguito, traboccò per poi invadere il resto del suo organismo, dove fu assorbita dalla sua carne e dal suo sangue.


Una piccola quantità d’energia tentò di precipitarsi fuori dal corpo di Yi Yun, ma il giovane aveva sigillato ogni suo punto di agopuntura e non ne trapelò nemmeno un briciolo.


Così la quantità di energia che si stava accumulando nel suo organismo aumentò.


Boom! Boom! Boom!


Il corpo di Yi Yun iniziò a produrre degli scoppi mentre l’energia che non aveva modo di sfogarsi poteva solo ribollire e colpirlo.


La pelle di Yi Yun iniziò a diventare rossa come ferro che si stava sciogliendo. L’energia dell’osso dell’antico elfo scavò nei suoi meridiani e nelle giunture delle sue ossa, producendo dei chiari crepitii.


“Oh?” Cang Mang aprì gli occhi e spostò lo sguardo verso il basso.

Anche gli altri coltivatori notarono il trambusto.

“Cosa sta succedendo?”

“Yi Yun non starà cercando di assorbire forzatamente tutta l’energia, vero?”


Anche Lie Ya alzò lo sguardo e, dopo un’occhiata sorpresa, rivelò un’espressione incredula.  Yi Yun è impazzito?!


“Vuole essere così ingordo? Finirà solo per esplodere!”


Se una persona avesse cercato di assorbire forzatamente l’osso di un antico elfo, sarebbe stato assimilato o sarebbe scoppiato!


“Che follia è questa? Morirà per via della sua stupidità!”

I coltivatori lo trovarono incredibile. Sprecare energia era inevitabile, ma quell’umano stava cercando di ottenere il massimo dei risultati il più velocemente, a costo di esplodere?


Cang Mang si accigliò lievemente. La sua stima di Yi Yun non era ancora così elevata. In effetti era un giovane talentuoso quando si trattava di leggi. Se fosse stato cresciuto con cura, probabilmente Yi Yun sarebbe diventato un esperto del clan Luo e forse sarebbe potuto perfino accedere alla capitale reale.


La prova della valle del Vento Nero sarebbe stata sicuramente svantaggiosa per Yi Yun, ma la via delle arti marziali non era mai stata imparziale.


“Non mi sarei mai aspettato che Yi Yun avrebbe corso così grandi rischi per superare la prova.” Cang Mang scosse la testa. I guerrieri non potevano maturare e crescere cercando di avanzare alla cieca. Avevano bisogno di persistenza e coraggio, ma allo stesso tempo necessitavano di saggezza e comprensione dei propri limiti, altrimenti sarebbero solo morti.


Ora Yi Yun si stava mettendo chiaramente in una situazione estremamente pericolosa.


Tuttavia Cang Mang non intervenne comunque. Era solo un testimone qui nella montagna Nuvola Azzurra. I discepoli dovevano completare le prove da soli.


I talenti sotto di lui potevano appartenere alla generazione più giovane, ma anche il più piccolo tra di loro aveva coltivato per tre decadi. Se fossero stati mortali, sarebbero già diventati capi delle loro famiglie. Dovevano assumersi la responsabilità delle loro azioni.

Vedendo come Cang Mang aveva ignorato Yi Yun, Ran Yu e gli altri gongolarono delle disgrazie di Yi Yun. Se Cang Mang fosse intervenuto, avrebbe potuto salvare Yi Yun, ma era qualcosa che non desideravano vedere.


Il palazzo degli antichi elfi aveva concesso una grande opportunità a Yi Yun. Sfortunatamente Yi yun non poteva sfruttarla e forse sarebbe perfino morto nel tentativo. Era davvero ironico. Il loro unico rimpianto era per il pezzo d’osso dell’antico elfo. Sarebbe stato meglio se fossero stati loro ad ottenerlo.


Pensando a questo, molti discepoli dello stato della Nuvola di Fuoco videro la pelle di Yi Yun diventare sempre più rossa, come se stessero bruciando delle fiamme all’interno del suo corpo.


Inoltre, non solo Yi Yun aveva sigillato tutti i suoi punti di agopuntura, ma anche i suoi migliaia di pori!


Perfino i geni della razza elfica che potevano ridestare le loro antichi stirpi avrebbero sigillato solo una certa quantità di punti di agopuntura quando assorbivano l’energia delle ossa degli antichi elfi. Non avrebbero sigillato ogni poro. Dovevano disperdere un briciolo dell’energia attraverso la loro pelle, altrimenti avrebbero rischiato di esplodere.

Ma ora, non solo l’eccesso di energia non trapelava dai pori di Yi Yun, non poteva nemmeno versare una goccia di sudore. Questo fece gonfiare lentamente il suo corpo. I vasi sanguigni sotto la sua pelle divennero visibili. Se i suoi vestiti non fossero stati incantati, avrebbero già preso fuoco.

“Ehi, perché non scommettiamo per quanto tempo potrà resistere?” Chiese all’improvviso per capriccio Lie Ya. Dato che coltivare era noioso, tanto valeva trovare un passatempo per divertirsi. “Facciamo una scommessa?”


