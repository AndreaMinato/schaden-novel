---
title: Capitolo 834 - Serpente Sanguigno dello Spirito Intermedio
pubDate: 2025-03-27T13:41:43.055Z
tags:
    - tmw
---


Capitolo sponsorizzato, ringraziamo Angelo!
@Angelo se mi spunti l’opzione acquisto in futuro mi fai un gran favore XD
14 capitoli in coda totali (9 Angelo capitoli in coda + 5 Alessandro)
0/1 sponsorizzazioni 1 euro a capitolo,
-Schadenfreude


“Scommettere?”


Questo attirò subito l’attenzione dei discepoli dello stato della Nuvola di Fuoco. Dato che la prova della valle del Vento Nero sarebbe durata un intero mese, certamente non si sarebbero rifiutati di divertirsi un po’ e ammazzare la noia godendosi uno spettacolo.


Tuttavia in quel momento scoppiò del trambusto sopra di loro.


Le nuvole si agitarono e all’improvviso apparì un altro incrociatore spirituale. Mentre discendeva, si fermò a mezz’aria sopra la valle del Vento Nero.


Tutti videro sulla prua Cang Mang.


Due Cang Mang? Nonostante la loro acuità visiva, non riuscivano a vedere differenza tra il Cang Mang precedente e quello appena arrivato. Erano identici sia in quanto ad aspetto che ad aura.


Tuttavia, quando l’altro Cang Mang si alzò, il clone sulla prua dell’incrociatore spirituale si trasformò in un piccolo serpente che sfrecciò rapidamente in una delle maniche di Cang Mang.


“È la personificazione di Lord Cang Mang.” I discepoli ne furono impressionati. Non era una tecnica di coltivazione, ma il talento di Cang Mang. Non si sapeva quanti serpenti nascondesse nel suo corpo e ognuno di essi poteva essere la sua personificazione.


“Sono i membri dello stato del Firmiana della Fenice. Hanno finito la prova del palazzo degli antichi elfi e sono stati portati anche loro qui.” I discepoli dello stato del Firmiana della Fenice notarono velocemente il gruppo di discepoli rivale.


Dato che c’erano più di cento stati nel clan, i discepoli di ogni stato che avrebbero partecipato alle prove della sala divina Luo avrebbero dovuto superare varie forme di addestramento. E dato che gli stati della Nuvola di Fuoco e del Firmiana della Fenice erano considerati vicini ed erano stati assegnati a Cang Mang, era normale che le prove e le loro esercitazioni fossero uguali.


Nel palazzo degli antichi elfi, le loro prove erano state scaglionate. Tuttavia quelle della prova della valle del Vento Nero duravano per un intero mese, così, visto che c’era solo un giorno di differenza, avrebbero trascorso la maggior parte del tempo allenandosi insieme.


Vedendo arrivare i loro rivali, i discepoli dello stato della Nuvola di Fuoco ignorarono Yi Yun e si incupirono.


La voce fredda di Cang Mang risuonò: “Da questo momento in avanti, i coltivatori dello stato della Nuvola di Fuoco e del Firmiana della Fenice si sottoporranno all’addestramento nella valle del Vento Nero insieme. I criteri di valutazione sono gli stessi. Tra un mese, chi raggiungerà il quinto piano avrà superato il test.
Chi non ci riuscirà, tanto vale che non partecipi alle prove della sala divina Luo, così da non sprecare le risorse del mio clan Luo. Nel palazzo degli antichi elfi, i risultati generali dei discepoli di entrambi gli stati sono stati più o meno gli stessi. Ora dipenderà tutto da come ve la caverete nella valle del Vento Nero.”


Sentendo queste parole, i discepoli dello stato della Nuvola di Fuoco mostrarono subito espressioni scontente.

Anche se avevano detto che i risultati erano stati più o meno gli stessi, tutti sapevano che Yi Yun da solo aveva dato loro un enorme vantaggio.

Se i loro risultati generali fossero stati superiori a quelli dello stato del Firmiana della Fenice, sarebbe stato solo naturale. Dire invece che erano uguali, significava che, escludendo i risultati sbalorditivi di Yi Yun e di Gu Luo, gli altri dovevano aver ottenuto risultati inferiori. Altrimenti come potevano essere più o meno alla pari?


“Le parole di Cang Mang riempiono sopratutto me di vergogna.”


Ran Yu strinse i pugni. I suoi risultati nel palazzo degli antichi elfi era stato lontano dall’essere ideale. Aveva ottenuto risultati inferiori a Yi Yun e anche a Gu Luo. Naturalmente non avrebbe potuto competere minimamente con Luo Tian.


La valle del Vento Nero valorizzava il suo punto di forza. Non poteva perdere di nuovo.


L’addestramento dei discepoli dei due stati era diretto da Cang Mang. Raggruppandoli e istigandoli, voleva farli agitare e spingerli a competere.


La via delle arti marziali consisteva nel calpestare gli altri per salire ad un livello più alto. O si schiacciavano migliaia di persone per raggiungere il cielo, o si finiva calpestati dagli altri e distrutti.


Così, quando sentirono le parole di Cang Mang, i discepoli di entrambi gli stati si riempirono di spirito combattivo.


I risultati di Luo Tian nel palazzo degli antichi elfi in effetti era stato davvero notevole. Tuttavia non erano sembrati scioccanti dopo la prova di Yi Yun.


Lungo il viaggio per la valle del Vento Nero, Luo Tian si era rianimato. Anche senza che Cang Mang lo incitasse, era pienamente deciso a schiacciare Ran Yu, Gu Luo e Yi Yun!


In quel momento, risuonò un ruggito tagliente sotto la valle del Vento Nero.


Tutti si allarmarono e abbassarono velocemente la testa.


“Cos’è questo trambusto?”


Il gas nero si agitava nella valle e sembrava essersi sollevato in uno tsunami.


I discepoli sussultarono dopo aver sentito il rimbombo.


Il Drago del Sangue degenerato era già morto e la valle del Vento Nero era stata formata dalla decomposizione del suo cadavere. Dal trambusto sembrava quasi che fosse resuscitato un Vero Drago.


“Non è male la vostra fortuna.” Disse all’improvviso Cang Mang.

“Oh? Cosa intende dire Lord Cang Mang?”

“Se non siete abbastanza fortunati, potreste non avere l’occasione di trovarla anche nelle profondità della valle del Vento Nero. Ora però potete vedere il suo vero volto. Non siete curiosi riguardo alla vera opportunità nascosta nella valle del Vento Nero? Eccola.” Disse Cang Mang.


Sentendo queste parole, tutti divennero estremamente curiosi.


Questo trambusto… era l’opportunità della valle del Vento Nero?


In quel momento, il gas nero divenne ancora più turbolento e il ruggito feroce risuonò sempre più vicino nelle loro orecchie.


Con un’esplosione, il gas concentrato si separò e fece strada ad un serpente rosso dall’aspetto cristallino come la giada! Sulla testa del serpente c’era un solo corno e, nel momento in cui apparì, fece rizzare i capelli a tutti.


Che intensa aura del sangue malvagia!


“Questo è il serpente sanguigno dello spirito intermedio. È condensato naturalmente dal gas nero nella valle. È considerato un tesoro unico della valle del Vento Nero. Non è una creatura vivente, ma è eccezionalmente astuto. Di solito rimane sotto il settimo livello e raramente si fa vivo.” Disse Cang Mang.


Il tesoro della valle del Vento Nero!


“Eheh, mangiarlo è come assorbire gas del drago del sangue per tre anni. Inoltre contiene un filo dell’aura del Drago del Sangue degenerato. Tuttavia di solito non si mangia una risorsa del genere.” Disse con fare diretto Cang Mang.


Ss!


Molti discepoli sussultarono pensando a come il Serpente Sanguigno dello Spirito Intermedio conteneva l’aura del Drago del Sangue degenerato!


Era il sangue di un Vero Drago. Anche un filo di esso sarebbe stato sbalorditivo!


A persone come Luo Tian e Ran Yu brillarono già gli occhi.


Perfino lo sguardo di uno zombie vivente come Gu Luo emise uno strano bagliore.


Per quanto riguardava Lie Ya e gli altri, rivelarono solo sguardi invidiosi per poi mostrare espressioni piene di amarezza mentre scuotevano la testa.


Che fortuna era questa? Anche se non fossero stati presenti Luo Tian e gli altri, sarebbe stato impossibile per loro raggiungere il settimo livello. Era impossibile per loro catturare il Serpente Sanguigno dello Spirito Intermedio.


Se fosse stato inaccessibile a tutti, non avrebbero provato rimpianto, ma in realtà era possibile che Luo Tian e gli altri potessero superare il settimo piano.


L’ineguaglianza e lo squilibrio riempiva di amarezza i cuori di questi discepoli.

