---
title: Capitolo 836 - Provocato
pubDate: 2025-03-31T07:24:21.259Z
tags:
    - tmw
---


Capitolo regolare,
13 capitoli in coda totali (8 Angelo capitoli in coda + 5 Alessandro)
0/1 sponsorizzazioni 1 euro a capitolo,
-Schadenfreude


Con il passare del tempo, nel profondo della valle del Vento Nero, i discepoli del Firmiana della Fenice e della Nuvola di Fuoco mostrarono le loro rispettive tecniche!


Mentre affrontavano i gas neri del drago del sangue, anche i loro fisici si erano rafforzati gradualmente. Un gran numero di discepoli avevano completato il secondo piano e iniziavano ad entrare nel terzo. Molti si erano stabiliti nel terzo livello e alcuni avevano perfino raggiunto il quarto.


In quel momento, la maggior parte di loro era al limite delle proprie forze, senza poter più continuare a discendere. Alcuni non avevano altra scelta se non sedersi e coltivare, lasciando che la loro stirpe divorasse i gas della valle del Vento Nero per nutrirsi.


E mentre coltivavano, alcuni di loro prestarono attenzione a Yi Yun.


Vedendo la sua situazione, rimasero davvero senza parole. Quando erano al secondo piano, avevano visto Yi Yun ribollire, con tutti i suoi punti di agopuntura sigillati. Il suo corpo era rosso e sembrava sul punto di prendere fuoco.


Ora che erano arrivati al terzo o al quarto livello, ormai erano stanchi. E quando tornarono a guardare Yi Yun, lo avevano trovato ancora a ribollire con i suoi punti di agopuntura sigillati, come se fosse sul punto di esplodere?


Cosa stava succedendo?


“Dico, com’è riuscita quella canaglia a resistere così a lungo? Anche se non esplode, non mi sorprenderebbe se i suoi meridiani fossero stati distrutti. Perfino i fisici della razza elfica non possono sopportare un’energia così potente.” Disse un discepolo dello stato della Nuvola di Fuoco dopo aver visto le condizioni di Yi Yun.


In quel momento anche Lie Ya era arrivato al quarto piano. Si accigliò guardando Yi Yun. Quella canaglia era sopravvissuta più di quanto si aspettasse.


Tuttavia nessuno poteva resistere così a lungo. Anche se un coltivatore fosse stato determinato, i suoi meridiani sarebbero ceduti.


Pensandoci, Lie Ya fece un grugnito e disse: “Ci è riuscito solo perché è determinato. Ma facendo così danneggerà i suoi meridiani. Dovrà recuperare per uno o due anni. È già esausto. Scommetto che resisterà al massimo per altre due ore.”


“Due ore? Sembra che… non si limiterà a questo. Potrebbe resistere per almeno altre quattro ore…” Disse con incertezza un discepolo dello stato della Nuvola di Fuoco. Nemmeno lui credeva che Yi Yun poteva persistere così a lungo, ma a giudicare dalle sue condizioni, sembrava in grado di continuare…


Lie Ya ridacchiò e disse: “Non durerà più di quattro ore. Non l’ho detto prima che possiamo fare delle scommesse? Ma i discepoli dello stato del Firmiana della Fenice ci hanno interrotti. Siete ancora disposti a farlo?”


Gli altri discepoli dello stato della Nuvola di Fuoco divennero esitanti. Non sapevano per quanto altro tempo Yi Yun poteva persistere.


Tuttavia inaspettatamente risuonò una voce indignata. Era Luo Fengling dal terzo piano. Disse: “Lie Ya, il fratello minore Yi è il discepolo del nostro stato della Nuvola di Fuoco. Ora che stiamo competendo contro i membri del Firmiana della Fenice, stiamo cercando di conquistare gloria per il nostro stato. Ma tu invece scegli di deridere i nostri compagni. Non stai esagerando?!”


Alla fine era stata Luo Fengling a portare Yi Yun nello stato della Nuvola di Fuoco. Inoltre aveva una buona impressione di lui visto che aveva trovato buono il suo carattere.


Inoltre Luo Fengling era una nuova discepola che avrebbe partecipato alle prove della sala divina Luo insieme a Yi Yun. Le loro posizioni erano piuttosto simili, ostracizzati dai discepoli più grandi, così avevano un nemico comune. Era a disagio vedendo come Yi Yun veniva deriso.


Lie Ya sogghignò: “Naturalmente il nostro stato della Nuvola di Fuoco deve competere con quello del Firmiana della Fenice. Tuttavia non conterà su un umano… sarà un membro della nostra razza elfica dalla stirpe più concentrata! Potrei non essere all’altezza, ma credo che potrò contribuire con il mio sangue!”


“Luo Fengling, perché non pensi al tuo ruolo nella competizione allora? Non credere che il fatto che il tuo cognome sia Luo e che tu sia un elfo celeste conti qualcosa. Ci sono molte persone che fanno di cognome Luo nel clan Luo. Alcune delle stirpi distanti sono inferiori perfino al mio clan Lie. Hai raggiunto il terzo piano solo adesso. Non sono nemmeno sicuro che potrai raggiungere il quinto piano alla fine della prova. Potresti perfino venire eliminata!”


Lie Ya derise spietatamente Luo Fengling, facendole stringere i denti. Il clan a cui apparteneva era una frazione insignificante del clan luo. In effetti la sua stirpe non era potente e non aveva fiducia nella potenza del suo sangue. Poteva praticare le normali tecniche di coltivazione, ma poteva migliorare la sua stirpe solo usando un tesoro di massimo livello come l’osso dell’antico elfo. E dove avrebbe potuto ottenerne uno?


Colpita nel vivo, Luo Fengling disse con rabbia: “Non volevi fare una scommessa? Scommetterò con te. E se raggiungessi il quinto piano? E se il fratello Yi riuscisse a resistere per più di due ore?”

La proposta di Luo Fengling attirò l’attenzione di Lie Ya. Il suo sguardo brillò e iniziò a sorridere con fare provocatorio. Non sapeva con certezza se Luo Fengling sarebbe rimasta al quarto piano e non avrebbe scommesso su qualcosa di cui non era certo. Ma sarebbe stato un miracolo se Yi Yun fosse potuto resistere due ore, figuriamoci quattro. Non avrebbe avuto la vittoria assicurata così? Visto che era agitata, Luo Fengling probabilmente avrebbe accettato di aggiungere altre due ore alla scommessa.


Pensando a questo, Lie Ya sorrise e disse: “Vuoi fare una scommessa? Ottimo! Se la canaglia continuerà così per altre due ore, ti darò tre Pietre del Mondo ogni due ore in cui resisterà. Se non potrà resistere oltre due ore, mi dovrai dare dieci Pietre del Mondo. Che ne dici?”


I presenti scossero la testa.


Lie Ya era davvero infido. Era già una scommessa svantaggiosa per Luo Fengling, ma ora lui stava cercando di imbrogliarla.


Offrire tre Pietre del Mondo ogni due ore sembrava una concessione per Luo Fengling, ma tutti sapevano che sarebbe stato praticamente impossibile che Yi Yun resistesse per otto o dieci ore. Era una prospettiva irraggiungibile.


Così la scommessa di due ore era passata a quattro. Solo dopo quattro ore Lie Ya avrebbe iniziato a perdere Pietre del Mondo. Finché Yi Yun non fosse resistito per quattro ore, lui ne avrebbe vinte dieci!


Immediatamente molti provarono disprezzo per lui. Luo Fengling era un membro della giovane generazione ed una signorina. Eppure Lie Ya si era approfittato della sua agitazione per cambiare i termini della scommessa, imbrogliando una giovane. Era davvero spudorato.


Luo Fengling ormai era coinvolta emotivamente. Come poteva accettare le derisioni senza reagire? Durante questa prova, era stata criticata sia in quanto nuova discepola che per aver ottenuto un posto grazie alla raccomandazione di Fata Mozhu.


Erano solo dieci Pietre del Mondo, il salario di due anni. Anche se sarebbe stato costoso, Luo Fengling poteva ancora permetterselo.


“Va bene! Accetto la scommessa!” Disse stringendo i denti Luo Fengling. Allo stesso tempo pregò che Yi Yun potesse resistere per più di due ore. Sperava che non solo il suo fisico sarebbe stato temprato, ma di non perdere una sola Pietra del Mondo. In quanto frazione del clan Luo, la famiglia di Luo Fengling non poteva procurarle troppe risorse. Doveva comunque contare sulle sue forze. Perdere dieci Pietre del Mondo avrebbe ridotto di molto la sua velocità di coltivazione.


