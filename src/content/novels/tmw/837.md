---
title: Capitolo 837 - Crollo Mentale di Lie Ya
pubDate: 2025-03-31T07:24:21.269Z
tags:
    - tmw
---


Capitolo sponsorizzato, ringraziamo Angelo!
12 capitoli in coda totali (7 Angelo capitoli in coda + 5 Alessandro)
0/1 sponsorizzazioni 1 euro a capitolo,
-Schadenfreude


“Eheh, dato che hai accettato la scommessa, facciamo un giuramento.” Disse Lie Ya.


Mentre lo diceva, una goccia di sangue si levò dalle sue dita e la fece entrare in contatto con un sigillo che aveva creato con la mano e che poi fece volare verso Luo Fengling nel terzo piano della valle del Vento Nero. Luo Fengling prese il sigillo al volo e ci ripose una goccia di sangue a sua volta.


Questo era un giuramento delle ossessioni mentali. I discepoli del clan Luo tipicamente li avrebbero usati per le loro scommesse. Dopo averlo firmato, non c’era spazio per rimpianti, il gioco non sarebbe valso la candela. Una volta che il patto era stato concluso, la scommessa sarebbe iniziata.


Lie Ya ridacchiò mentre iniziava a meditare, preparandosi a dirigersi verso il quinto piano.


Non era facile meditare nel quarto piano. Doveva attivare costantemente il potere della sua stirpe elfica per divorare la foschia nera e, se avesse commesso un errore, il gas si sarebbe introdotto nel suo corpo, danneggiando il suo mare spirituale.


Lie Ya stava accumulando energie in modo da poter procedere verso il quinto piano.


Fino ad ora, era già certo di poter avanzare al livello successivo. Cang Mang precedentemente aveva richiesto che i discepoli raggiungessero il quinto piano, ma non aveva precisato per quanto tempo. Sarebbe stato molto semplice per Lie Ya. Il suo obiettivo era di trovare il suo equilibrio nel quinto piano e poi resistere per un breve periodo di tempo nel sesto!


Anche se non avrebbe fatto una grande impressione su Lord cang Mang, sarebbe stato un risultato notevole nel suo clan e questo gli avrebbe permesso di godere di più risorse nella sua famiglia.


Mentre Lie Ya era concentrato a coltivare, qualcuno disse all’improvviso: “Fratello maggiore Lie Ya, sono passate quasi due ore…”


“Oh?” LIe Ya aprì gli occhi e sondò il primo piano della valle del Vento Nero con la sua percezione per individuare Yi Yun. Il suo aspetto era uguale a prima, il suo corpo brillava di rosso e scie di energia scorrevano sotto la sua pelle. Visto che i suoi pori erano sigillati, l’energia non trovava sfogo e i vasi sanguigni scoppiavano con fare spettacolare.


Tuttavia Yi Yun ancora persisteva.

Lie Ya aggrottò lievemente le sopracciglia e disse: “Che fretta c’è. Sono passate solo due ore. Non mancano altre due ore?”

Lie Ya continuò la sua meditazione mentre divorava la foschia nera, rafforzando la sua stirpe.


La gente rimase piuttosto impressionata dalla sua noncuranza. Molti dei discepoli dello stato della Nuvola di Fuoco ogni tanto prestavano attenzione a Yi Yun mentre Lie Ya coltivava.


Anche Lie Ya però era attento.


Un guerriero possedeva grandi poteri mentali, così non avrebbero avuto bisogno di clessidre o bastoncini di incenso per tenere conto del passare del tempo. Poteva tenerne traccia silenziosamente.


Presto… trascorsero quattro ore.


Yi Yun era ancora seduto nel primo piano e sembrava in trance. Con il suo corpo bruciante, sembrava un monaco seduto tra le fiamme del nirvana, poteva meditare e cantilenare versi buddisti nonostante il fuoco lo stesse consumando.


“Fratello maggiore Lie Ya, sono passate quattro ore.”


Lie Ya stava già tenendo conto del passare del tempo, ma un discepolo ignorante e più giovane di lui glielo ricordò.


Lie Ya si incupì all’improvviso. Come stava persistendo questa canaglia?


Fissò il fratello minore che aveva appena parlato. Voleva rimproverarlo, ma in quel momento aggiunse: “Hai perso tre Pietre del Mondo contro Luo Fengling…”

La labbra di Lie Ya fremettero lievemente.


“Chiudi quella boccaccia!”


Lie Ya lo insultò. Tre Pietre del Mondo non erano niente di che per Lie Ya. Tuttavia non riusciva a capire cosa stesse succedendo. Nemmeno un membro di stirpe elfica celeste sarebbe stato in grado di resistere così a lungo…


Lie Ya disse freddamente: “Quattro ore sono il suo limite. Quella ragazza è proprio fortunata. Tuttavia, dato che ho perso, non mi rimangerò la parola.”


Dopo aver detto questo, Lie Ya si calmò e tornò a meditare.


Ma in seguito…


“Fratello maggiore Lie Ya, sono passate sei ore.” Quel loquace fratello minore aprì di nuovo la bocca.


Lie Ya spalancò gli occhi e mostrò un’espressione scontenta.

Si alzò e gettò un’occhiata perplessa verso Yi Yun. Che diavolo stava succedendo?


“Sono passate sei ore. Non credo che i tuoi meridiani possano tollerarlo. Voglio vedere per quanto tempo durerà.”


Lie Ya strinse i pugni mentre si ricomponeva per poi sedersi di nuovo.


Poteva ancora calmare il suo cuore per meditare, ma in seguito…

“Fratello maggiore Lie Ya, sono passate otto ore.”


Questo avvertimento sembrava una maledizione diabolica. Lie Ya sussultò. Temeva proprio di sentirlo, ma sapeva bene che erano davvero passate otto ore.


Si arrabbiò e fissò con odio il giovane che aveva aperto bocca. Ribatté con fare secco: “Non c’è bisogno che me lo ricordi!”


“Uh…” Il fratello minore rimase spiazzato e ritrasse il collo per poi zittirsi.


“Otto ore! Che diamine?”

In quel momento Lie Ya non poté più mantenere la compostezza e continuare a coltivare. Ogni due ore, avrebbe perso tre Pietre del Mondo.


Che quella canaglia sarebbe potuta persistere fino alla fine?

“Complienti ragazzino. Devo riconoscerlo. Voglio vedere per quanto tempo potrai resistere. Prova a farmi perdere tutto se ne sei capace!”


Lie Ya aveva una buona riserva di risorse. Dopotutto era più vecchio di Luo Fengling. Il salario della sala del Fuoco Celeste e il supporto del suo clan gli avrebbero permesso di accumulare trenta Pietre del Mondo.


‘Pietre del Mondo? Ne ho molte. Sarei disposto a pagarne venti per farti esplodere.’


Pensando a questo, Lie Ya si calmò.


Poi però alla decima, alla dodicesima ora…


Con il passare del tempo, Lie Ya non riuscì più a calmarsi.

“Sono passate sedici ore. Qualcosa non torna.” Disse un discepolo più giovane.


“Cazzo, dev’esserci un problema!” Disse qualcuno mentre sempre più persone prestavano attenzione a Yi Yun.


Non potevano credere che fosse resistito così a lungo.


E in quel momento, la faccia di Lie Ya era diventata verde. Non poteva sopportare una perdita così grande. Dato che aveva già firmato il giuramento dei demoni mentali, non poteva più rimangiarsi la parola data. Perfino Ran Yu si sarebbe sentito in crisi se avesse perso così tante Pietre del Mondo, figuriamoci lui.


Ma non finì lì. Il tempo passò finché non trascorse un’intera giornata.


Lie Ya stava diventando estremamente ansioso. Significava che avrebbe perso trentatré Pietre del Mondo. Non aveva così tante ricchezze con sé. Forse sarebbe stato perfino costretto a vendere alcuni dei suoi tesori per pagare il resto di quella cifra!


E in seguito, passarono trenta e poi trentadue ore. Presto arrivarono quasi a metà del secondo giorno.


Lie Ya era sull’orlo di un collasso mentale. Perché Yi Yun sembrava poter persistere ulteriormente?!


Presto il sole tramontò. La montagna della Nuvola Azzurra aveva una formazione che manteneva il ciclo giorno-notte. Vedendo che il sole era tramontato e Yi Yun era in condizioni perfette, Lie Ya sentì un attacco di stordimento. La sua vista si offuscò e quasi sputò una boccata di sangue.


Si sentiva completamente sconfitto. Non osava più sfidarlo dicendo “Prova a farmi perdere tutto se ne sei capace”, perché… aveva già perso tutta la sua fortuna.


Ora voleva inginocchiarsi di fronte a Yi Yun e implorarlo: per favore boss, smettila, sono io a non poter più resistere.


Sembrava però che Yi Yun non potesse sentire le sue preghiere. Quando il cielo si riaccese al terzo giorno, Yi Yun era rimasto impassibile, mentre Lie Ya aveva trascorso la notte teso. I suoi occhi erano già rossi.


Era una situazione troppo strana. Yi Yun sembrava un vulcano ribollente sul punto di eruttare da un momento all’altro. Ma per qualche motivo sconosciuto, rimaneva calmo come sempre.


Per giunta, nel mattino del terzo giorno, il corpo di Yi Yun all’improvviso fluttuò verso l’alto.


I suoi cinque sensi si erano isolati dal mondo esterno, ma galleggiò lentamente dal primo al secondo piano!


Non era rimasto nessuno nel secondo piano della valle del Vento Nero. Perfino Bai Chen era riuscito a stento a raggiungere il terzo livello.


Così Yi Yun era l’unico qui.


Nessuno lo derise per la sua lentezza perché Yi Yun era volato giù mentre assorbiva l’energia dell’osso dell’antico elfo.


Dietro Yi Yun, l’immagine illusoria della Nove Neonati apparì. Vagava attorno, divorando foschia nera per rafforzarsi, sembrava davvero spensierata mentre mangiava allegramente.


Non solo Yi Yun era insoddisfatto dell’intensità della foschia nera nel primo piano, poteva resistere a quella del secondo piano mentre assorbiva l’energia dell’osso dell’antico elfo!


Yi Yun stava assorbendo l’energia dell’osso dell’antico elfo, mentre il totem della Nove Neonati stava divorando gas nero!


Quando vide questa scena, Lie Ya sentì l’impulso di inginocchiarsi di fronte a Yi Yun. Si era illuso che il giovane fosse al suo limite. Ora che era sceso al secondo piano, significava che gli rimanevano ancora moltissime energie.


Mi stai prendendo in giro?!


Il volto di Lie Ya era fradicio di sudore e i suoi occhi si erano iniettati di sangue. Voleva solo svenire o saltare giù nella valle del Vento Nero.

Cosa stava succedendo? Avrebbe preferito essere picchiato a morte piuttosto che credere che un umano fosse in grado di assorbire così tanta energia!


“Non può essere! Non può essere! Ci dev’essere qualcosa di strano!”


Gridò Lie Ya. In quel momento numerosi discepoli dello stato della Nuvola di Fuoco lo guardarono con compassione.


Sapevano anche loro di come Lie Ya aveva tentato di imbrogliare Luo Fengling, ma ora aveva finito con il perdere 70-80 Pietre del Mondo.


E a giudicare dalla situazione di Yi Yun, sembrava che il debito avrebbe superato senza problemi il numero cento.


Forse Lie Ya avrebbe dovuto cedere ciò che aveva ottenuto nel palazzo degli antichi elfi una volta che avesse perso più di cento Pietre del Mondo in una sola volta.


In quel momento, perfino Cang Mang guardò Yi Yun sorpreso. Dall’essere impassibile, aveva iniziato a notarlo con interesse e poi a rimanere sbalordito.


Non c’erano molti membri della giovane generazione in grado di stupirlo.


