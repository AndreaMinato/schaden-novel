---
title: Capitolo 841 - La tempra del corpo non si può finire in un giorno
pubDate: 2025-03-31T09:56:59.255Z
tags:
    - tmw
---


Capitolo sponsorizzato, ringraziamo Angelo!
10 capitoli in coda totali (5 Angelo capitoli in coda + 5 Alessandro)
0/1 sponsorizzazioni 1 euro a capitolo,
-Schadenfreude


In quel momento, quasi ogni discepolo del clan Luo nella valle del Vento Nero era concentrato sulla battaglia al settimo piano. Ran Yu, Gu Luo e Luo Tian stavano accerchiando il serpente sanguigno dello spirito intermedio, cercando di sopraffarlo.
Era uno scontro intenso, così anche solo guardarlo era un’ottima esperienza. Alcuni smisero di coltivare apposta per assistervi, così perché qualcuno avrebbe prestato attenzione al solitario Yi Yun al secondo livello?


Così, quando lui si risvegliò, pochissimi lo notarono a parte Cang Mang che stava galleggiando a mezz’aria.


Yi Yun aprì lentamente gli occhi e, per un attimo di secondo, il suo sguardo sembrò brillare come una stella. Tuttavia lo scintillio si spense subito. Gli occhi di Yi Yun tornarono alla solita calma. Le sue pupille erano limpide e pure come quelle di un neonato. Erano color nero profondo.


Aveva già finito di assorbire l’energia dell’antico elfo. Ora che il suo corpo era stato temprato, era di gran lunga più robusto rispetto a prima!


Adesso, visto che il suo fisico era stato temprato diverse volte, era sicuro di poter affrontare direttamente il Demone Divino dall’Armatura Nera.


Phew!


Un respiro simile ad un raggio bianco fuoriuscì dalla bocca di Yi Yun. L’aria si scontrò con il soffitto della caverna e divenne un turbine che vorticò per la rupe della montagna, sembrava contenere un po’ di spiritualità. Si muoveva come un serpente bianco.


Aprì tutti i suoi punti di agopuntura e i suoi meridiani si rivelarono completamente liberi da ogni ostruzione!

All’improvviso Yi Yun si sentì più leggero. Allo stesso tempo… fu sopraffatto da una profonda sensazione di vuoto.


Gli mancava qi vitale!


Questo perché, visto che il suo fisico era migliorato, il suo organismo era stato temprato diventando estremamente fermo. Era come una cisterna aumentata di dimensioni, poteva contenere molta più acqua.


Non gli mancava davvero qi vitale, ma adesso quello che possedeva era insufficiente a soddisfarlo.


Un fisico più potente gli permetteva di immagazzinare più energia. I benefici erano evidenti.


“Questo osso ha avuto davvero degli ottimi effetti!” Yi Yun rivelò un’espressione davvero soddisfatta.


Guardò fuori dalla caverna e perfino nel terzo piano della valle del Vento Nero c’erano pochissime persone.

“Ho coltivato per così tanto tempo, è l’ora di tentare di la prova.” Si disse tra sé e sé Yi Yun.


Con un balzo, saltò giù dritto verso il terzo piano.


In quel momento al terzo piano c’erano un po’ di persone come Bai Chen. Non riuscivano a progredire ulteriormente.

Bai Chen rimase sbalordito quando vide Yi Yun scendere. “Hai appena finito?!”


Il tempo di coltivazione nella valle del Vento nero era estremamente prezioso. Stavano tutti facendo una lotta contro il tempo, ma Yi Yun aveva impiegato più di dieci giorni per consumare l’osso dell’antico elfo. Anche se prepararsi non faceva mai male, era un peccato sprecare il tempo di coltivazione nella valle del Vento Nero.


Ogni piano richiedeva un lento processo di ambientamento. Nemmeno Ran Yu, Gu Luo e Luo Tian si erano precipitati direttamente al sesto piano. Erano partiti dal quinto, mentre Gu Luo dal secondo, e si erano adattati alla foschia nera. L’avevano anche usata per nutrire la loro stirpe elfica prima di dirigersi verso il sesto piano.


Lì, i tre ci avevano messo molto tempo per consolidare i loro progressi prima di tentare di progredire. Tuttavia avevano comunque fallito all’inizio!


Ora a Yi Yun rimanevano poco più di dieci giorni, così era sicuramente in svantaggio.


Yi Yun annuì e disse lievemente: “Questa energia è un po’ più difficile da assorbire, così c’è stato qualche ritardo.”

“Mancano più di dieci giorni. Fratello minore Yi, di sicuro sei spensierato.” Bai Chen era impotente. Sapeva che Yi Yun era formidabile, così aveva il diritto di essere testardo. Indipendentemente da quanto tempo si fosse preso, era comunque più forte di lui.


“Naturalmente, l’energia degli antichi elfi è difficile da assorbire. Fratello minore Yi, sei riuscito a resistere per quattro giorni. È stato davvero impressionante. Sfortunatamente se avessi avuto tempo apposta per assimilare l’energia dell’osso dopo la prova del palazzo, avresti avuto trenta interi giorni a disposizione nella valle del Vento Nero. In tal caso, avresti potuto raggiungere anche il sesto piano!”


Negli ultimi giorni, mentre Bai Chen si era reso conto che Yi Yun stava diventando sempre più forte, non aveva più pensato a competere con lui. Tanto valeva farselo amico, visto che un genio del genere apparteneva ad un mondo completamente diverso dal suo.


Sentendo la loro conversazione, sempre più persone notarono che Yi Yun si era ridestato.


I discepoli dello stato del Firmiana della Fenice non ne furono troppo colpiti. La loro attenzione era ancora concentrata su Luo Tian.


“Un tipico elfo celeste ha bisogno di un anno solo per assorbire l’osso dell’antico elfo. Quell’umano ci ha messo solo dieci giorni. Anche se sembra piuttosto impressionante, mi rifiuto che il suo fisico da debole sia diventato temprato e potente nell’arco di poco più di una settimana. Figuriamoci la tempra del corpo, perfino la coltivazione del qi vitale necessita di tempo. Si è mai sentito di come qualcuno nelle fasi elementari delle fondamenta Yuan che raggiunge la perfezione dell’Ascensione Celeste con un solo tesoro?” Disse un discepolo dello stato del Firmiana della Fenice.


La tempra del corpo non poteva essere completata in un giorno. Quanti discepoli della razza elfica del clan Luo aveva trascorso una decade a migliorare il proprio fisico?


La razza elfica era più debole nello studio delle leggi, così naturalmente dedicava più tempo al perfezionamento della propria costituzione.


Se Yi Yun avesse potuto superarli in questo campo nell’arco di dieci giorni, che significato avrebbe avuto la loro vita? Tanto valeva che saltassero in gruppo nella valle del Vento Nero a suicidarsi.


Mentre i discepoli dello stato del Firmiana della Fenice discutevano, Yi Yun era saltato dal terzo al quarto piano.


Molti stavano guardando con grande anticipazione. Yi Yun aveva temprato il suo corpo per quindici giorni. Se li avesse superati, significava che un solo osso dell’antico elfo aveva permesso al clan Luo di produrre un genio della tempra del corpo in breve tempo! Come poteva essere così facile?!


In quel momento perfino Cang Mang stava osservando Yi Yun.


Così fecero Ran Yu, Luo Tian e perfino Gu Luo con la sua faccia da zombie. Anche loro volevano sapere cos’era successo a Yi Yun, che aveva causato un bel trambusto durante questi quattro giorni.


Yi Yun atterrò con stabilità nel quarto piano, dove c’era Luo Fengling.


In quel momento…


“Wu wu wu!”


Soffiò vento freddo! Strati di gas nero si trasformarono in bestie elfiche e spettri che si precipitarono su di lui!


Yi Yun non si mosse, ma l’immagine illusoria della Nove Neonati dietro di lui ruggì. Il suo corpo si espanse rapidamente mentre le nove teste ondeggiavano e iniziavano a liberare divoramente il gas nero dei mostri. Le creature furono divorate dalla Nove Neonati, trasformandosi in pura energia!


La costituzione di Yi Yun al momento era migliorata di netto. Aveva bisogno di energia e sangue. Il suo corpo era come una cisterna a secco, così ora che era stato circondato da grandi quantità di acqua di sorgente, ogni cellula del suo corpo iniziò ad assorbire automaticamente l’essenza lasciata dal drago del sangue e a crescere!


Yi Yun adesso possedeva una costituzione della continuità almeno ad un livello elementare.


Ogni parte minuta del suo corpo era stata temprata. Così non sprecava nemmeno un briciolo di risorsa, che fosse energia del sangue o qi vitale del mondo. Anche se non fosse stato nella foschia nera, il suo organismo sarebbe cresciuto lentamente anche quando dormiva!

