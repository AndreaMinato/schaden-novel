---
title: Capitolo 842 - Vigoroso e Inarrestabile
pubDate: 2025-04-01T13:31:09.126Z
tags:
    - tmw
---


Capitolo sponsorizzato, ringraziamo Angelo!
9 capitoli in coda totali (4 Angelo capitoli in coda + 5 Alessandro)
0/1 sponsorizzazioni 1 euro a capitolo,
-Schadenfreude


Dopo che Yi Yun aveva assorbito l’osso dell’antico elfo, il totem della Nove Neonati dietro di lui divenne ancora più feroce. Stava serpeggiando liberamente per il quarto livello e presto le bestie della foschia nera e gli spettri non osarono più avvicinarsi a Yi Yun. Avvicinarsi a lui era praticamente un suicidio per loro!


“Wu wu wu!”


Dopo che il totem della Nove Neonati divorò grandi quantità di essenza, provò una lieve sensazione di soddisfazione. Per quanto riguardava Yi Yun, ebbe anche lui l’impressione di stare recuperare lentamente il sangue e l’energia che gli mancava.


Yi Yun strinse i pugni mentre si sentiva pieno d’energia. Era estremamente appagato.

“Come previsto, il quarto piano non rappresenta un problema per Yi Yun.”


Yi Yun sembrava affrontare con tranquillità il quarto piano, così significava che avrebbe raggiunto sicuramente il quinto. Dopotutto, secondo i requisiti di Cang Mang, un partecipante avrebbe superato la prova finché avesse raggiunto il quinto piano, anche solo per un secondo.


In realtà, la maggior parte dei presenti non credeva più che Yi Yun sarebbe stato eliminato durante la prova della valle del Vento Nero dopo la sua enorme dimostrazione di resistenza all’energia dell’osso dell’antico elfo per quattro giorni. Avevano solo dei dubbi riguardo alla tecnica di tempra del corpo di Yi Yun.


“È proprio un furbacchione. Il totem della Nove Neonati dopotutto è un metodo d’energia umano. Ha raggiunto il quarto piano senza nemmeno usare la forza del suo fisico.” Disse contrariato un discepolo dello stato del Firmiana della Fenice.


La valle del Vento Nero metteva alla prova la stirpe e la forza fisica degli elfi.


Yi Yun aveva usato i metodi degli esseri umani che si basavano sull’energia, così naturalmente si era guadagnato il disprezzo dei discepoli dello stato del Firmiana della Fenice.


Sfortunatamente per loro, Cang Mang non aveva mai proibito a Yi Yun di usare il suo totem. Questo aveva permesso di trovare una scappatoia nelle sue regole.


Un altro discepolo dello stato del Firmiana della Fenice rise e disse: “Ti aspetti che usi il suo corpo? Indipendentemente dal sistema di tempra del corpo che ha usato, è impossibile raggiungere qualche risultato nell’arco di circa dieci giorni. Io ci ho messo circa vent’anni per arrivare fino a questo punto.”


Quel discepolo dello stato del Firmiana della Fenice aveva coltivato per 60-70 anni. Aveva passato circa un terzo del suo tempo a temprare il suo fisico, così era evidente quanto si fosse impegnato.


Notando come Yi Yun stava per discendere al quinto livello e il totem della Nove Neonati dietro di lui stava ancora ringhiando e snudando zanne e artigli, come se fosse ancora inferocita, la gente capì perché Yi Yun si era fermato per assorbire l’osso dell’antico elfo.


Luo Tian, che era al sesto livello, scosse la testa e disse: “Così sembra che abbia assorbito l’osso dell’antico elfo per nutrire il suo totem della Nove Neonati. Dopo che il totem ha assorbito la stirpe dell’antico elfo, naturalmente è diventata molto più potente. Per questo può assorbire l’energia del drago del sangue degenerato così vigorosamente. La sua strategia è ingegnosa. Sfortunatamente è un tale spreco usare un osso dell’antico elfo per nutrire un totem.”


“Posso percepire la forza della costituzione di Yi Yun usando la mia stirpe della Scimmia Demoniaca Gigante. Non è così forte, ma non è niente di impressionante fare un sacrificio del genere per le prove della sala divina Luo.”


Luo Tian scosse la testa. In realtà, grazie alla sua coltivazione e alla sua stirpe, aveva intuito che Yi Yun aveva raggiunto un discreto livello nella tempra del corpo. In effetti c’era un limite ai progressi che poteva aver fatto in meno di quindici giorni. Usare il suo totem per raggiungere il quinto piano molto probabilmente era una scorciatoia.


Tuttavia Luo Tian disprezzava scorciatoie simili. Aveva prestato attenzione a Yi Yun per via della sua prova sbalorditiva nel palazzo degli antichi elfi. Però adesso stava provando sdegno nei suoi confronti perché stava impiegando così tanto tempo e sforzi per superare a stento questo test.


Molti la pensavano allo stesso modo. Mentre Yi Yun era stato sbalorditivo nel palazzo degli antichi elfi, si aspettavano di meglio nonostante la valle del Vento Nero lo mettesse alla prova proprio nel suo punto debole.


Nel frattempo Yi Yun era già atterrato nel quinto piano. Luo Fengling, che era al quarto livello, abbassò gli occhi. Era preoccupata per lui.


Nel momento in cui atterrò nel quinto livello, la foschia nera formò bestie elfiche e spettri molto più potenti rispetto a prima. Le ombre cupe si precipitarono forsennatamente contro di lui e si scontrarono con il totem della Nove Neonati!


Il totem ruggì mentre le sue nove teste danzavano liberamente nella foschia nera. Ogni testa avrebbe morso uno spettro o una bestia elfica. L’energia contenuta nei fantasmi neri fu divorata, rafforzandolo.


Vedendo Yi Yun stabilirsi nel quinto piano, Lie Ya rivelò un’espressione piena di emozioni contrastanti.


Anche lui aveva trovato un equilibrio nel quinto piano. Per quanto riguardava quello successivo, sarebbe potuto scendere, ma per poco tempo.


Che importava se il totem di Yi Yun non era ortodosso? Come poteva sentirsi contento ora che Yi Yun era al suo stesso livello?


Fortunatamente, in quel momento, una bestia elfica colse l’opportunità per caricare contro la Nove Neonati e la azzannò ad uno dei suoi colli. All’istante l’immagine illusoria cominciò a tremolare violentemente. In quanto padrone della Nove Neonati, Yi Yun sentì un brivido nei suoi vasi sanguigni.


Il totem era fuso con lui. Così il gas nero che stava erodendo il totem iniziò ad invadere il suo corpo.


“È stato morso!”


Lie Ya ne fu contento e alla fine tirò un sospiro di sollievo. Fortunatamente Yi Yun non era un mostro. Stava incontrando delle difficoltà nel quinto piano ed era ancora lievemente inferiore a lui.


Era positivo.

Lie Ya aveva abbassato le sue aspettative. Desiderava solo non essere da meno rispetto a Yi Yun nonostante fosse in un ambiente più vantaggioso per lui. Sarebbe stato sollevato finché ci fosse stata anche la minima differenza.


“Il grado della mia tempra del corpo è ancora lievemente più debole. Anche se è migliorato di cento volte, se non mille nell’arco di soli quindici giorni, è comunque inferiore ai membri di razza elfica che hanno temprato il proprio fisico per più di una decade.”


La valutazione di Luo Tian non era sbagliata. Anche se aveva usato l’osso dell’antico elfo e il Cristallo Viola, Yi Yun non poteva comunque compensare l’enorme divario che c’era tra di loro.


Tuttavia non gli importava. Non rimase al quinto piano e invece balzò giù direttamente al sesto livello!

“Cosa?!”


I discepoli sia dello stato della Nuvola di Fuoco che del Firmiana della Fenice rimasero sbalorditi. Non eri stabile nel quinto piano, perché ti stai dirigendo verso il sesto?


“Fratello minore YI!” Gridò Luo Fengling. La valle del Vento Nero non era da sottovalutare. Se fosse stato troppo imprudente, la sua mente e il suo sangue sarebbero stati divorati dalla foschia nera. Era anche possibile che venisse ridotto ad un ritardato mentale.


I discepoli del clan Luo, che fossero elfi celesti o no, dovevano attendere di ritrovare una certa stabilità prima di tentare di passare al prossimo piano. E anche così, era facile ricevere ferite. Ora però Yi Yun stava discendendo forzatamente e sembrava che stesse correndo un rischio fatale.


“Quel ritardato si sta suicidando?” Lie Ya sogghignò.


Non vedeva l’ora che Yi Yun venisse fatto a pezzi dalle ombre nere e rimanesse gravemente ferito.


Il sesto piano era il luogo dov’erano Ran Yu, Gu Luo e Luo Tian. I tre guardarono Yi Yun atterrare tra di loro.


Che audacia!


Ran Yu si allontanò subito da Yi Yun. Le sue intenzioni erano chiare. Non voleva aiutarlo condividendo la pressione. Persone come Ran Yu, che si erano ambientate, sarebbero state deliberatamente evitate dalle figure nere, per non essere divorate.


Tuttavia un nuovo arrivato come Yi Yun era diverso. Sarebbe stato sicuramente ben “accolto”!


Wu!!!


Nel momento in cui Yi Yun atterrò nel sesto piano, una figura umanoide con un’armatura nera caricò subito contro di lui!


Quella figura umanoide formata da foschia nera si era formata consumando i ricordi di un guerriero. Era molto più forte delle ombre ordinarie!


Vedendolo, Yi Yun divenne serio e dal suo petto risuonò un grido acuto.


Questo urlo stava ancora riverberando quando un gigantesco Corvo Dorato a tre zampe si lanciò verso il cielo partendo da dietro Yi Yun!

L’immagine illusoria del Corvo Dorato gridò mentre si avventava contro l’ombra umanoide!


Hu! Hu! Hu!


Prima che gli artigli del Corvo Dorato raggiungessero il loro obiettivo, fiamme di puro Yang cominciarono a bruciare e a consumare l’ambiente attorno!

Nel momento in cui l’energia malvagia toccò le fiamme di puro Yang, si sciolse come ghiaccio. L’ombra umanoide si fermò per un momento e perse subito molto del suo slancio. E in quel momento, anche la Nove Neonati ruggì e attaccò il nemico in una formazione a pinza insieme al Corvo Dorato!


Vedendo questa scena, tutti i discepoli del clan Luo presenti rimasero sbalorditi. Si aspettavano che Yi Yun avesse la peggio, ma ora aveva prodotto un’altra immagine illusoria. Era un altro totem?


L’umano aveva due totem?


Inoltre erano la Nove Neonati e il Corvo Dorato a tre zampe, due dei migliori grandi elfi antichi. La forma di questi totem era ancora superiore a quella delle loro stirpi da elfi celesti. Era esasperante!

