---
title: Capitolo 845 - Chi ti credi di essere
pubDate: 2025-04-08T09:01:15.740Z
tags:
    - tmw
---


Capitolo sponsorizzato, ringraziamo Angelo!
6 capitoli in coda totali (1 Angelo capitoli in coda + 5 Alessandro)
0/1 sponsorizzazioni 1 euro a capitolo,
-Schadenfreude


Oh? Cooperare?


Yi Yun ne fu un po’ sbalordito. Guardò Ran Yu come se l’avesse incontrato per la prima volta.


“Come mi hai appena chiamato?”


Yi Yun lo trovò divertente. Questa era la prima volta che Ran Yu lo aveva chiamato in modo così formale.


Notando che Yi Yun aveva risposto con un po’ di sarcasmo, Ran Yu si accigliò. Era un genio del clan Xushui Ran. Si era abbassato a chiedere la cooperazione di Yi Yun e aveva intenzione di fargli qualche concessione in cambio, ma dalla sua risposta sembrava davvero ignorante.


Tuttavia, con una nemesi come Luo Tian, Ran Yu continuò a dire con pazienza: “Fratello minore Yi, so che sei arrabbiato con me, ma non è il momento di farsi distrarre da questioni del genere. Coopera con me. Tu affronterai il drago nero, mentre io catturerò il serpente sanguigno dello spirito intermedio. Finché potrai resistere per trenta secondi, potrò catturarlo sicuramente. Quando arriverà il momento, ti ricompenserò ampiamente!”


Ran Yu lo disse apertamente e così molti discepoli nella valle del Vento Nero lo sentirono.


Lasciare che Yi Yun si occupasse del drago nero, mentre lui catturava il serpente sanguigno dello spirito intermedio?


Ran Yu era proprio malevolo! Anche se Yi Yun si era stabilizzato nel sesto piano, il suo totem era lievemente ferito. Avrebbe rischiato la vita contro il drago nero!


E leggendo tra le righe, Ran Yu non aveva intenzione di condividere il serpente sanguigno dello spirito intermedio con lui. Era ragionevole. Era impossibile dividere un tesoro di quel livello. Era praticamente qualcosa che poteva essere guadagnato da una sola persona.


“Ricompensare ampiamente?” Yi Yun rise. “Fratello maggiore Ran, ti stai sbagliando. Non sono arrabbiato con te, sei tu ad avermi preso di mira per tutto questo tempo.”


“Non posso preoccuparmi di tutte queste questioni inutili, ma ora… Bel piano proprio. Io dovrei bloccare il drago nero mentre tu catturi il serpente sanguigno dello spirito intermedio. Presumo che il serpente sarà tuo, mentre con cosa potresti compensarmi? Fammi indovinare… Pietre del Mondo?”


Le parole di Yi Yun erano piene di sarcasmo, rendendo un po’ scontento Ran Yu. “Di sicuro sarà un compenso soddisfacente per te. Il mio clan Xushui Ran è molto vasto e non puoi nemmeno immaginare la grandezza della sua eredità. Credi che non ti darà una remunerazione sufficiente? Le opportunità che potranno darti ti permetterà di fare enormi progressi!”


“Inoltre, se mi aiutassi stavolta, sarebbe come aiutare il clan Xushui Ran. Sarò anche in debito con te. In futuro, se incontrerai qualche problema nel clan Luo, ti potremo aiutare. Non c’è bisogno di specificare quanto è utile il supporto di una grande fazione, vero?”


Ran Yu usò le sue origini come esca. Il clan Xushui Ran era una delle rare grandi famiglie nel clan Luo!


Molti guardarono Yi Yun.


Nel mondo della coltivazione, i guerrieri dovevano fare attenzione alla rete di contatti. Rimanere indipendenti significava ricevere pochissime risorse. Era molto facile avere la peggio quando ci si allenava fuori e rischiare la vita. Una persona intelligente avrebbe colto l’opportunità di legarsi ad un grande clan!


Lie Ya ad esempio agognava l’occasione di ancorarsi al clan Xushui Ran, ma Ran Yu non gli aveva mai dato una possibilità simile!


Lie Ya era un ibrido di stirpe celeste e terrestre. Anche se il potere della sua famiglia era notevole, era di gran lunga inferiore al clan Xushui Ran. Sennò Lie Ya non sarebbe stato con l’acqua alla gola con un debito di oltre cento Pietre del Mondo.


Yi Yun quasi scoppiò a ridere. Il clan Xushui Ran era vasto, ma non lo aveva impressionato molto. Era molto ambizioso, una famiglia del genere non era degna della sua attenzione.


Yi Yun non lo disse ad alta voce. Sapeva molto bene di essere una formica insignificante in confronto al clan Xushui Ran adesso. Sarebbe stato solo deriso se avesse espresso quello che pensava.


Ran Yu però poté comunque intuire parte dei suoi pensieri dalla sua espressione.


“Yi Yun, credi di poter spiccare alle prove della sala divina Luo? Sei troppo ingenuo. Le tue leggi nel palazzo degli antichi elfi sono solo soddisfacenti agli occhi dei membri di stirpe reale del clan Luo. Ma questo a patto che tu abbia una stirpe potente. Sei appena riuscito a stabilizzarti nel sesto piano della valle del Vento Nero, i membri di stirpe reale che apprezzano le stirpi degli antichi elfi non ti darebbero nemmeno una seconda occhiata. Credi di poter ottenere il riconoscimento della famiglia reale? Sei ben lontano dal poterlo fare!”

“E ora che ti sto facendo questa offerta, sottovaluti perfino il mio clan Xushui Ran?! Non sei troppo arrogante?!”


Ran Yu era infuriato. Tuttavia alla maggior parte delle persone le sue parole sembrarono ragionevoli. Il clan Xushui Ran era piuttosto vasto. Poche famiglie potevano competere con loro. Tuttavia un giovane genio come Yi Yun era insignificante. Il clan Luo aveva 196 stati. Aveva molti geni e ogni secolo produceva un gruppo dopo l’altro di talenti. Questi geni forse non avrebbero avuto nemmeno il tempo di maturare prima di morire!


Yi Yun rise: “Il clan Xushui Ran è vasto, ma credi di essere nel clan Xushui Ran? Sei al massimo uno dei loro rampolli. Non puoi nemmeno arrivare al settimo piano della valle del Vento Nero, così immagino che tu non ricopra una posizione molto importante nel tuo clan. Sennò saresti già nella capitale reale.”


Le parole di Yi Yun avevano toccato un nervo scoperto di Ran Yu!


Ran Yu si infuriò immediatamente. Trasparì freddezza dal suo sguardo mentre parlava: “anaglia umana, mi sono abbassato a parlarti e trattarti bene, ma mi hai disprezzato più volte. Sei solo riuscito ad usare dei trucchetti per coltivare e dei totem per arrivare fin qui. Senza il tuo totem avresti difficoltà perfino a rimanere nel secondo piano! Non sei degno di deridermi!”

“Te lo chiederò un’ultima volta. Scegli di cooperare con me?!”


Ran Yu fissò Yi Yun mentre parlava a denti stretti. Chiunque avrebbe capito che ora lo stava minacciando.

Dopotutto proveniva dal clan Xushui Ran. Se avesse voluto, avrebbe potuto metterlo in difficoltà visto che il basso livello di coltivazione di Yi Yun!


Se fossero stati al posto di Yi Yun, i discepoli del clan Luo presenti avrebbero già accettato.


Volevano vedere come Yi Yun avrebbe risposto, tuttavia quasi si orsero la lingua sentendo le sue parole dopo.


Yi Yun gettò un’occhiata verso Ran Yu e disse con un sogghigno: “Anche se dovessi cooperare con altri in futuro, non collaborerò con un perdente. Saresti solo un peso aggiuntivo che non potrebbe essere molto utile.”


Cosa?!


Tutti i discepoli del clan Luo presenti rimasero sbigottiti.

Era impazzito? Lo aveva davvero definito un perdente? Non stava offendendo completamente Ran Yu rimproverandolo in pubblico in quel modo?


Inoltre Yi Yun non aveva i requisiti per fare un commento del genere! Non era appena sceso nel sesto piano?


Prima che potessero reagire, strabuzzarono gli occhi. Guardarono esterrefatti come Yi yun scese dal sesto al settimo livello!


Questo…


Erano tutti sbalorditi. Yi Yun poteva davvero balzare giù di nuovo?


HOMEPAGE





