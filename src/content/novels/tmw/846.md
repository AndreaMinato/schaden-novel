---
title: Capitolo 846 - Il Ringhio Primordiale
pubDate: 2025-04-08T09:01:15.671Z
tags:
    - tmw
---


Capitolo regolare,
6 capitoli in coda totali (1 Angelo capitoli in coda + 5 Alessandro)
0/1 sponsorizzazioni 1 euro a capitolo,
-Schadenfreude


Nel sesto piano, Yi Yun doveva ancora riastabilizzarsi e i suoi totem erano rimasti lievemente feriti!


La gente pensava che ci avrebbe messo almeno una settimana circa per familiarizzare con la foschia nera del sesto piano, anche nel caso avesse deciso di cooperare con Ran Yu. Dopotutto si osava procedere al livello successivo solo dopo aver rafforzato la propria stirpe. Adesso però sembrava impazzito!


Ran Yu aveva quasi perso il controllo a causa delle provocazioni di Yi Yun, ma perfino lui rimase sbalordito vedendolo balzare già immediatamente.


Fece istintivamente un po’ di passi avanti per inseguirlo, ma lo vide immergersi tra la foschia nera e atterrare nel sostrato roccioso del settimo piano.


In quel momento, anche Luo Tian era al settimo piano. Guardò incredulo Yi Yun.


Perché questa canaglia era scesa giù?


Il drago nero di fronte a Luo Tian si era ripreso rapidamente. Aveva recuperato più o meno le forze e aveva intenzione di caricare contro Luo Tian per divorare la sua stirpe della Scimmia Demoniaca Gigante. Tuttavia non si sarebbe mai aspettato che sarebbe sceso all’improvviso un essere umano.


A quanto pareva, questo umano era molto più debole dell’elfo con la stirpe della Scimmia Demoniaca gigante.


Gli spettri neri nella valle del Vento Nero avrebbero sempre attaccato i più deboli per primi. Così il drago nero ruggì e caricò verso Yi Yun!


Sembrava deciso ad inghiottire prima lui per ritornare al picco delle forze per poi sconfiggere lentamente Luo Tian.


Questa scena attirò l’attenzione di tutti i coltivatori nella valle del Vento Nero. Il drago dei fiumi spettrali alla fine aveva raggiunto Yi Yun e gli spettatori volevano vedere come Yi Yun l’avrebbe bloccato!


Ogni discepolo del clan Luo li fissò ad occhi spalancati, temendo di perdersi la scena dopo. Sapevano che la forza fisica di Yi Yun era carente, ma non credevano nemmeno che Yi Yun volesse suicidarsi.


Mentre il drago nero si precipitava verso di lui, gas demoniaci vorticarono ed emanarono una pressione soverchiante!


“Xiao!”


“Roar!!!”


Da dietro Yi Yun, il Corvo Dorato a tre zampe e la Nove Neonati caricarono insieme!


Il Corvo Dorato a tre zampe spalancò le ali, la sua apertura era ampia decine di metri e avvolse Yi Yun come un muro di fuoco dorato! Il suo corpo sembrava un inferno mentre emanava onde fiammeggianti color sangue!


Lo spettro del drago dei fiumi fu ancora più feroce. Si levò in aria e frustò con la coda il Corvo Dorato a tre zampe!


“Boom!”


Risuonò un’esplosione fragorosa quanto una valanga. Il Corvo Dorato a tre zampe gridò mentre veniva scaraventato via dalla coda del drago nero!


Lo spettro del drago dei fiumi era davvero terrificante. Il Corvo Dorato non poteva competere con lui!


Tuttavia, mentre veniva colpito, gli aveva dato un’artigliata. Ora la coda del drago, una manifestazione di gas nero, era stata solcata da tre graffiate che iniziarono a sanguignare.


Il drago dei fiumi fatto da gas nero poteva sanguinare?


In quel momento nessuno si disturbò a pensarci. Dopo aver respinto il Corvo Dorato, caricò verso la Nove Neonati.


La Nove Neonati ululò mentre iniziava un’intensa battaglia a mezz’aria contro il drago dei fiumi!


All’istante venti neri ulularono, irradiandosi in ogni direzione!


Le nove teste da serpente stavano affrontando un solo drago dei fiumi. Tuttavia erano in difficoltà contro il mostro nero!

Le squame del drago dei fiumi erano terrificanti. La Nove Neonati lo mordevano, ma non riuscivano a trapassare le sue difese.


Ka ka Ka!


Il drago dei fiumi attorcigliò il corpo attorno alla Nove Neonati. Si contorse per stringere le sue nove teste. Stava cercando di strangolarla a morte!

Nessuno dubitava più del potere del drago dei fiumi, era terrificante!


“Pa! Pa! Pa!”




Risuonò una serie di esplosioni. La proiezione della Nove Neonati stava iniziando ad offuscarsi, come se il drago nero la stesse davvero strangolando a morte.


Una volta che la Nove Neonati fosse stata sconfitta, anche il suo padrone, Yi Yun, sarebbe rimasto ferito gravemente. Ci sarebbe voluto molto tempo per ricostruire il suo totem. E questo a patto che potesse scappare sano e salvo dalle grinfie del drago dei fiumi nero. Tuttavia come poteva il nemico lasciargli un’occasione del genere?


Ran Yu scoppiò a ridere.


Precedentemente, Ran Yu era stato deriso da Yi Yun, che non aveva mostrato la minima riconoscenza per il favore che gli aveva mostrato. Quasi gli erano fumate le orecchie di rabbia come un vulcano.
Ora, vedendo che Yi Yun stava per essere divorato dal drago nero, non poté più mantenere la compostezza e gongolò: “Che ritardato. Mi stavo chiedendo quanto fossi potente. E osi chiamarmi spudorataente un perdente. Ora ti stai solo suicidando saltando nel settimo piano! La Nove Neonati è distrutta e il Corvo Dorato a tre zampe è gravemente ferito. Sei come una tigre che ha perso le zanne adesso. Come può quel tuo debole fisico resistere al drago dei fiumi nero? Se morissi nella valle del Vento Nero, il tuo cadavere verrebbe divorato e verresti annientato completamente. Ahah!”


In effetti, dal punto di vista dei discepoli del clan Luo, Yi Yun aveva contato sul suo totem per arrivare fino al settimo piano. Una volta che li avesse persi, la sua forza fisica sarebbe stata completamente irrilevante!


Perfino i corpi di Luo Tian e di Gu Luo sarebbero stati divorati dai mostri al settimo livello, figuriamoci Yi Yun.

“Roar! Roar!”


La Nove Neonati emise un ruggito arrabbiato. Il drago dei fiumi nero spalancò le fauci e fu sul punto di morderla al collo. Aveva deciso di divorarla prima di uccidere Yi Yun. Sarebbe accaduto tutto in un istante.


In quel momento però risuonò un profondo ringhio indescrivibile dall’interno del corpo di Yi Yun.

Da molto debole, diventò sempre più forte.


Era vigoroso e potente, come se provenisse da un’epoca antica dopo aver attraversato i lunghi fiumi del tempo.


Il ringhio era misterioso e profondo. Trapassò facilmente le barriere nella valle del Vento Profondo e riecheggiò ovunque.


Questo suono sembrò avere un effetto magico. Non era assordante come il ruggito della Scimmia Demoniaca Gigante di Luo Tian, ma pareva tuonare nei cuori di tutti. Entrava in risonanza con le loro stirpi, una sensazione allarmante!


Un gran numero di discepoli del clan Luo ne fu perplesso, ma qualcuno cambiò drasticamente espressione all’improvviso!


Una piuma di fuoco nero emerse da dietro Yi Yun. Il fumo nero era lieve e sparso, ma sorprendentemente riuscì a distorcere lievemente lo spazio!

Questa era una dimensione dei dodici Cieli Empirei, come poteva essere distorta da una piuma di fumo nero?


Inoltre questo fumo nero stava generando una strana risonanza con il sangue dei discepoli del lan Luo! Alcuni di loro avevano perfino difficoltà a respirare. E più debole era la loro stirpe, più la risonanza e il disagio sarebbero stati intensi. Alcuni dei più flebili dovettero perfino inginocchiarsi e prostrarsi verso Yi Yun, o ad essere più precisi, verso il fumo nero.


Perfino Cang Mang, seduto a mezz’aria, si alzò in quel momento. Il suo sguardo sembrava una profonda pozza d’acqua tremolante. Osservò silenziosamente la piuma di fumo nero dietro a Yi Yun, incapace di comprendere come fosse accaduto un fenomeno così inconcepibile.


Aveva determinato che quella piuma di fumo nero, nonostante sembrasse molto sottile, in realtà era molto pesante. Era sufficiente a schiacciare le montagne!


“È proprio quella sensazione!” Gridò all’improvviso qualcuno tra la folla.


“Un antico elfo, è la manifestazione di un antico potente elfo! Non è come quella degli elfi celesti dalla concentrazione di sangue lieve che evocano false immagini illusorie usando la loro stirpe. È la vera manifestazione dei potenti elfi dei tempi antichi. Anche se è l’1% del potere degli antichi elfi, è comunque un vero antico elfo!”


Questa dichiarazione improvvisa scioccò molte persone.


Cosa? Antico elfo?!


Era uno scherzo?!


Tutti si girarono a guardare il discepolo del clan Luo che aveva appena parlato.


Era stato un membro dello stato del Firmiana della Fenice a parlare. Proveniva da un clan di antichi elfi. Durante le cerimonie di famiglia dove porgevano i loro rispetti agli antenati del clan, in rare occasioni i loro antenati si sarebbero manifestati durante la cerimonia. E durante quei momenti, avrebbe provato una sensazione identica a quella che stava emanando il fumo nero dietro a Yi Yun!


Non c’era più bisogno di dire altro, visto che stavano assistendo con i loro occhi a questo fenomeno.


Tutti i discepoli del clan Luo rimasero a bocca aperta dallo shock, erano senza parole.


Il fumo nero emerso dietro Yi Yun prese lentamente la forma di una testa di drago dei fiumi dai contorni confusi!


I suoi lineamenti erano troppo vaghi in confronto alle immagini della Scimmia Demoniaca Gigante di Luo Tian, al pesce Ranyi evocato da Ran Yu o anche ai due totem di Yi Yun.


Tutte le immagini illusorie di prima erano estremamente realistiche, mentre i contorni di questa creatura erano così confusi che era difficile da percepire.


Ma riuscirono comunque a vederla.


Aveva preso la forma di un antico Drago dei Fiumi Divoratore dei Cieli!


Un antico elfo? Un vero antico elfo?


Nessuno meglio della razza degli elfi capiva il significato di queste parole.


Anche se i discepoli del clan Luo presenti avrebbero sempre parlato della stirpe degli antichi elfi e l’avrebbero evocata di frequente per offrirle sacrifici durante rituali, nessuno di loro aveva mai visto un antico elfo!


I clan degli elfi celesti esistevano da eoni. Ormai l’antica stirpe si era diluita ed era anche per questo che era difficile per loro risvegliare il sangue primordiale che scorreva nelle loro vene.


Gli antichi elfi erano creature nate insieme all’universo miliardi di anni fa. I loro corpi erano stati condensati naturalmente dalle leggi del Dao Celeste.


Anche se esisteva una miriade di antichi elfi, ogni razza aveva pochissimi esemplari! Alcune specie estremamente speciali di antichi elfi potevano avere un solo rappresentante nell’intero universo. Altre specie erano un po’ più fertili, ma i loro numeri si sarebbero limitati a gruppi. Di solito, solo la morte di un loro membro avrebbe generato un nuovo esemplare!


Fino ad oggi, a causa di vari motivi, il numero degli antichi elfi scarseggiava. Questo accentuava la rarità degli antichi elfi!


In questa situazione, l’immagine di un vero antico elfo era emersa dietro Yi Yun. Anche se era estremamente confusa e lieve, tutti rimasero mille volte più scioccati rispetto a quando avevano visto la Scimmia Demoniaca Antica di Luo Tian!


“Un antico elfo… un vero antico elfo? Ha solo assorbito l’osso di un antico elfo per quattro giorni, come può evocare l’immagine illusoria di un antico elfo?”

Ran Yu, nel sesto piano della valle del Vento Nero, era estremamente agitato.

Sapeva molto bene che l’osso che aveva consumato Yi Yun prima apparteneva ad un Drago dei Fiumi Divoratore dei Cieli.


Ma solo assorbire l’osso di un antico elfo gli aveva permesso di evocare questa immagine illusoria?

Anche se le ossa degli antichi elfi erano estremamente preziose, alcuni geni del clan li avrebbero ricevuti come ricompensa. Dopotutto un antico elfo era molto grosso. Non era raro che fossero lunghi centinaia di chilometri! Anche se erano rari, un antico elfo avrebbe lasciato una grande quantità di ossa dopo la morte!

Tuttavia nessuno di quei geni era riuscito ad evocare l’immagine di un antico elfo dopo averne assorbito solo un pezzo!

Ran Yu lo trovò incredibile. Nemmeno Luo Tian riusciva ad accettarlo. In quel momento stava ancora mantenendo la sua forma da Scimmia Demoniaca Gigante, ma sentiva che la sua stirpe stava entrando in risonanza con l’immagine illusoria dell’antico elfo di Yi Yun. Chiaramente la stirpe di cui andava orgoglioso era di gran lunga inferiore al lieve fumo nero dietro il giovane!


Era un duro colpo per lui. Tra i discepoli del clan Luo presenti, molti erano orgogliosi della storia del loro clan e si vantavano della stirpe dei loro antenati. Avevano disprezzato Yi Yun per via della sua identità come umano, ma alla fine era stato proprio lui ad aver evocato un antico elfo, ciò che veneravano durante le cerimonie dei rituali. Loro, la cosiddetta progenie degli antichi elfi, erano stati abbandonati! Come potevano accettarlo?!


In quel momento, nel settimo piano della valle del Vento Nero, tutti i discepoli del clan Luo fecero una smorfia vedendo la reazione dello spettro nebbioso.


Il drago dei fiumi nero sembrava spaventato!


Si era già allontanato dalla Nove Neonati e stava fronteggiando l’antico Drago dei Fiumi Divoratore dei Cieli come se stesse affrontando il suo nemico mortale.


Lo spettro nero si era condensato spontaneamente dopo eoni. La sua percezione dell’antico elfo era un istinto naturale, così poteva percepirla più accuratamente dei discepoli del clan Luo presenti.


Provava un profondo senso di apprensione di fronte all’immagine del Drago dei Fiumi Divoratore dei Cieli!

Anche se era anche lui un drago dei fiumi, erano due forme di vita di livello completamente diverso.


Lo spettro nero poteva solo assumere la forma di un drago dei fiumi. Avrebbe potuto anche trasformarsi nell’Illuminazione dell’Estremo Yang, ma sarebbe stato comunque inutile!


Questo era il divario tra un vero drago dei fiumi e uno falso.


L’antica creatura elfica che riposava da migliardi di anni si era ridestata, sembrava una tempesta impetuosa!


Hu! Hu! Hu!


Soffiò un forte vento da ogni direzione mentre il cielo cambiava colore!


Apparì un enorme vortice nella bocca del Drago dei Fiumi Divoratore dei Cieli. Tutto il gas nero e la foschia furono risucchiati dal mulinello!


Perfino i discepoli del clan Luo che erano nel quarto e nel quinto piano sentirono la potenza distruttiva di questo vortice.


Le loro espressioni cambiarono mentre attivavano il potere delle loro stirpi per resistere.


Questo era…


Divoratore dei Cieli?!


La seconda parte del nome dell’antico elfo si riferiva alle leggi che aveva sublimato. Era una terrificante legge del divoramento!


La forza risucchiante spazzò via ogni cosa, sembrava che fosse apparso un buco nero nel settimo piano della valle del Vento Nero. Grandi quantità di gas nero furono inghiottite dal Drago dei Fiumi, ma l’immagine illusoria cambiò aspetto. Non sembrò nemmeno condensarsi.


Tuttavia, Yi Yun, che aveva evocato il Drago dei Fiumi Divoratore dei Cieli, aveva ottenuto un enorme beneficio!


A Yi Yun era rimasta poca energia nel suo corpo. Solo evocare l’immagine illusoria dell’antico elfo aveva consumato tutto il potere che aveva immagazzinato prima!


Aveva radunato questo potere vitale usando la Nove Neonati e il Corvo a tre zampe prima. Sennò sarebbe stato impossibile per lui evocare l’immagine illusoria del Drago dei Fiumi Divoratore dei Cieli!


Ma ora, la sua stirpe antica stava divorando all’impazzata foschia nera, nutrendolo!


Le riserve d’energia tornarono a rimpinguarsi e presto si riempirono fino all’orlo. La sua forza vitale poi si fuse con la sua carne e il suo sangue, riforgiando il suo fisico!


La sua forza in effetti era carente.

Anche se aveva usato il Cristallo Viola per assorbire l’osso dell’antico elfo, iniettando la stirpe del Drago dei Fiumi Divoratore dei Cieli nel suo corpo, il suo fisico era ancora troppo debole.

Se si fosse rafforzato, ne avrebbe ottenuto innumerevoli benefici!


In quel momento, l’antico Drago dei Fiumi Divoratore dei Cieli ruggì e iniziò a volare verso l’ombra!


Anche se lo spettro nero lo temeva, non sarebbe rimasto impalato a guardare durante un momento critico. Ruggì e caricò contro il Drago dei Fiumi Divoratore dei Cieli!


Voleva iniziare una lotta disperata!

Tuttavia il divario tra loro era troppo vasto. Era una differenza che derivava dall’ordine naturale e così lo spettro nero non poteva usare più del 20% del suo potere!

“Chi La!”


Il Drago dei Fiumi Divoratore dei Cieli strappò a morsi un grosso pezzo di carne dallo spettro nero, facendo schizzare sangue ovunque. Immediatamente dopo, la sua coda frustò l’ombra, sollevando un forte vento e facendo tremare violentemente il mostro nero.


Il Drago dei Fiumi Divoratore dei Cieli inghiottì direttamente il pezzo di carne e lo digerì, facendolo diventare parte del potere della sua stirpe.


Vedendo questa scena, i discepoli del clan Luo sentirono un brivido percorrerli dalla testa ai piedi. Il Drago dei Fiumi Divoratore dei Cieli era riuscito ad inghiottire una porzione dello spettro nero!

“Yi Yun… Yi Yun è sceso nella valle del Vento Nero, ma non ha usato il suo potere se non alla fine. Ha usato i suoi totem e adesso sta utilizzando… il potere della stirpe dell’antico elfo…” Disse un membro dello stato del Firmiana della Fenice. Mentre parlava, il suo pomo d’Adamo stava fremendo.


Visto che erano sicuri che il fisico di Yi Yun fosse troppo debole, molti di loro avevano aspettato con impazienza che i totem cedessero di fronte alla raffica di attacchi. Dopotutto il qi vitale del mondo era praticamente inutile nella valle del Vento Nero.


Ora però, non aveva ancora usato la forza del suo corpo. Aveva evocato il terrificante potere della stirpe dell’antico elfo per rimpiazzare i suoi totem!


La valle del Vento Nero metteva alla prova la stirpe della razza elfica. Gli elfi erano sempre stati orgogliosi delle loro linee di sangue. Ma quali altre stirpi erano più nobili e preziose di quelle di un vero antico elfo?


Erano ridicoli al confronto.


