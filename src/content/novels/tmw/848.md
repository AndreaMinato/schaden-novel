---
title: Capitolo 848 - Catturare il Serpente Sanguigno dello Spirito Intermedio
pubDate: 2025-04-08T09:01:15.668Z
tags:
    - tmw
---


Capitolo regolare,
5 capitoli in coda totali (5 Alessandro)
0/1 sponsorizzazioni 1 euro a capitolo,
-Schadenfreude


“È il Serpente Sanguigno dello Spirito Intermedio. È apparso di nuovo!”


Ora che Yi Yun stava facendo una dimostrazione di forza impressionante, i discepoli del clan Luo presenti stavano prestando molta attenzione a cosa stava succedendo nel settimo piano. Alcuni smisero perfino di coltivare.


Il Serpente Sanguigno dello Spirito Intermedio apparso all’improvviso non era sfuggito alla loro attenzione. Inoltre aveva un’aura speciale, così era difficile non notarlo.


Il Serpente Sanguigno dello Spirito Intermedio era l’opportunità più importante della prova della valle del Vento Nero. Chi non lo avrebbe desiderato? E ora, videro Yi Yun alzarsi. Stava per fare la sua mossa!

“YI Yun sta cercando di catturare il Serpente Sanguigno dello Spirito Intermedio. Lord Cang Mang aveva intenzione di porre un problema difficile per Luo Tian, Gu Luo e Ran Yu, ma ora potrebbe essere lui a catturarlo.”

“Credo sia quasi certo. L’ostacolo più difficile era il drago dei fiumi nero ed è stato fatto a pezzi e consumato da Yi Yun e dall’antico Drago dei Fiumi Divoratore dei Cieli. Non dovrebbe essere difficile mangiare un piccolo serpente, vero?! Mi chiedo cosa stiano pensando Ran Yu e gli altri. Sembra che non abbia più nulla a che fare con loro…”


I discepoli del clan Luo presenti discutevano e alcuni di loro non poterono trattenersi dal guardare Ran Yu.


Naturalmente anche Ran Yu sentì le loro conversazioni. Il suo viso divenne blu. Nello stato della Nuvola di Fuoco era come un principe ereditario e gli altri si limitavano ad accompagnarlo e a rimanere nell’ombra. Da quando era diventato il suo turno di essere un personaggio secondario senza alcuna speranza di vincere?


L’allenamento nella montagna Nuvola Azzurra era un tormento per Ran Yu.


In quel momento, Yi Yun si mosse. Un potente ruggito di drago risuonò dal petto di Yi Yun.


“Grr!”


Un drago dei fiumi con un solo corno si precipitò fuori da lui e si lanciò dritto verso il Serpente Sanguigno dello Spirito Intermedio. Yi Yun lo aveva evocato di nuovo.


Il Drago dei Fiumi Divoratore dei Cieli era un antico potente elfo. Il Serpente Sanguigno dello Spirito Intermedio aveva individuato subito la sua aura.


Era uno spirito del settimo piano della valle del Vento Nero. Percepì una minaccia e, con un sibilo, si trasformò in una scia di luce che scavò nelle profondità della foschia nera!


Il Serpente Sanguigno dello Spirito Intermedio era estremamente veloce. Anche se la stirpe del Drago dei Fiumi Divoratore dei Cieli era formidabile, era inferiore al serpente in termini di velocità. Questo era principalmente il motivo per cui il Serpente Sanguigno dello Spirito Intermedio era così difficile da gestire. Era localizzato nel settimo piano della valle, dove c’erano pericoli ovunque. Era molto, molto difficile cercare di catturarlo vista la sua rapidità sbalorditiva!


Notando che il Serpente Sanguigno dello Spirito Intermedio stava per scomparire nel profondo della foschia nera, il Drago dei Fiumi aprì le fauci…


Divoramento dei Cieli!


“Wu wu wu…”


Un grosso vortice nero apparì nella sua bocca e risucchiò la nebbia nera attorno!


Il 90% delle sue leggi del divoramento influenzarono il Serpente Sanguigno dello Spirito Intermedio, che rallentò di netto.


“Hiss!”


Il Serpente Sanguigno dello Spirito Intermedio emise un grido acuto. Era così tagliente che sembrava trapanare i timpani. Perfino i coltivatori al quarto e al quinto piano non poterono trattenersi dal tapparsi le orecchie quando lo sentirono.


Tuttavia, indipendentemente da quanto sibilasse, non riuscì a liberarsi dal risucchio del Drago dei Fiumi Divoratore dei Cieli!


L’antico Drago dei Fiumi Divoratore dei Cieli era famoso per la sua capacità di inghiottire interi mondi. Il divoramento era una delle leggi di più alto livello tra gli antichi elfi. Inoltre, data la differenza nell’ordine naturale vitale, il Serpente Sanguigno dello Spirito Intermedio non poteva resistere ulteriormente!


Non solo il Serpente Sanguigno dello Spirito Intermedio non riuscì a volare nella foschia, era stato legato dai poteri risucchianti del Drago dei Fiumi. Fu trascinato poco a poco nelle sue fauci.


La gente rabbrividì vedendolo. Sapevano che il Serpente Sanguigno dello Spirito Intermedio non era facile da gestire. Precedentemente aveva trapassato il palmo di Gu Luo e, anche senza l’interferenza del drago nero al settimo piano, non era comunque facile catturarlo.

Il Drago dei Fiumi Divoratore dei Cieli era all’altezza della sua fama. Era un vero antico elfo formidabile. Solo la sua immagine illusoria era già terrificante!

“Hiss!”


Il Serpente Sanguigno dello Spirito Intermedio sibilò come un pazzo mentre il suo corpo diventava sempre più rosso, come se vasi sanguigni si stessero disseminando per il suo corpo.


Oh?


La mente di Yi Yun era connessa al Drago dei Fiumi Divoratore dei Cieli. Percepì all’improvviso che il piccolo Serpente Sanguigno dello Spirito Intermedio stava cambiando in qualche modo. Il suo corpo stava accumulando lentamente energia e sembrava stesse emanando un odore speciale.


E in quel momento un po’ di spettri neri sembrarono attratti da questo odore e iniziarono a passare dall’ottavo al settimo piano della valle del Vento Nero.


Yi Yun aggrottò le sopracciglia. Gli spettri neri appena saliti molto probabilmente erano i più deboli dell’ottavo livello. Probabilmente non potevano competere con il drago dei fiumi nero che dominava da solo il settimo piano. In ogni altro momento, sarebbero stati carne da cannone per il Drago dei Fiumi Divoratore dei Cieli.


Tuttavia, a quel punto, Yi Yun ebbe un tuffo al cuore vista la situazione.

Doveva finirla il più presto possibile!

“Coda di drago!” Gridò Yi Yun.

Il Drago dei Fiumi Divoratore dei Cieli emise un ringhio profondo e caricò all’improvviso, diede una frustata verso il basso con la sua enorme coda!

“Boom!”


La coda pesantissima sbatté contro il Serpente Sanguigno dello Spirito Intermedio. Ovviamente lo spirito non poteva sopportare un colpo del genere. Il suo corpo tremò e alcune delle sue scaglie si ruppero, schizzando sangue.


Gli spettri neri appena saliti rimasero sbalorditi dall’attacco e momentaneamente non osarono attaccare.


L'antico Drago dei Fiumi Divoratore dei Cieli era troppo potente. Era un vero Antico Elfo dopotutto. La sua aura metteva sotto pressione gli spettri neri condensati dall’essenza vitale della valle.


A quanto pareva, l’ultima lotta disperata del Serpente Sanguigno dello Spirito Intermedio era stata stroncata sul nascere dal Drago dei Fiumi Divoratore dei Cieli. Di questo passo sarebbe finito sicuramente nelle mani di Yi Yun!


I discepoli del clan Luo nel quarto e nel quinto piano si ingelosirono. Per quanto riguardava Ran Yu, che era al sesto livello, si illividì e un bagliore brillò nei suoi occhi.

Sapeva molto bene che, di questo passo, ogni beneficio sarebbe andato a Yi Yun.


Solo correndo rischi si potevano ottenere ricchezze. Nel settimo piano della valle del Vento Nero, sembrava che il Drago dei Fiumi Divoratore dei Cieli avesse sotto controllo la situazione, ma in effetti ilSerpente Sanguigno dello Spirito Intermedio stava lottando incessantemente. Diversi spettri neri stavano guardando la scena con desiderio dall’ottavo piano. Un solo imprevisto avrebbe potuto decidere il vero vincitore!


Pensando a questo, lo sguardo di Ran Yu brillò con luce malvagia. Balzò dal sesto al settimo piano.


“Oh? Ran Yu?”


La gente ne fu sorpresa. La battaglia nella valle del Vento Nero era una competizione di stirpi. Il sangue del pesce Ranyi di Ran Yu era molto più debole di quella dell’antico Drago dei Fiumi Divoratore dei Cieli. Era impossibile per lui intervenire nella battaglia al settimo piano. Ran Yu non poteva competere nemmeno con gli spettri neri più deboli dell’ottavo piano.

“Perché sta scendendo? Non può battere quei mostri neri e non può attaccare Yi Yun, altrimenti violerebbe le regole della prova.”


Tutti lo fissarono ad occhi spalancati, temendo di perdersi anche solo un secondo. L’improvvisa comparsa di Ran Yu aveva portato una nuova variabile in una battaglia all’apparenza decisa.


