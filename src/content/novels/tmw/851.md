---
title: Capitolo 851 - Occhio per Occhio
pubDate: 2025-04-08T09:01:15.667Z
tags:
    - tmw
---


Capitolo sponsorizzato, ringraziamo Alessandro!
3 capitoli in coda totali (3 Alessandro)
0/1 sponsorizzazioni 1 euro a capitolo,
-Schadenfreude


Dicendo questo, Yi Yun aveva confutato ogni retorica di Ran Yu.


Quando i discepoli dello stato del Firmiana sentirono queste parole, scoppiarono a ridere. Era Ran Yu, che aveva secondi fini e aveva fatto apparire la stirpe del pesce Ranyi nel raggio d'attacco di Yi Yun. Sennò come sarebbe accaduto?


Tuttavia, date le regole del clan Luo, sarebbe stato molto difficile per lui vendicarsi.


Ran Yu strinse i denti con odio sentendo le dichiarazioni pretenziose di Yi Yun: “Basta con le tue stupidaggini. Non mi importa se stai catturando il serpente sanguigno dello spirito intermedio. Libera subito la mia stirpe del Pesce Ranyi! Sono un discendente diretto del clan Xushui Ran. Se la mia stirpe subìra dei danni, sarai spacciato!”


Yi Yun rise con sdegno: “Tratti come un tesoro una stirpe così scarsa?! Pensi che prenderei l’iniziativa per rescindere il mio dominio e liberare il tuo pesce di merda? Nel momento in cui lo facessi, il serpente sanguigno dello spirito intermedio scapperebbe! Dopo che l’ho spaventato una volta, potrebbe scappare nelle profondità della valle del Vento Nero. Puoi permetterti di risarcirmi?”


Non solo Yi Yun non ritirò il suo dominio, aveva perfino rafforzato il potere della sua stirpe. Il Pesce Ranyi venne trascinato dal vortice che diventava sempre più grande. Iniziò ad ululare perché non poteva liberarsi.


In quel momento Ran Yu divenne ansioso.


Tuttavia era inutile. A quanto pareva, Cang Mang non avrebbe interferito. Li avrebbe ignorati finché Yi Yun non avesse attaccato direttamente Ran Yu.


Inoltre Yi Yun aveva ragione. Ora che il serpente sanguigno dello spirito intermedio era stato spaventato, forse sarebbe fuggito nel profondo della valle del Vento Nero. Sarebbe stata un’enorme perdita! Lasciare andare la stirpe del pesce Ranyi era semplice, ma come avrebbe potuto Ran Yu compensarlo per questa perdita?


Nessuno avrebbe fermato il vortice di forza vitale, indipendentemente da chi fosse. Le azioni di Yi Yun erano davvero ragionevoli!


Anche Ran Yu lo comprendeva. Poteva solo stringere i denti e tollerarlo. Sapeva anche che, nonostante Yi Yun stesse cercando di metterlo in difficoltà, sicuramente non avrebbe divorato la sua stirpe. Intrappolare la sua immagine illusoria in effetti non era una violazione delle regole del clan Luo. Se Yi Yun l’avesse divorata direttamente però Cang Yang non sarebbe rimasto fermo a guardare, altrimenti non avrebbe adempiuto ai suoi doveri.


Anche se aveva compreso la situazione, questo non significava che Ran Yu potesse tollerarlo. Disse con odio: “Yi Yun, so che stai cercando di vendicarti. È solo giusto che i tesori vengano ottenuti da chi è più capace. La valle del Vento Nero è stata progettata per essere una competizione giusta. Così perché mi sarei sbagliato a cercare di prendere il tuo serpente sanguigno dello spirito intermedio? Inoltre non ho violato nessuna regola e non posso essere biasimato!”


“Ora che hai un’occasione per vendicarti, cos’altro puoi fare a parte fermare la mia stirpe? Oseresti divorarla?! Non credi che se divorassi un po’ della mia stirpe del Pesce Ranyi il mio clan Xushui Ran non ti catturerebbe e non distruggerebbe la tua coltivazione, per poi usare la tua stirpe degli antichi elfi per compensarmi?!”


Più parlava e più Ran Yu era soddisfatto, come se stesse sfogando tutta la sua rabbia. Esatto, anche se era stato superato da Yi Yun sotto ogni aspetto, aveva ancora il supporto del suo clan!


Stava usando il clan Xushui Ran per minacciare Yi Yun, questo era il vantaggio dell’avere una potente fazione a sostenerlo! I grandi clan seguivano certi princìpi razionali. Se Yi Yun non avesse violato le regole, naturalmente la famiglia Xushui Ran non avrebbe avuto un motivo legittimo per attaccarlo. Tuttavia, una volta che Yi Yun avesse infranto le regole, non gliel’avrebbero fatta passare liscia. Altrimenti, come avrebbe potuto il clan Xushui Ran salvare la faccia?


Yi Yun rise sarcasticamente delle minacce di Ran Yu. Si limitò a far circolare il potere del suo sangue vitale e la forza risucchiante che bloccava il serpente sanguigno dello spirito intermedio aumentò.


Il serpente sanguigno dello spirito intermedio emise sibili assordanti. Sapeva che se fosse stato risucchiato nel vortice, sarebbe morto. Perciò iniziò a dibattersi, mentre il rosso del suo corpo sembrava sul punto di sgocciolare, come se fosse già in preda alla frenesia!


Ma per quanto frenetico fosse, non poteva sfuggire al vortice divorante. Al contrario, il suo sangue vitale veniva costantemente estratto.


Oltre al serpente sanguigno dello spirito intermedio, c'erano otto ombre spettrali nere bloccate dal mulinello del sangue vitale. Anche la loro essenza veniva estratta, e gradualmente si indebolivano.


Ruggivano furiosamente, ma visto quanto erano indebolite, come potevano sfuggire al risucchio del vortice di sangue vitale?


Yi Yun osservò solennemente il serpente sanguigno dello spirito intermedio e le ombre spettrali nere.


Lanciò un'occhiata a Ran Yu, che si trovava già al sesto livello, e nei suoi occhi brillò un bagliore freddo.


Avvertendo l'intento omicida nello sguardo di Yi Yun, Ran Yu sorrise con disprezzo e un'espressione provocatoria.


"È ora di smetterla. Che senso ha ostacolare la mia stirpe? Questo tipo di vendetta che non mi fa nulla non farà che rivelare la tua incompetenza. Puoi solo provare frustrazione e venire deriso dagli altri!”


Ran Yu si beffò di lui, ma all'improvviso, Yi Yun inviò una trasmissione di qi vitale che riecheggiò nelle sue orecchie. "Il serpente sanguigno dello spirito intermedio sembra piuttosto esausto. Immagino che sia affamato. Che ne pensi?"


Oh!?


Ran Yu si allarmò quando si rese conto che Yi Yun stava manipolando le sue forze divoranti per radunare il serpente sanguigno dello spirito intermedio e le ombre spettrali nere. E la sua stirpe del Pesce Ranyi si stava avvicinando lentamente al serpente sanguigno dello spirito intermedio e alle ombre spettrali nere vicino al vortice!


Vedendo questa scena, Ran Yu iniziò a sudare freddo! Finalmente capì qual era il suo obiettivo. Yi Yun stava per avvicinare la sua stirpe del Pesce Ranyi al serpente sanguigno dello spirito intermedio e alle ombre spettrali nere. Se la stirpe del Pesce Ranyi fosse stata fatta a pezzi, non sarebbe stata colpa di Yi Yun. Perché non era stato lui a farlo, quindi non avrebbe violato le regole del clan Luo!


Vedendo che stava per accadere una catastrofe irreversibile in un istante, Ran Yu non fece in tempo a dire nulla. Inviò immediatamente una trasmissione della voce a Yi Yun…


"Aspetta!"


Ma non appena lo fece, la sua stirpe del Pesce Ranyi fu gettata in mezzo al serpente sanguigno dello spirito intermedio e alle otto ombre spettrali nere!


Sia il serpente sanguigno dello spirito intermedio che le otto ombre spettrali nere furono subito colte dalla frenesia!


Le bestie in gabbia erano le più violente. Lottavano senza alcun riguardo per la loro vita. Inoltre, Yi Yun aveva deliberatamente prosciugato il loro sangue vitale, quindi non avevano più la forza di sfuggire al vortice.


In quel momento, con l'immagine illusoria del Pesce Ranyi che appariva davanti a loro, come avrebbero potuto lasciarsi scappare del cibo fresco che avrebbe ripristinato la loro forza?


La reazione del serpente sanguigno dello spirito intermedio fu la più veloce. Fu il primo a precipitarsi in avanti e, con il suo potere penetrante, trapassò direttamente la bocca del Pesce Ranyi!


"Ah!!!"


Il Pesce Ranyi emise un urlo mentre si dibatteva violentemente, ma come avrebbe potuto sfuggire al legame delle forze divoranti?


Dopo la prima mossa del serpente sanguigno dello spirito intermedio, anche le ombre spettrali nere dell'ottavo livello si precipitarono in avanti e lo morsicarono!


Un'ombra spettrale nera si aggrappò a ciascuna delle sei zampe del Pesce Ranyi, mentre la sua testa e la coda venivano azzannate freneticamente dalle altre ombre spettrali nere!


"No!!!" Urlò Ran Yu, con gli occhi iniettati di sangue!


La stirpe del Pesce Ranyi era connesso al suo sangue vitale, quindi un dolore intenso lo travolse, quasi facendolo svenire.


Doloroso! È troppo doloroso!


Aveva la sensazione che stessero lacerando la sua anima e stessero estraendo il suo  midollo osseo!


"Yi Yun! Come osi!?"


Il corpo di Ran Yu tremava mentre il sangue trasudava dai suoi pori. Si dibatteva freneticamente, come se volesse precipitarsi al settimo livello e combattere Yi Yun!


Ma in quel momento, come avrebbe potuto raggiungere il settimo livello colto da un dolore così straziante e con la stirpe del Pesce Ranyi da cui dipendeva così tanto bloccata dalla forza risucchiante e morsa dalle ombre spettrali nere e dal serpente sanguigno dello spirito intermedio? Sarebbe stato un suicidio!


Poteva solo guardare impotente mentre la sua stirpe del Pesce Ranyi veniva consumata!


Vedendo questa scena, i discepoli del clan Luo al quarto e quinto livello rimasero sbalorditi!


Crudele, davvero troppo crudeli!


Yi Yun lo stava facendo apposta!


Usare il serpente sanguigno dello spirito intermedio e le ombre spettrali nere per divorare il Pesce Ranyi era simile a come Ran Yu aveva attirato le ombre spettrali per spingerli a consumare Yi Yun. Era un modo per sfruttare una minaccia per uccidere un nemico!


Una vendetta nei limiti delle regole, ripagandolo con la stessa moneta!


Crack! Craaack!


In quel momento, risuonò un crepitio di ossa che si spezzavano. Le sei zampe del pesce Ranyi erano state strappate via dalle ombre spettrali nere!


Ran Yu crollò a terra, il volto contratto dalla disperazione. Il suo sguardo era pieno di follia!


Il suo sangue vitale, il segno della stirpe degli elfi celesti di cui era sempre stato orgoglioso, era ora sull'orlo della distruzione totale. Anche con i migliori tesori a sua disposizione e anni di recupero, avrebbe potuto ripristinare solo una minima parte del sangue vitale perduto!


E anche se il clan Xushui Ran possedeva tali tesori, non li avrebbero usati per lui. Nonostante si vantasse di avere il sostegno della sua famiglia, non apparteneva solo a lui. Era solo uno dei tanti giovani del clan Xushui Ran, e per di più non era nemmeno il migliore.


Secondo le regole non scritte delle grandi famiglie, come potevano sprecare tali tesori su un giovane che, già prima di essere mutilato, non era nemmeno il più eccellente?


"Lord Cang Mang! Mi salvi!"


Ran Yu era riverso a terra, la mano tesa inutilmente verso Cang Mang, che fluttuava nell'aria. Il sangue gli sgorgava da ogni poro, peggio di un cane moribondo avvelenato!


Cang Mang rifletté un attimo. Le prove del clan Luo erano concepite come una competizione spietata. Nella Valle del Vento Nero non era raro che dei giovani morissero durante le prove, figuriamoci che uno di loro perdesse la propria stirpe.


Anche se il clan Luo aveva stabilito delle regole, c'erano sempre discepoli che ingaggiavano battaglie all'ultimo sangue rispettandole. Prima era stato Ran Yu a farlo con Yi Yun, e ora Yi Yun restituiva il favore!


Quando Ran Yu aveva danneggiato Yi Yun, Cang Mang non era intervenuto.


Se ora fosse intervenuto mentre Yi Yun colpiva Ran Yu, sarebbe stato ingiusto. Inoltre, secondo le regole della prova, non avrebbe dovuto farlo. Era solo un osservatore.


Vedendo Ran Yu ridotto a un sacco di sangue rotto, il corpo tremante e il volto pallido, Cang Mang aggrottò leggermente le sopracciglia. Quel metodo brutale di estrarre il sangue vitale equivaleva a prosciugare il midollo di un mortale. Se fosse andato oltre, sarebbe stato letale.


"Dovrebbe bastare. Ran Yu ha provato a farti del male, ma tu sei rimasto illeso. Ora che hai colpito lui, ha perso quasi metà della sua vitalità, e anche se ti fermassi ora, Ran Yu sarebbe quasi completamente rovinato. La tua vendetta è compiuta. Anche se rientra nelle regole, evita di ucciderlo. Altrimenti, il clan Xushui Ran non potrà chiudere un occhio e finirà per perseguitarti."


La trasmissione di qi vitale di Cang Mang risuonò improvvisamente nelle orecchie di Yi Yun.  


Anche se sembrava che stesse salvando Ran Yu, in realtà Cang Mang stava pensando al bene di Yi Yun. Dopotutto, il clan Xushui Ran era una fazione potente. Come poteva Yi Yun, con la sua esigua forza, sfidarli?


In realtà, Cang Mang apprezzava in parte il metodo spietato di Yi Yun, occhio per occhio. Un guerriero doveva agire così.


"Grazie per il consiglio, Lord Cang Mang. Capisco.”


Yi Yun rispose lentamente a Cang Mang prima di assumere un’espressione impassibile. Senza fretta, usò la sua legge divorante per separare le ombre spettrali nere.  


Tuttavia, le ombre spettrali stavano ancora mordendo la carne del Pesce Ranyi, e con quel movimento...


“Chi! Chi! Chi!”


Il Pesce Ranyi emise un urlo mentre ampi brandelli di carne venivano strappati via dalle ombre!


Ran Yu stava per svenire dal dolore!


Guardò Yi Yun con rabbia, ma non osò dire una parola. Temeva che, se Yi Yun si fosse irritato, avrebbe potuto lasciare che le ombre continuassero a banchettare con la carne del Pesce Ranyi.


Yi Yun osservò il Pesce Ranyi, ormai irriconoscibile, si strofinò il mento e disse con calma:


"Uhm… scusa, fratello maggiore Ran Yu. Ho usato un po’ troppa forza prima, ma non avevo scelta. Sopporta ancora un po’. C’è ancora un serpentello nella pancia del Pesce Ranyi. Non preoccuparti, lo tiro fuori subito."


