---
title: Capitolo 854 - Entrare nell’Ascensione Celeste
pubDate: 2025-04-11T17:46:24.435Z
tags:
    - tmw
---
Avviso: dal 12 al 15 non avrò accesso ad internet, per cui pubblicherò in anticipo i capitoli di sabato e domenica (i 3 regolari di true martial world), e recupererò quelli di lunedì e martedì (i 2 di against the gods) verso mercoledì/giovedì.


Capitolo sponsorizzato, ringraziamo Alessandro!
0 capitoli in coda totali,
0/1 sponsorizzazioni 1 euro a capitolo,
-Schadenfreude


Nella valle del Vento Nero, mancava meno di un giorno alla fine dell’allenamento.


La maggior parte dei discepoli era riuscita a stabilizzarsi nel quinto piano, mentre una minoranza aveva a stento messo piede nel quinto per poi tornare subito nel quarto livello. Tuttavia avrebbero comunque superato la prova. Anche se non sembrava un’ammissione fatta in buona fede e fosse piuttosto deplorevole, rientrava comunque nelle regole.


Cang Mang gettò un’occhiata stanca verso queste persone e provò disapprovazione. Riuscendo a stento a superare l’esame e senza aver mostrato capacità impressionanti nel Palazzo degli Antichi Elfi, molto probabilmente questi discepoli sarebbero stati eliminati subito dopo essere entrati nelle prove della sala divina Luo.


Erano i migliori tra i discepoli ordinari, ma quando tutti i geni del clan Luo si riunivano nelle prove della sala divina Luo, non sarebbero resistiti nemmeno un minuto.


Tra i discepoli presenti che Cang Mang osservava, Yi Yun era l'unico che poteva competere alla pari con quei geni. Persino Luo Tian era leggermente inferiore.


‘Tuttavia, il clan Xushui Ran non dimenticherà questa faccenda. Vedremo come intende gestirla.’ Cang Mang pensò tra sé.


E in quel momento, un forte boato risuonò improvvisamente dal corpo di Yi Yun!


Sembrava un tuono fragoroso e tutti gli sguardi si concentrarono istantaneamente su Yi Yun.


Un vortice apparì dal nulla davanti a Yi Yun. Tutta l'essenza del drago di sangue al settimo piano venne risucchiata nel vortice.


Con un grido acuto, i totem della Nove Neonati e del Corvo Dorato comparirono simultaneamente dietro Yi Yun.


I totem, alti più di trenta metri, discesero come antichi elfi. Le nove teste di serpente sembravano estremamente feroci, mentre le fiamme del Corvo Dorato bruciavano intensamente.


E subito dopo, un ruggito risuonò mentre si manifestava anche l'immagine illusoria del Drago dei Fiumi Divoratore dei Cieli.


L'essenza del drago di sangue venne divorata così incessantemente che le ombre nere all'ottavo livello si allontanarono.


Nel corpo di Yi Yun, il qi vitale sembrava scorrere come onde infinite, circolando vigorosamente.


Boom!


In un istante, sembrò che il cielo e la terra si fossero aperti. Un Albero del Dao apparve davanti a Yi Yun.


Le foglie dell'albero ondeggiarono come se stessero producendo cantilene del Dao. L'Albero del Dao era già alto decine di piedi.


"Yi Yun sta per raggiungere lo stadio dell'Ascensione Celeste." Disse Lie Ya.


"Era alla perfezione dell’Apertura Yuan, quindi è normale che faccia un balzo in avanti." Aggiunse un altro discepolo.


Yi Yun aveva prima assorbito l'osso dell’antico elfo e poi il serpente sanguigno dello spirito intermedio. Non c'era da stupirsi che potesse avanzare di stadio dopo aver consumato tali tesori.


In quel momento, Luo Tian provava già scontentezza ogni volta che guardava Yi Yun. Il giovane aveva rubato tutta l’attenzione alle prove della valle del Vento Nero. Aveva anche ottenuto i tesori migliori, così come poteva lui sentirsi a suo agio?


Inizialmente, Luo Tian era riuscito a consolarsi pensando che il livello di coltivazione di Yi Yun fosse inferiore al suo. Era solo all’Apertura Yuan.


Ma ora, una volta che Yi Yun avesse raggiunto lo stadio successivo, sarebbero stati alla pari. Anche se Luo Tian era in vantaggio di una fase, non era così significativo.


Allora i decenni in più che aveva coltivato rispetto a Yi Yun erano stati sprecati?


"Quanti anni ha Yi Yun?" Chiese improvvisamente Luo Tian.


"La sua età ossea dovrebbe essere sui trent'anni, sicuramente non ancora quaranta." Disse un discepolo dello stato della Nuvola di Fuoco.


Questo fece aggrottare ancora di più le sopracciglia a Luo Tian. Lui stesso aveva raggiunto l'Ascensione Celeste all'età di quarantadue anni!


Ora, Yi Yun aveva solo trent'anni.


"Troppo giovane!" Luo Tian scosse la testa. "Anche un genio del clan Luo aspetterebbe quasi i quaranta anni prima di scegliere di avanzare all’Ascensione Celeste. Yi Yun è cresciuto in un regno inferiore, quindi sia per risorse che per eredità, è impossibile che un regno inferiore possa competere con i dodici Cieli Empirei.”


"Yi Yun è appena arrivato qui, quindi dovrebbe approfittare delle ricche risorse qui e coltivare per qualche altro anno per assicurarsi di avere delle fondamenta solide. Le sue intuizioni nomologiche sono impressionanti e ha assorbito l'osso dell’antico elfo. Quindi potrebbe essere definito unico e incomparabile."


"Ma la coltivazione dev’essere accumulata con il passare del tempo. Anche quei geni del clan Luo potrebbero raggiungere lo stadio dell'Ascensione Celeste prima dei trent’anni se volessero, ma rimandano di una decade per assicurarsi di avere fondamenta perfette. Una volta raggiunto lo stadio dell’Ascensione Celeste, i loro Alberi del Dao raggiungerebbero più di novanta zhang, alcuni anche novantanove!”


Nota traduzione: Zhang (丈) sarebbe dieci piedi cinesi (3,3 metri).


Coltivando, un guerriero piantava un Seme del Dao durante le fondamenta Yuan, avrebbe fatto crescere un albero divino e questo avrebbe creato le basi per l’Ascensione Celeste. Più alto era l'Albero del Dao, più agevole sarebbe stato il percorso futuro del guerriero.


In quel momento, qualcuno dello stato del Firmiana della Fenice intervenne: "Ha ragione il fratello maggiore Luo. Tuttavia, Yi Yun sta scegliendo di avanzare di stadio adesso a causa della pressione che il clan Xushui Ran gli porterà. Anche se non lo attaccheranno apertamente, è inevitabile che si vendicheranno entro i confini delle regole. Chissà, Yi Yun potrebbe anche finire nello stesso stato di Ran Yu. Deve averlo considerato visto che ha scelto di raggiungere lo stadio dell'Ascensione Celeste a trent'anni."


Gli altri si ammutolirono sentendo queste parole. Probabilmente avrebbero fatto lo stesso al posto di Yi Yun. Dopotutto, c'erano ancora opportunità per rimediare a delle fondamenta scarse. Se fosse stato troppo debole, sarebbe potuto andare incontro ad un incidente durante le prove a causa di un membro del clan Xushui Ran, e avrebbe persino potuto perdere metà della sua vita.


"Hai ragione. Yi Yun ha fatto una scelta saggia." Luo Tian sospirò, mentre si riempiva di emozioni contrastanti.


E in quel momento, l'Albero del Dao davanti a Yi Yun cominciò a crescere.


L'energia nel suo corpo si trasformava costantemente in nutrienti per l’Albero del Dao, che stava diventando sempre più torreggiante e sembrò svettare tra le nuvole.


L'Ascensione Celeste significava che l'albero cresciuto dal Seme del Dao avrebbe iniziato il suo percorso per raggiungere il cielo.


Dieci, venti zhang… cinquanta zhang… cinquanta… ottanta, fino a novanta zhang!


Ad ogni aumento di altezza, l'Albero del Dao cambiava aspetto. Era evidente a colpo d'occhio a quale livello si trovasse. In effetti, anche senza questi cambiamenti, la vista di un guerriero era in grado di stimarne visivamente l'altezza.


Vedendo l'Albero del Dao di Yi Yun raggiungere i novanta zhang, il cuore di Luo Tian si strinse. Era già così alto? È troppo veloce!


Visto come cresceva senza sosta, non sarebbe stato un problema nemmeno se avesse raggiunto i novantacinque zhang a questo ritmo.


"Fratello Maggiore Luo, quanto era alto il tuo Albero del Dao quando hai raggiunto lo stadio dell’Ascensione Celeste?" Chiese qualcuno accanto a Luo Tian.


Luo Tian rivelò un’espressione davvero scontenta. All'epoca, il suo Albero del Dao era cresciuto fino a un'altezza di novantasette zhang. Quell'altezza era considerata discreta, ma nel clan Luo c'erano persone con Alberi del Dao più alti del suo. Molti avevano raggiunto quasi novantotto zhang, mentre c'era anche una manciata di persone che superavano i novantanove zhang.


Luo Tian sapeva anche che era nettamente inferiore ai migliori geni cresciuti nella capitale reale. Era comunque soddisfatto del suo Albero del Dao. Era un risultato di cui essere orgogliosi, ma vedendo come l'Albero del Dao di Yi Yun avesse già raggiunto i novantacinque zhang senza rallentare, come poteva dire che il suo era solo di novantasette zhang?


Aveva raggiunto lo stadio dell'Ascensione al Cielo all'età di quarantadue anni... sette o otto anni in più di Yi Yun.


Se fosse stato superato anche in questo, che figura avrebbe fatto? Era inferiore a Yi Yun in quanto a leggi, stirpe e ora perfino le fondamenta... che aveva coltivato per quarantadue anni erano inferiore ai poco più di trent'anni di Yi Yun.


"L'Albero del Dao di Yi Yun dovrebbe essere alto novantasette zhang!"


Nel momento in cui il discepolo finì di dirlo, si rese conto che l'Albero del Dao di Yi Yun stava crescendo ancora.


Luo Tian ebbe un tuffo al cuore e la sua espressione divenne estremamente scontenta.


"Potrebbe essere...?"


"Crack!"


Un fulmine si abbatté dal cielo, proprio sull'Albero del Dao di Yi Yun.


E allo stesso tempo, risuonarono due richiami acuti mentre la Nove Neonati e il Corvo Dorato giravano attorno al Seme del Dao per poi entrare nella chioma dell'albero e volare tra le nuvole.


Novantotto zhang!


"Roar!"


Dal corpo di Yi Yun riecheggiò un ruggito mentre l’immagine illusoria del Drago dei Fiumi Divoratore dei Cieli apparì e volò dritta nell’Albero del Dao.


Crack! Crack! Crack! Come se il cielo e la terra si stessero dividendo, il tuono risuonò di nuovo.


L'Albero del Dao aumentò ulteriormente di dimensioni!


Novantanove zhang!


L'Albero del Dao di Yi Yun era cresciuto fino a un'altezza di novantanove zhang in un solo colpo. Da lontano, sembrava collegato al firmamento.


Il numero 99 era l'apice del Dao. Raggiungendo un'altezza di novantanove zhang, quell'Albero del Dao aveva ottenuto la perfezione. Tuttavia, non era un risultato così arduo da raggiungere; tra i geni del clan Luo, esistevano nonostante fossero estremamente rari.


Yi Yun alzò lo sguardo verso il suo Albero del Dao. Il suo Albero del Dao aveva smesso di crescere a novantanove zhang, e non era arrivato a cento.


Tuttavia... l'Albero del Dao di Yi Yun sembrava leggermente diverso. Ogni foglia dell'Albero del Dao conteneva strane texture che assomigliavano alla Foglia Dao che Yi Yun aveva ottenuto nel Palazzo della Spada Pure Yang.


Le foglie dell’albero frusciarono sotto il vento gentile. Sembravano contenere una strana melodia piuttosto affascinante.


Tuttavia, il mistero contenuto nelle foglie non era qualcosa che Luo Tian e gli altri potevano vedere.


In effetti, non potevano accettare nemmeno di stare vedendo un albero del Dao di novantanove zhang.


Novantanove zhang, la perfezione!


Luo Tian guardò l'Albero del Dao di Yi Yun ed ebbe l’impressione di aver ricevuto un pugno dritto in faccia. Sentì il cervello ronzare.


Avevano appena ipotizzato che Yi Yun fosse stato costretto dal clan Xushui Ran a fare un frettoloso avanzamento di stadio. Ma prima ancora che avessero finito di parlare, l'Albero del Dao di Yi Yun era cresciuto fino a novantanove zhang!


Puoi smetterla? Puoi concederci delle briciole?


Essere il primo nell'allenamento collettivo e ricevere tutti i benefici. Raggiungere lo stadio dell’Ascensione Celeste e ottenere perfino un albero del Dao da novantanove zhang!


Luo Tian si sentì improvvisamente scoraggiato e disilluso. Il suo entusiasmo per le prove della Sala Divina Luo era diminuito.


Finalmente aveva capito che non avrebbe dovuto competere con Yi Yun fin dall'inizio.


Non era un genio al suo stesso livello, per questo c’era un divario del genere tra di loro. Durante la sessione di allenamento di gruppo, era stato superato da Yi Yun in ogni modo, senza poter alzare la testa.


"Albero del Dao da novantanove zhang. Yi Yun, sei piuttosto bravo, ma non diventare troppo compiaciuto. Un Albero del Dao da novantanove zhang non garantisce un grande successo in futuro."


In quel momento, la voce di Cang Mang risuonò nelle orecchie di Yi Yun.


Un Albero del Dao da novantanove zhang era una condizione di base, necessaria che un potente guerriero di alto livello doveva avere. Tuttavia, erano esistite persone con Alberi del Dao da novantanove zhang che avevano finito con l’esaurire tutto il loro potenziale quando raggiungevano un certo livello.


"Sì, la ringrazio, signor Cang Mang, per il suo sincero consiglio. Ne sono ben consapevole. Il mio percorso marziale è appena iniziato..."


Mentre parlava, l'Albero del Dao davanti a lui si restrinse gradualmente e volò nel suo Dantian. In quel momento, lo sguardo di Yi Yun divenne più profondo e nel profondo dei suoi occhi sembrarono brillare venature di foglie del Dao.


In quel momento, Yi Yun sentì di essere ancora più vicino al "Dao", ma quella sensazione scomparve molto rapidamente.


La verità del Grande Dao non era qualcosa di facile da toccare.


