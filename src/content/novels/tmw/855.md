---
title: Capitolo 855 - Familiare atteso a lungo
pubDate: 2025-04-11T17:46:24.438Z
tags:
    - tmw
---
Avviso: dal 12 al 15 non avrò accesso ad internet, per cui pubblicherò in anticipo i capitoli di sabato e domenica (i 3 regolari di true martial world), e recupererò quelli di lunedì e martedì (i 2 di against the gods) verso mercoledì/giovedì.


Capitolo regolare di sabato, ma in anticipo (pubblicato l’11/04/25)
0 capitoli in coda totali,
0/1 sponsorizzazioni 1 euro a capitolo,
-Schadenfreude




Nel Cielo Empireo dei Diecimila Elfi, si veniva considerati maturi quando si raggiungeva l’Ascensione Celeste, quando si avevano i requisiti per allenarsi fuori.


Tuttavia, nonostante ci fossero milioni di guerrieri all’Ascensione Celeste, il numero di persone che avevano raggiunto il picco delle arti marziali era limitato.


Il resto avrebbe esaurito il suo potenziale lungo la strada verso l’Ascensione Celeste o sarebbe stato schiacciato dagli altri, diventando l’accumulo di ossa sotto il Grande Dao dell’Ascensione Celeste.


Yi Yun si alzò e percepì che il qi vitale nel suo corpo era aumentato quasi del 100%, mentre stringeva i pugni.


Allineò i piedi ai fianchi e, facendo partire lo slancio dalle gambe verso la schiena, sferrò un pugno improvviso come il balzo di una tigre. Prima ancora che il colpo raggiungesse il bersaglio, un fischio di vento aveva squarciato l'aria e si era abbattuto contro una parete rocciosa.


Le mura della valle del Vento Nero erano rimaste immerse nei gas neri per centinaia di migliaia di anni, rendendole estremamente solide e dure come diamanti. Colpirle con una lama non avrebbe lasciato nemmeno un segno.


“Boom!”


Tutta la forza opprimente nel suo corpo si abbatté sulla parete della montagna. Pezzi di macerie e ghiaia schizzarono attorno, mentre il pugno affondava nelle profondità del muro roccioso!


Inoltre, nelle pareti iniziarono a diffondersi delle crepe simili a ragnatele partendo dal pugno di Yi Yun.


Il potere del suo attacco era sufficiente a spaccare una montagna. Non sarebbe stato nulla nel mondo Tian Yuan, ma si trovava nella valle del Vento Nero di un Cielo Empireo.


Le rocce nella valle del Vento Nero erano state temprate dalla nebbia nera per un periodo di tempo prolungato. Erano straordinariamente resistenti. E anche se fossero state danneggiate da un pugno, le pareti si sarebbero riformate lentamente.


Nonostante questo, Yi Yun era molto soddisfatto del potere del colpo.


In quel momento Cang Mang controllò l’ora e all’improvviso disse: “Va bene, l’allenamento di gruppo nella montagna Nuvola Azzurra è terminato. È l’ora di partire.”


La maggior parte dei discepoli aveva raggiunto il quinto piano nella prova del Vento Nero. Yi Yun, che si pensava sarebbe stato uno dei peggiori, si era rivelato essere uno dei più grandi vincitori.


E Ran Yu aveva finito con l’essere mutilato. Era davvero una situazione deplorevole.


Due incrociatori spirituali atterrarono per venire a prendere i discepoli.


“Le prove nella montagna Nuvola Azzurra sono terminate. Ora tutti voi procederete direttamente verso la capitale reale! Lì si terranno le prove della sala divina Luo. Vi auguro di ottenere buoni risultati.” Disse lentamente Cang Mang mentre scorgeva con lo sguardo questi giovani.


Sala divina Luo!


I discepoli si entusiasmarono sentendo menzionare le prove. Si ripetevano una volta ogni sessant’anni e portavano onore alla famiglia e allo stato a cui appartenevano. Offrivano anche molte opportunità.


Anche se sapevano di essere destinati a non servire a niente, volevano comunque fare un tentativo.


Luo Fengling si avvicinò all’improvviso e gli disse: “Fratello minore Yi, durante il viaggio, rimani nella residenza e non uscire. Coltiva in pace dentro.”


Yi Yun sapeva che Luo Fengling era preoccupata per via del clan Xushui Ran, così annuì e disse con un sorriso: “Non preoccuparti.”


“Va bene.” Luo Fengling non sapeva se Yi Yun avesse davvero compreso la sua situazione. Proveniva da un regno inferiore e gli mancava un supporto a cui appoggiarsi. Era estremamente pericoloso affrontare un gigante come il clan Xushui Ran…


Gli incrociatori spirituali decollarono separatamente ad un giorno di distanza l’uno dall’altro, portando i discepoli degli stati del Firmiana della Fenice e della Nuvola di Fuoco alla capitale reale del clan Luo.


…


Tra il cosmo sconfinato, un vasto continente era avvolto da numerosi fasci di luce. Grandi incrociatori spirituali sfrecciarono tra i raggi, e tra di essi, il più piccolo era delle dimensioni di una montagna, costellato da numerosi padiglioni.


C’erano anche enormi bestie elfiche che volavano lentamente.


Nel continente, le pendenze erano scoscese e innumerevoli montagne immortali svettavano al cielo come spade affilate. Erano circondati dalle nubi e non mancavano opulenti palazzi.


Questo era il territorio dov’era situata la capitale del clan reale Luo. Era anche il continente più vasto in tutto il clan Luo.


La famiglia reale del clan Luo vissuta per più di cento milioni di anni viveva qui da generazioni.


Decadi fa, erano entrati in un enorme conflitto con un nemico che aveva invaso tutto il continente fino alla capitale. Erano quasi riusciti a conquistare la capitale ed era per questo che avevano fatto evacuare gli eredi reali.


Ma ora, dopo che la guerra era finita, le tracce del conflitto erano già scomparse.


In quel momento, una bestia elfica dall’apertura alare superiore ai dieci metri all’improvviso emise un grido acuto. Si mosse veloce come un fulmine e, in un batter d’occhio, si trasformò in un’ombra rossa che sprofondò in una fascia di nebule e volò verso la montagna immortale più alta.


“È il cigno divino della famiglia reale.” Disse qualcuno su un incrociatore spirituale.


Un cigno divino aveva quasi zero capacità combattive, ma era la bestia elfica più veloce in questo Cielo Empireo. Era usato come messaggero tra i membri della famiglia reale del clan Luo.


Nessuno sapeva quali importanti notizie stava trasmettendo dagli altri stati.


“Woosh!”


Il cigno divino volò dritto verso la parete della montagna, dove si trovava un enorme palazzo.


Residenza della principessa Spirito Viola.


Questa tenuta era seconda solo al palazzo imperiale dell’imperatore e dell’imperatrice nella capitale reale. Era superiore a molte residenze di sovrani.


Era localizzata nella stessa distesa dove si trovava la residenza del principe Firmamento Cremisi, così la sua importanza era ovvia.


I due eredi erano figure importanti per la gente nella capitale. Uno di loro era destinato ad ascendere al trono ed essere ammesso nel palazzo empireo.


Ma in quel momento, la principessa Spirito Viola, che era una delle candidate al trono ed era un talento orgoglioso con cui numerosi cittadini del clan Luo non potevano nemmeno entrare in contatto, sembrava affaccendata nelle sue stanze.


“Bam!”


Risuonò una fragorosa esplosione, ma la vecchia serva fuori dalla camera non si mosse, come se non avesse sentito nulla.


Tra il fumo nero, una ragazza vestita di gialla dal viso tondo disse tossendo: “Principessa, quante volte è successo?! Di questo passo farà esplodere l’intero palazzo!”


“Umpf, Ci sono formazioni qui, così come può scoppiare? Una piccola serva come te sa solo dire assurdità.” Disse un’altra ragazza facendo un cenno noncurante con la mano. All’istante un vento rinfrescante soffiò via il fumo nero.


La ragazza emerse dal fumo nero. Se Yi Yun fosse stato qui, l’avrebbe riconosciuta immediatamente, era Luo Huo’er!”


Erano passati più di dieci anni e Luo Huo’er aveva un aspetto più raffinato. Emanava con naturalezza un’aura estremamente nobile. La maggior parte dei reali del clan Luo ereditavano un bell’aspetto e Luo Huo’er era considerata affascinante perfino tra la famiglia reale. Aveva il fascino di sua madre, l’imperatrice Xuanhou.


Luo Huo’er indossava solo una vestaglia di seta celeste aderente. Il tessuto leggero accentuava alla perfezione il suo fisico. Il suo seno era ampio e la sua vita era sottile. Le sue gambe erano lunghe e sottili, e i suoi capelli neri ricadevano sulla sua schiena come il satin più splendido.


“Principessa, ho sentito che il principe Firmamento Cremisi di recente ha attirato dalla sua parte diversi clan di recente, non è preoccupata? Perché continua a fare ricerche sulla Divina Tecnica della Desolazione? Sua altezza Xuanhou è preoccupatissima. Ho sentito che sua altezza Xuanhou ha delegato al principe Pingnan il compito di radunare geni da ognidove per prepararsi per le prove della sala divina Luo. Principessa, come può non preoccuparsi?” Disse imbronciata la serva.

“Perché dovrei essere ansiosa? Non sono io a voler ascendere al trono. Se mi dessero il trono, non dovrei scrivere decreti reali ogni giorno? Solo pensarci mi irrita a non finire!” Disse con noncuranza Luo Huo’er mentre correva a guardare il suo calderone Celeste della Desolazione.


“Ma…”


“Osi insistere?!” Luo Huo’er si girò e fissò la serva con i suoi splendidi occhi. “Bel tentativo Chun Ye. Mia madre ti ha comprato? Guarda Dong’er e quanto si comporta bene. Non si lamenta.”


Luo Huo’er indicò Dong’er, che era appisolata in un angolo. Se Yi Yun fosse stato qui, sarebbe rimasto sorpreso di come Dong’er sembrava ancora una bambina di undici-dodici anni nonostante fosse passata più di una decade. Non era cresciuta affatto.


Chun Yue la fissò imbronciata: “A quella canaglia bastano ravioli al vapore da mangiare. Non fa altro che dormire e mangiare. Come direbbe qualcosa? Non ci penserebbe, ma principessa…”


“Basta, hai finito? Se continui così, ti manderò a sorvegliare la porta. Ed è perfetto che tu sia una discendente di una bestia primordiale, usarti per sorvegliare l’ingresso è piuttosto elegante.”

“Sorvegliare… sorvegliare l’ingresso? Principessa, l’ho servita a lungo. Ho lavorato duramente anche se non ho compiuto imprese meritevoli. E pensare che vuole che io sorvegli l’ingresso…” Chun Yue la fissò ad occhi spalancati, afflitta.


Vedendo che Chun Yue stava per piangere, Luo Huo’er sbuffò con impazienza e disse: “Basta, basta. Sapevo che avevi ascoltato mia madre. Non c’è da meravigliarsi che non la smetti. Va bene, farò domande al riguardo tra qualche giorno.”


“La ringrazio, principessa! Principessa, lo sto facendo per il suo bene. Quel principe Firmamento Cremisi non sembra affatto una brava persona. Come può essere lui ad ereditare il trono? Dev’essere suo!” Disse Chun Ye.


In quel momento, la voce della vecchia serva risuonò dall’esterno della porta: “Principessa, il signorino Xuan Junyue desidera chiedere un’udienza con lei.”


Luo Huo’er si accigliò e voleva rifiutare, ma notò che Chun Yue la stava guardando con un’espressione miserabile.


Luo Huo’er si trattenne e disse: “Allora lascialo aspettare.”


Dopodiché Luo Huo’er diede un colpetto alla testa di Dong’er e disse: “Smettila di dormire. Stai sbavando sul tavolo. Sbrigati e aiutami a cambiarmi. Sono passati così tanti anni e non sei migliorata affatto. Sai solo mangiare e dormire!”


Luo Huo’er roteò gli occhi.

Dong’er si sfregò la testa e disse con tono contrariato: “Ma cresco lentamente…”


“Basta! Quel Xuan Junyue viene a visitarmi ogni giorno. È così irritante. Mi chiedo cosa sia successo stavolta.”

“Ho sentito che il cigno divino è appena tornato. Dev’essere qualcosa di importante.” Mentre parlava, Chun Yue trascinò la lenta Dong’er e aiutò Luo Huo’er a cambiarsi.


Al centro di un’ampia sala c’era un uomo vestito di bianco in piedi con fare composto.


Il suo bel viso aveva sopracciglia simile a spade e occhi brillanti come stelle, portava una spada sulle spalle. Solo stando fermo emanava un’aura tagliente, come se fosse una lama che stava per essere sguainata.


In quel momento risuonarono passi estremamente leggeri fuori dalla porta. Erano gentili come una brezza e sembravano una splendida danza.


Sentendo questo rumore, gli occhi dell’uomo brillarono e guardò la porta con un sorriso.


Ding ding ding… Una bellezza sbalorditiva entrò dalla porta.


Lo splendore della principessa Spirito Viola era noto, ma pochi avevano l’occasione di poterla guardare in viso.


La ragazza indossava un abito rosso e i suoi capelli lunghi e neri simili a satin le ricadevano fino alla vita. La sua pelle era cristallina, come la giada bianca di più alto livello. Il suo sguardo era limpido e il suo naso sottile le dava un aspetto radioso. Emanava un intenso senso di dignità che faceva vergognare indirettamente chi le stava attorno.


Questo non per via della sua posizione di membro della famiglia reale, ma per via della nobiltà della sua stirpe degli antichi elfi.


Luo Huo’er era entrata nella sala accompagnata da Dong’er.


“Porgo i miei saluti alla principessa Spirito Viola.” Xuan Junyue si inchinò frettolosamente.


Anche se faceva parte della famiglia dell’imperatrice Xuanhou ed era considerato cugino di Luo Huo’er, era solo un genio di un clan, mentre lei era l’erede al trono. Xuan Junyue non avrebbe osato violare le regole dell’etichetta.


“Sì.” Luo Huo’er ricambiò il saluto bruscamente e si sedette nel posto d’onore. Poi si accigliò lievemente e disse: “Perché sei ancora in piedi?”


“Ringrazio la principessa Spirito Viola per questa concessione.” Disse Xuan Junyue.


Concessione? Trovo solo irritante che rimani in piedi!


Tuttavia Luo Huo’er non poteva dirlo ad alta voce. Xuan Junyue proveniva dal clan di sua madre. Era uno dei migliori geni della giovane generazione e perfino sua altezza Xuanhou lo stimava. Non poteva essere troppo cattiva con lui.


