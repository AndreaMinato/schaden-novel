---
title: Capitolo 856 - Voglio che mi chiami maestra
pubDate: 2025-04-11T17:46:24.439Z
tags:
    - tmw
---
Avviso: dal 12 al 15 non avrò accesso ad internet, per cui pubblicherò in anticipo i capitoli di sabato e domenica (i 3 regolari di true martial world), e recupererò quelli di lunedì e martedì (i 2 di against the gods) verso mercoledì/giovedì.


Capitolo regolare di sabato, ma in anticipo (pubblicato l’11/04/25)
0 capitoli in coda totali,
0/1 sponsorizzazioni 1 euro a capitolo,
-Schadenfreude




“Perché mi stai cercando??” Chiese con leggerezza Luo Huo’er.


Chun Yue notò il tono noncurante di Luo Huo’er. Sapeva che significava: dì velocemente quello che hai da dire e poi vattene. Devo ancora raffinare delle reliquie.


Xuan Junyue si rassettò immediatamente, si alzò e disse: “Sua altezza l’imperatrice Xuan invita la principessa. È una questione urgente, così ha chiesto che la principessa mi accompagni subito non appena possibile.”


“Perché mi sta chiamando?” Luo Huo’er gettò un’occhiata verso Xuan Junyue e provò irritazione. Xuan Junyue correva sempre dall’imperatrice come se fosse sua madre.


Luo Huo’er ebbe un brutto presentimento. “In tal caso, andrò a visitare mia madre.”


Palazzo Fenghua dell’imperatrice Xuan. Era uno dei palazzi più grandi nell’harem reale.


Sia la signora Xuan che la signora Luo avevano entrambe il titolo di imperatrice ed sostenute da potenti clan di antichi elfi. Godevano di un grande prestigio all'interno del clan Luo.


L'Imperatrice Xuan era entrata nell'harem un po' più tardi, ma grazie al suo talento eccezionale, la sua velocità di coltivazione non era inferiore a quella dell'Imperatrice Luo, tanto da eguagliarla in breve tempo e guadagnarsi la fiducia dell'Imperatore.


Tuttavia, la fazione dell'Imperatrice Luo era radicata da tempo, e lo stesso principe Firmamento Cremisi aveva un'influenza enorme. Nonostante Luo Huo'er avesse un talento straordinario e ricevesse il sostegno dell'Imperatrice Xuan, salire al trono rimaneva estremamente difficile.


Ciò che demoralizzava l'Imperatrice Xuan era la personalità di sua figlia. Era impulsiva e dedita solo alle arti marziali e alla Divina Tecnica della Desolazione. Era completamente disinteressata alla lotta per il trono.


"La principessa Spirito Viola sta arrivando!”


Poco dopo, Luo Huo'er apparve all'ingresso del palazzo. Sul volto bellissimo dell'Imperatrice Xuan apparve una lieve ruga, come se qualcosa la stesse affliggendo.


"Madre, perché mi hai fatto chiamare?" Prima ancora di raggiungere l'Imperatrice Xuan, si sentì la sua voce imbronciata.


"Ti sei degnata di venire." L'Imperatrice Xuan sospirò e scosse la testa.


"Perché non sarei venuta? Stavo già pensando di farti visita. È solo che ero occupata!" Luo Huo'er si avvicinò all'Imperatrice Xuan come un turbine e si sedette accanto a lei con aria petulante.


"Occupata? Dovresti esserlo, ma per cose importanti! Huo'er, una volta iniziata, la lotta per il trono non può essere fermata. Se perderemo, non significherà nulla di buono per noi. Le prove della sala divina Luo stanno per iniziare, e il nostro clan terrà le prime prove dopo decenni dalla fine della guerra. In quel conflitto, abbiamo perso troppi guerrieri potenti, e chissà quante fazioni stanno aspettando proprio questo momento."


"Huo'er, tu non ti preoccupi di nulla di tutto questo, quindi non sai che tuo padre tiene moltissimo a queste prove. Se supereremo il principe Firmamento Cremisi, diventerai la candidata più adatta al trono agli occhi di tuo padre e dei tuoi sudditi."


Detto questo, l'Imperatrice Xuan estrasse una tavoletta di giada e disse: "Poco fa, il principe Pingnan ha inviato un cigno divino con delle informazioni. Qui sono elencati i geni raccomandati da noi che potrebbero distinguersi alle prove. Dacci un'occhiata."


Luo Huo'er prese la tavoletta di giada e, dopo averla scorsa, aggrottò le sopracciglia.


Così tanti?! È troppo lunga. Non ho voglia di leggerla.


I suoi occhi si spostarono su Xuan Junyue: "Xuan Junyue non conosce già tutto questo? Perché non me lo riassumi?"


C'erano così tante persone con informazioni dettagliate, che Luo Huo'er non aveva nemmeno la pazienza di leggerle tutte.  


"Piccola impertinente!" L'Imperatrice Xuan aggrottò la fronte. Come poteva non sapere cosa le passava per quella testolina?


"Va bene, Junyue, spiegaglielo tu.” Disse l'Imperatrice, rassegnata.  


"Sì, Altezza." Xuan Junyue annuì. "In realtà, tra i geni elencati, la maggior parte sono mediocri. Solo alcuni meritano attenzione, in particolare Mo Sang dello stato della Nuvola Acquatica, Gu Qing dello stato del Cielo Caduto e Ling Wu dello stato delle Piume Spirituali. Sono tutti elfi celesti e hanno coltivato per oltre quarant'anni. Sono già famosi e sono l'élite."


"Poi c'è un individuo dello Stato della Nuvola di Fuoco che si è distinto particolarmente durante l'addestramento collettivo del monte Nuvola Azzurra. Un aspetto degno di essere menzionato è il fatto che è un umano." Mentre lo diceva, anche Xuan Junyue sembrava incredulo. Era estremamente raro che un essere umano ottenesse il primo posto, specialmente nella valle del Vento Nero.


"Il nostro Cielo Empireo dei Diecimila Elfi ha pochi umani. Però non sono deboli negli altri Cieli Empirei. Perché sarebbe così sorprendente che ci sia un genio umano?” Disse con noncuranza Luo Huo'er. A lei non importava se fossero elfi celesti o umani. L'unica cosa che le interessava in quel momento era il calderone nelle sue stanze, dove stava raffinando una nuova manciata di reliquie, e non si fidava a lasciarne la sorveglianza alla sua serva Chun Ye.


"Questo umano è diverso dagli altri. Si chiama Yi Yun, è un nuovo discepolo della sala del Fuoco Terrestre dello stato della Nuvola di Fuoco. È stato raccomandato dal principe Pingnan dopo che si è distinto nel palazzo dello Spirito del Fuoco. Prima non faceva parte del nostro clan Luo: è stato salvato da una discepola della sala del Fuoco Celeste." Disse Xuan Junyue.


Dopo aver detto questo, Xuan Junyue notò che l'espressione di Luo Huo'er era cambiata improvvisamente.


"Yi Yun?" Luo Huo'er trasalì. Quel nome le aveva lasciato un'impressione profonda.


‘Non può essere quel maledetto furfante…’ Al solo pensiero, Luo Huo'er digrignò i denti con rabbia.


Nonostante fosse una principessa del clan Luo, una delle eredi al trono empireo, era stata umiliata da un bifolco di un mondo inferiore…


Ricordando l'atteggiamento maturo e la compostezza di Yi Yun, Luo Huo'er si infuriò.


Xuan Junyue, notando la sua espressione torva, si preoccupò.


"La Principessa conosce questo Yi Yun?" Chiese.


"Probabilmente è solo un omonimo." Disse Luo Huo’er.


Quella canaglia era sicuramente ancora in qualche angolo remoto del regno inferiore, come una rana in fondo a un pozzo. Ho perso contro di lui solo perché allora ero come un drago in un laghetto di gamberetti. Che problemi ci sarebbero stati se mia madre non mi avesse impedito di usare le tecniche di coltivazione del clan perché temeva che rivelassi la mia identità?!


Luo Huo'er immaginava che Yi Yun fosse ancora all’Apertura Celeste, considerato un saggio nel regno inferiore, ma qui sarebbe stato una semplice pedina.


Forse avrebbe dovuto trovare il modo di tornare nel mondo Tian Yuan, portare quel maledetto Yi Yun nel clan Luo e fargli capire quanto era nobile la sua identità da principessa!


Voleva fargli capire che non bastava rimanere in quel regno insignificante per progredire nelle arti marziali. Doveva venire qui e inchinarsi davanti a lei. Se si fosse prostrato, forse avrebbe potuto accettarlo come lacchè. Allora avrebbe capito che era la sua forza non era niente di che.


‘Eheh, quel tipo è ossessionato dalle arti marziali. Di sicuro vorrebbe imparare le tecniche del clan Luo. Allora potrei costringerlo a chiamarmi Maestra! Sarebbe fantastico!’


Pensando a questo, Luo Huo'er non poté fare a meno di sfoggiare un sorriso sinistro.


Ma quel sorriso turbò Xuan Junyue.


Anche se era malizioso, quando Luo Huo'er sorrideva era incantevole come un fiore che sbocciava.


Ovviamente, quel sorriso non era casuale: stava chiaramente pensando a un altro Yi Yun…


"Chi è Yi Yun?" Xuan Junyue si sentì improvvisamente in allarme.


Sebbene fosse estremamente rispettoso nei confronti di Luo Huo'er, nel suo cuore si considerava già un suo pretendente.


Se un giorno Luo Huo'er fosse salita al trono, come suo consorte, sarebbe diventato un drago tra gli uomini. E Xuan Junyue, nato nella famiglia dell'Imperatrice Xuan, era un genio di prim'ordine.


Chiunque fosse quell'Yi Yun che aveva lasciato un'impressione così vivida nella principessa, doveva essere un genio di una famiglia prominente. Naturalmente non poteva essere l'Yi Yun della lista: per quanto talentuoso, le sue origini erano insignificanti.


Xuan Junyue ebbe un brutto presentimento.


"A proposito, come si è comportato questo Yi Yun?" Chiese Luo Huo'er, incuriosita.


"Primo posto nell'addestramento di gruppo nel monte Nuvola Azzurra. Ha ottenuto il grado Ridestarsi dall’Ibernazione dalle colonne divine dell’Albero del Dao e dell’Illuminazione dell’Estremo Yang nel palazzo degli antichi elfi.. Nella valle del Vento Nero, ha catturato il Serpente Sanguigno dello Spirito Intermedio."


"Oh, niente male." Annuì Luo Huo'er.


"Huo'er, è stato già notevolei. Proviene da un regno inferiore, ma ha due Totem e, dopo aver assorbito l’osso di un antico elfo, ha ottenuto la stirpe del Drago dei Fiumi Divoratore dei Cieli. Dal mio punto di vista, è un tipo piuttosto diligente." Disse l'Imperatrice Xuan.


Xuan Junyue aggiunse: "Non è facile per un umano di un regno inferiore ottenere un risultato del genere. Ma le sue fondamenta sono deboli, quindi forse non arriverà lontano…"


Essendo altero, Xuan Junyue era naturalmente più riservato nel valutare gli altri geni.


L'Imperatrice Xuan concluse: "I partecipanti più promettenti stanno già arrivando alla capitale. Presto li convocherò, e Huo'er, dovresti incontrarli."


