---
title: Capitolo 857 - Il Banchetto dell'Imperatrice Luo  
pubDate: 2025-04-11T17:46:24.439Z
tags:
    - tmw
---
Avviso: dal 12 al 15 non avrò accesso ad internet, per cui pubblicherò in anticipo i capitoli di sabato e domenica (i 3 regolari di true martial world), e recupererò quelli di lunedì e martedì (i 2 di against the gods) verso mercoledì/giovedì.


Capitolo regolare di sabato, ma in anticipo (pubblicato l’11/04/25)
0 capitoli in coda totali,
0/1 sponsorizzazioni 1 euro a capitolo,
-Schadenfreude


"Sì, Madre..." Rispose Luo Huo'er con evidente mancanza di entusiasmo e riluttanza. Sapeva bene che il motivo per cui sua madre le aveva chiesto di presentarsi per attirare ulteriormente geni promettenti e dimostrare al mondo il suo apprezzamento per i talenti. Se non lo avesse fatto, come avrebbero potuto altri membri d’élite e i clan che li sostenevano essere disposti a unirsi alla loro fazione?


L'Imperatrice Xuan lanciò un'occhiata a Luo Huo'er e sospirò senza darlo a vedere. Luo Huo'er forse non dava peso a queste questioni, ma il principe Firmamento Cremisi aveva già costituito una forza imponente, in continua espansione.


Se non avessero adottato misure energiche, persino quei clan e fazioni che stavano dalla loro parte avrebbero potuto finire per essere convinti dal principe Firmamento Cremisi a cambiare schieramento.


L'abdicazione del trono era imminente, perciò l'Imperatrice Luo e il principe Firmamento Cremisi stavano usando ogni mezzo possibile.


In quel momento, apparve un bagliore e un talismano di trasmissione della voce si materializzò davanti all'Imperatrice Xuan.


Dopo aver ascoltato il messaggio contenuto nel talismano, l'Imperatrice Xuan aggrottò leggermente le sopracciglia.


"Un talismano di trasmissione della voce dell'Imperatrice Luo?" Chiese Xuan Junyue. L'Imperatrice Luo aveva un talismano di trasmissione unico, e visto che era accanto a lei, lo poteva riconoscere immediatamente.


"Sì..." annuì l'Imperatrice Xuan. "L'Imperatrice Luo ha organizzato un banchetto e ci ha invitati, insieme ai geni candidati delle prove, a partecipare. Sembra che intenda fare una dimostrazione di forza."


"Allora cosa facciamo?" Xuan Junyue trovò la questione piuttosto spinosa. Il loro schieramento attuale naturalmente era di gran lunga inferiore a quello dell’Imperatrice Luo.


"Ci andremo. Anche i geni che abbiamo attirato saranno stati invitati. Se non partecipiamo, quei talenti potrebbero pensare che abbiamo paura dell'Imperatrice Luo. E alla fine potrebbero finire con il passare dalla sua parte."


L'Imperatrice Xuan schiacciò il talismano di trasmissione e guardò sua figlia. "Huo'er, non fare sciocchezze alla residenza dell'Imperatrice Luo. Una principessa deve comportarsi in modo appropriato. Le tue buffonate possono essere tollerate a casa, ma quando sei fuori, se ti metti in imbarazzo, chissà cosa penseranno gli altri di te. Dammi un po' di tranquillità!"


"Sì, Madre." Luo Huo'er tirò fuori la sua linguetta con fare adorabile, ma nessuno poteva dire se stesse davvero ascoltando le esortazioni dell'Imperatrice Xuan.


... 


Sull’incrociatore spirituale, un discepolo dello stato della Nuvola di Fuoco disse con eccitazione: "Siamo quasi alla capitale reale del clan Luo."


Persino negli occhi di Luo Fengling brillò un lampo di entusiasmo.


Si era allenata duramente nella ricerca delle arti marziali. Era riuscita a emergere con difficoltà, e ora aveva finalmente fatto quel passo solido verso la terra sacra che aveva sempre desiderato: la capitale reale del clan Luo.


La capitale reale del clan Luo non era un luogo che chiunque poteva visitare a piacimento.


Le numerose fasce di nebulose che ruotavano attorno alla capitale reale del clan Luo erano una formazione protettiva. Era impossibile entrare senza permesso.


I discepoli comuni potevano non avere mai la possibilità, in tutta la loro vita, di mettere piede nella capitale reale.


"Proprio davanti a noi c'è la capitale reale del clan Luo. Sarete portati direttamente alla sala divina Luo e alloggerete lì. Tuttavia, non cantate vittoria troppo presto. Guardatevi intorno." Disse freddamente il responsabile dello stato della Nuvola di Fuoco che li accompagnava.


I discepoli sui due incrociatori si guardarono attorno e videro molte altre navi spirituali ormeggiate nei pressi della fascia di nebulose che circondava la capitale reale.


Videro numerose imbarcazioni provenienti da altri stati con le loro rispettive bandiere.


"Quello è l’incrociatore spirituale dello stato della Pioggia Immortale e quello proviene dallo stato della Terra Desolata." Disse un discepolo.


A prima vista, contarono almeno venti bandiere.


Le numerose bandiere sventolavano mentre più di cento navi spirituali si dirigevano verso la capitale reale.


Anche se sapevano che il clan Luo comprendeva un totale di 196 stati, e che alcuni di essi erano parecchie volte più grandi di quelli della Nuvola di Fuoco e del Firmiana della Fenice, questa scena diede a tutti una sensazione sconcertante.


Oltre ai 196 stati, c'erano anche antichi clan familiari con eredità profonde. Il clan Xushui Ran ne era un esempio. Anch'essi allevavano indipendentemente i propri geni e li inviavano alla capitale reale del clan Luo! Questi grandi clan di solito crescevano personalmente i geni veramente eccezionali. Solo quelli leggermente meno talentuosi, come Ran Yu, venivano mandati in altri stati per essere addestrati.


Perciò, era inevitabile che la capitale reale fosse piena d’élite straordinaria!


Nonostante lo sapessero, era davvero fenomenale vedere davvero così tanti incrociatori spirituali ammassati, così numerosi da non riuscire a scorgerne la fine.


I presenti dello stato della Nuvola di Fuoco non poterono fare a meno di sospirare, rendendosi conto della loro piccolezza.


Sapevano che, competendo con persone del genere, molti di loro erano destinati a essere semplici foglie verdi, utili solo a far risaltare i fiori…


"Oh? Quella è la nave spirituale dello stato del Cielo Caduto!" esclamò improvvisamente un discepolo.


Lo stato del Cielo Caduto era uno dei primi cinque tra i 196 stati!


Rispetto a loro, lo stato della Nuvola di Fuoco si trovava solo a metà classifica, quindi il divario di forza tra di loro non era affatto trascurabile.


Sebbene la nave spirituale dello stato del Cielo Caduto fosse un modello ordinario, era molto più grande della loro. Senza dubbio, il numero di giovani élite trasportate era molto superiore. Era naturale che a uno stato così grande sarebbero stati concessi più posti.


Yi Yun osservò la bandiera dello stato del Cielo Caduto, che raffigurava una fiamma. Il suo rosso acceso quasi feriva gli occhi.


"La competizione nelle prove della sala divina Luo sarà intensa. Voi potreste essere i migliori nello stato della Nuvola di Fuoco, ma potreste non attirare molta attenzione tra i geni dei 196 stati. Inoltre, non dimenticate che c'è ancora la fazione più forte; la capitale reale del clan Luo! La forza del clan Luo supera di gran lunga quella di qualsiasi stato o clan! Dovrete contare solo sui vostri sforzi per ottenere un buon risultato nelle prove della sala divina Luo."


Il responsabile che li accompagnava parlò e, con un gesto della mano, i due incrociatori spirituali attraversarono la fascia di nebulose e si diressero verso la capitale reale del clan Luo.


Mentre la nave procedeva attraverso gli strati di nebulose, si avvicinò rapidamente a una montagna sacra, che si ergeva come una spada affilata.


Yi Yun guardò in basso ed emise un lieve respiro.


Questa competizione sarebbe stata davvero intensa!


Ma questo lo riempì di un'ondata di emozioni. Era appena avanzato di stadio e non vedeva l'ora di mettere alla prova la sua forza!


Phew!


Mentre il vento ululava, gli incrociatori spirituali che trasportavano i geni candidati alle prove della sala divina Luo dai 196 stati erano arrivati alla capitale reale.


Atterrarono su una vasta montagna, sulla quale era stata costruita un'ampia piattaforma. La piattaforma era quasi allo stesso livello delle altre vette sacre circostanti, come se fosse un terreno piatto sospeso a mezz'aria. Persino una grande nave spirituale sembrava un granello di polvere una volta atterrata.


Intorno alla piattaforma si ergevano palazzi maestosi e opulenti, e ne assegnarono uno a Yi Yun.


Il palazzo era luminoso e spazioso, con strutture ben attrezzate e più di dieci servitori a sua disposizione. Su un tavolo al centro del palazzo c'era un invito.


Aprendolo, Yi Yun scoprì che si trattava di un invito a un banchetto, firmato dall'Imperatrice Luo!


Yi Yun rifletté un momento. Sapeva bene che l'Imperatrice Luo era la madre biologica del principe Firmamento Cremisi. La ragione per cui le prove della sala divina Luo erano così agguerrite era principalmente la competizione tra il principe Firmamento Cremisi e la principessa Spirito Viola.


"L'Imperatrice Luo non ha invitato solo noi al banchetto, ma anche l'Imperatrice Xuan…" Yi Yun lesse l'introduzione nell'invito e fu leggermente sorpreso. Tuttavia, in ogni caso, adesso era un discepolo del clan Luo, quindi non c'era motivo di rifiutare l'invito di un'imperatrice.

