---
title: Capitolo 859 - Incontrare la principessa Spirito Viola
pubDate: 2025-04-22T06:54:27.820Z
tags:
    - tmw
---


Capitolo regolare,
Ti ho mandato un messaggio @Angeloooo (spunta la casellaaaaa prima di donare che mi magna la commissione, diventa meno di un euro a capitolo T_T)
  

*din ding doooong* La prossima volta che mi arriva una donazione con tariffa faccio i capitoli che corrispondono alla cifra che ricevo di netto (oltre ad avvisare direttamente nella chat di paypal e via mail ovviamente)


20 capitoli in coda totali (Angelo),
0/1 sponsorizzazioni 1 euro a capitolo,
-Schadenfreude


Yi Yun sentì ovviamente quella frase come tutti gli altri.


Diede un'occhiata a Ran Xueyi e posò silenziosamente la sua tazza da tè.


Yi Yun non era il tipo che sopportava in silenzio. Dopo essere stato denigrato da qualcuno nel Palazzo Lucente Luo, non sarebbe rimasto zitto.


"Giovane maestro Ran, vorrei proprio consultarmi con sincerità con lei... che tipo di lezione intende impartirmi?" Disse all’improvviso Yi Yun.


Tutti i giovani élite presenti furono colti di sorpresa e si voltarono immediatamente a guardare Ran Xueyi, in attesa della sua risposta.


Ran Xueyi disse con leggerezza: "La mia famiglia Xushui Ran non esagera nel cercare vendetta. Ritiene solo giusto che i debiti vengano saldati e la pena sia proporzionata al crimine commesso. La lezione che hai impartito a Ran Yu sarà grosso modo la stessa che io darò a te."


Queste parole destarono l’interesse dei giovani d’élite circostanti. Non era una questione da poco. Yi Yun aveva distrutto la stirpe di Ran Yu, praticamente condannandolo. La lezione che Ran Xueyi intendeva impartire a Yi Yun era di renderlo un invalido entro i limiti delle regole?


Una lezione del genere era tragica, ma dal punto di vista di Ran Xueyi non sembrava nulla di serio.


Solo dal portamento di Ran Xueyi non traspariva un'aria di prepotenza, ma il suo discorso emanava un’arroganza radicata nel profondo delle sue ossa.


"Oh? In tal caso, tu, Ran Xueyi, intendi distruggere le mie arti marziali. Molto bene. Nemmeno io esagererò nel cercare vendetta. Anch'io credo che sia giusto che i debiti vengano saldati e che la pena sia proporzionata al crimine commesso. Chiunque voglia distruggere le mie arti marziali, reagirò e potrei anche io distruggere le sue arti marziali a mia volta.”


Le parole forti di Yi Yun riecheggiarono per tutta la sala!


Tutti rimasero sbigottiti nel sentirlo. Avevano commentato che Ran Xueyi era prepotente, ma Yi Yun lo era ancora di più. Aveva usato le sue stesse parole per ribattere.


Ran Xueyi aveva creato difficoltà a Yi Yun in pubblico, ma si era permesso di farlo perché aveva il sostegno del clan Xushui Ran. Era una delle dieci famiglie più potenti del clan Luo. Le origini di Ran Xueyi erano abbastanza potenti, così nessuno avrebbe osato ribattere ad una dichiarazione del genere.


Tuttavia, Yi Yun aveva osato fare una provocazione simile alla sua.


Era solo un umano, senza alcun appoggio nel clan Luo. Eppure, si mostrava aggressivo nei confronti di Ran Xueyi? Su cosa si basava questo coraggio?


Se Yi Yun poteva essere definito un genio promettente, anche Ran Xueyi era sovrumano. Ran Xueyi era su un livello completamente diverso rispetto a Ran Yu. Nessuno sapeva se Yi Yun potesse competere con lui in termini di talento.


Per quanto riguardava gli altri aspetti, non c'era nemmeno bisogno di discuterne. In quasi ogni aspetto, Yi Yun sarebbe stato seminato da Ran Xueyi.


Le sopracciglia simili a spade di Ran Xueyi si contrassero mentre il suo sguardo freddo colpiva il corpo di Yi Yun come una freccia. "Cosa hai detto? Non ho sentito bene. Cosa intendi fare a me?"


"Ho solo detto che reagirò contro chiunque voglia distruggere le mie arti marziali e potrei anche distruggere le sue arti marziali a mia volta!" A Yi Yun non dispiaceva ripetersi.


Ciò che aveva detto era la normalità per il mondo marziale. In qualunque altro momento, nessuno avrebbe trovato da ridire al riguardo.


Ma adesso, nessun altro giovane d’élite al posto di Yi Yun avrebbe avuto il coraggio di dirlo.


Ran Xueyi scoppiò a ridere. "È da un po' che un mio coetaneo non osa dirmi una cosa del genere. Yi Yun, probabilmente pensi che alcuni risultati nell'addestramento di gruppo, l'apprezzamento dell'Imperatrice Xuan e l'invito a questo banchetto alle Sorgenti Lucenti Luo ti avvicinino di un passo agli alti ranghi del clan Luo. Forse pensi che il mio clan Xushui Ran non sia niente di impressionante. Sei davvero ingenuo." Ran Xueyi derise senza pietà.


Ovviamente sapeva che Yi Yun apparteneva alla fazione dell'Imperatrice Xuan.


L'Imperatrice Xuan aveva attirato un gruppo di geni dalla sua parteper permettere alla Principessa Spirito Viola di salire al trono con successo. Tuttavia, sarebbe stato ridicolo pensare che questi geni fossero importanti. Per dirla in termini schietti, erano solo pedine.


"Hai appena ottenuto il primo posto in un addestramento collettivo, che era solo una piccola parte del quadro generale, e sei già così arrogante. Chi non lo sapesse potrebbe persino pensare che tu abbia ottenuto il primo posto nelle prove della sala divina Luo! Inoltre, anche se ottenessi i primi posti nelle prove della sala divina Luo, e allora? Le prove della sala divina Luo si tengono ogni sessant'anni. In 60.000 anni ce ne sono mille, e pensi che sia impressionante? Quanto è limitato il tuo punto di vista!"


Ran Xueyi bevve il suo vino scuotendo la testa con disprezzo. Non aveva finito il suo discorso, ma tutti capivano il significato dietro di esso.


Un antico clan come il Xushui Ran esisteva da centinaia di milioni di anni!


In cento milioni di anni, le potenti famiglie del clan Luo non erano mai cambiate.


E per quanto riguardava questi giovani élite, innumerevoli tra loro erano nati, maturati e morti!


Nella storia del tempo, erano già incalcolabili. Inoltre, Yi Yun al momento non poteva ancora essere considerato un genio di quel calibro.


Era solo ridicolo rispetto a un colosso come il Xushui Ran clan, esistito da cento milioni di anni.


In quel momento, Ran Xueyi non aveva più intenzione di discutere con Yi Yun.


Litigare con Yi Yun era solo degradante per la sua identità.


"Fratello Donglin, continuiamo a bere. Non c'è bisogno di preoccuparsi di un ignorante."


Il carattere di Ran Xueyi era schietto. Anche se aveva discusso con Yi Yun, era ancora dell’umore di bere. Non gli importava nemmeno.


E infatti, cominciò a bere con Donglin Yu.


Immediatamente, tutti guardarono Yi Yun e scoppiarono in un vortice di discussioni.


In precedenza, Yi Yun aveva raggiunto risultati sorprendenti nell'addestramento di gruppo nel monte Nuvola Azzurra, ma pochi lo conoscevano nella capitale reale del clan Luo.


Il clan Luo era semplicemente troppo grande. Ogni clan aveva i suoi discendenti eccezionali, quindi Yi Yun non meritava particolare attenzione. Tuttavia, oggi tutti ebbero modo di conoscere questo giovane.


Un umano, solo alle prime fasi dell'Ascensione Celeste, aveva osato entrare in conflitto con il principale discendente del clan Xushui Ran. Questa mossa era davvero avventata.


"Quel Yi Yun proviene dal reame inferiore. Probabilmente non conosce il terrore di un grande clan nel Cielo Empireo dei Diecimila Elfi. Prima o poi pagherà le conseguenze per aver osato fare osservazioni così impertinenti con un basso livello di coltivazione e zero supporto."


"Le origini sono semplicemente troppo importanti. Yi Yun può solo essere considerato a malapena dalla parte dell'Imperatrice Xuan. Forse è stato fortunato e ha ottenuto un po' di riconoscimento."


La gente cominciò a discutere privatamente con trasmissioni della voce di qi vitale. Non stavano discutendo del talento di Yi Yun, ma delle sue azioni. Era sconsigliabile essere provocatori o troppo testardi, senza poter mantenere un profilo basso quando si era ancora carenti in quanto a coltivazione.


In quel momento...


Un richiamo acuto risuonò sopra il Monte Lucente Luo. La gente alzò lo sguardo e vide un enorme uccello divino lungo decine di centinaia di metri.


Questo uccello divino sembrava identico alla leggendaria fenice. Le sue piume erano tutte illuminate da fiamme, brillavano come arcobaleni.


L’aura di un antico elfo si diffuse attorno. Anche se i presenti erano membri d’élite del clan Luo, mancò loro il fiato quando sperimentarono improvvisamente l'aura dell’antica bestia che li avvolgeva.


"È l’uccello fenice! La cavalcatura di migliore qualità del nostro clan Luo. È una bestia divina che può attraversare le tempeste spaziali nella voragine!"


L'uccello fenice possedeva la stirpe dell’antica fenice. Inoltre, la concentrazione del suo sangue era estremamente ricca e poteva essere definito un antico elfo vivente.


C'erano solo due uccelli fenice in tutto il clan Luo, ed erano parte delle cavalcature della famiglia reale.


Questo uccello fenice era stato donato alla principessa Spirito Viola dall'Imperatore Luo come cavalcatura e mostrava quanto favore le era stato riservato.


"È la sacra cavalcatura della principessa Spirito Viola!"


I giovani élite presenti si alzarono immediatamente, inclusi Ran Xueyi e Donglin Yu. Anche se erano i quattro grandi giovani maestri della capitale reale, non potevano competere con la Principessa Spirito Viola, che si trattasse di origini, posizione o talento. Erano arrivati al Palazzo Lucente Luo attraverso una formazione di teletrasporto, il che mostrava quanto fossero superiori rispetto agli altri geni. Tuttavia, la Principessa Spirito Viola era arrivata sul suo uccello fenice fino al palazzo della montagna splendente Luo, dove era proibito volare.


Mentre l'uccello fenice volteggiava nel cielo, un ponte arcobaleno cadde dalla sua schiena. Dodici serve accompagnarono la principessa Spirito Viola nella sua discesa.


L'aria di nobiltà che apparteneva a una reale si diffuse nello stesso momento.


"Porgiamo i nostri rispetti alla principessa Spirito Viola!"


L’élite presente si inchinò all'unisono in modo estremamente rispettoso.


La principessa Spirito Viola era eminente. Ignorando la sua posizione come una degli eredi al trono, facendo anche diecimila passi indietro, anche se avesse fallito nell'ascesa al trono, avrebbe comunque un futuro luminoso davanti a sé.


Anche se era inevitabile che l'Imperatrice Xuan avrebbe perso potere, la principessa Spirito Viola stessa aveva un talento eccezionale. Con il vecchio Imperatore Luo a proteggerla, non sarebbe stato difficile per lei diventare una figura suprema.


Un grandissimo talento, indipendentemente dalle sue origini, avrebbe goduto di una posizione sublime nel clan Luo.


Mentre tutti si inchinavano, Yi Yun era un po' disorientato.


Yi Yun osservò la principessa Spirito Viola scendere dal cielo. Anche se era mentalmente preparato, era ancora disabituato quando vide veramente la ragazza che aveva una rotella fuori posto e che in precedenza si era accidentalmente esposta a lui. Si era trasformata in un'illustre principessa del clan Luo, rispettata da miliardi di persone.


Questa scena era troppo contrastante rispetto a prima...


Vedendo Luo Huo'er salutare con nonchalance l’élite per non essere troppo formale, la sua espressione modesta ed elegante le dava davvero il portamento di una principessa. Era... era ancora la stessa persona?


"Alzatevi." Luo Huo'er disse con leggerezza. In quel momento, Ran Xueyi si avvicinò con un sorriso raggiante.


"Sua Altezza, è davvero sempre più bella."


Luo Huo'er era considerata la coltivatrice più talentuosa in tutta la capitale reale, quindi Ran Xueyi naturalmente sperava di diventare più familiare con lei. Anche se potesse essere leggermente più vicino a lei mentre parlava, sarebbe stato comunque un progresso.


Naturalmente, manteneva ancora l’ordinaria cortesia di un suddito, quindi non era offensivo.


Ma in quel momento, Ran Xueyi, che si era avvicinato, rallentò gradualmente i suoi passi. Si rese conto che la dea che adorava da tempo non gli stava prestando alcuna attenzione. In quel momento, i suoi bellissimi occhi stavano guardando dritto a un angolo della grande sala, con incredulità.


Ran Xueyi fu colto di sorpresa. Cosa stava guardando la principessa?


Non poté fare a meno di guardare indietro e seguire lo sguardo della principessa Spirito Viola. Di conseguenza... vide Yi Yun all'angolo della sala. Yi Yun aveva appena posato la sua tazza da tè. Gli altri si erano avvicinati per mostrare i loro rispetto all'arrivo della principessa Spirito Viola, ma lui sembrava chiaramente un passo più lento.


Inoltre, non aveva un'espressione rispettosa sul viso. Le élite tipiche inchinavano la testa quando vedevano la principessa Spirito Viola in modo rispettoso. Era una necessità in quanto sudditi.


Persino Ran Xueyi non osava guardare Luo Huo'er negli occhi. Per quanto riguardava Yi Yun, era semplicemente lì in piedi a fissare sfacciatamente Luo Huo'er. E l’aspetto più irritante era la bizzarra espressione sul suo viso. Era come se la principessa numero uno del clan Luo sembrasse un po' strana ai suoi occhi.


