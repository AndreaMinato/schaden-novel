---
title: Capitolo 86 - Avvicinarsi al Corno
pubDate: 2023-08-01T14:09:48.032Z
tags:
    - tmw
---


In quel momento l’energia del corno era entrata nel corpo di Yi Yun, mettendolo sotto un’enorme pressione! Era un’energia fuori dal comune, conteneva un’aura enormemente malvagia e un’arroganza agghiacciante!

“Boom!” La vista di Yi Yun tremò, aveva la sensazione che una tigre bianca stesse ruggendo da una montagna e che sotto i suoi piedi stessero soccombendo diecimila bestie!

Il dominatore di queste creature non era ordinario, era un’esistenza superiore al grado di bestia feroce. Alcune bestie feroci erano molto più forti di guerrieri umani dal Sangue Viola.

Questa tigre bianca era stata un re delle bestie. Quando era viva, aveva conquistato grandi territori, conquistando una gloria infinita. Anche dopo la morte, il suo corno possedeva ancora un potere terrificante!

Sembrava che fosse questa malvagità e arroganza a mettere sotto immensa pressione i partecipanti, causando la loro miseria!

Yi Yun fece dei respiri profondi. Il suo viso era pallido, si era reso conto che l’energia che aveva assorbito sembrava avere vita propria. Anche se era stata soppressa dal Cristallo Viola, era ancora estremamente orgogliosa. Si era agitata nei canali dei suoi meridiani e gli aveva provocato dolore!

Aveva dovuto radunare tutte le sue forze per sopportare il dolore. Anche così, soffrì immensamente. Il calore nel suo corpo lo fece sudare e tremare!

Yi Yun aveva la sensazione di essere caduto in un calderone di fuoco. Strinse i denti e i pugni. Iniziò a colare sangue dagli angoli della sua bocca!

In quel momento, Tao Yunxiao aveva finalmente raggiunto l’area entro venti passi dal corno della Feroce Tigre Divina. I membri delle truppe del Drago Brillante avevano disegnato un cerchio come traguardo. Tao Yunxiao era il primo partecipante ad attraversare la regione.

“Ahah, sono davvero arrivato primo!” Tao Yunxiao gettò un’occhiata verso Lian Chengyu, che aveva ancora bisogno di fare cinque passi.

Ma i suoi progressi potevano essere considerati buoni. Molti degli altri eredi di piccole tribù non potevano competere con lui.

C’erano anche alcuni membri d’élite cresciuti dal clan tribale Tao a cui mancavano ancora un po’ di passi dal cerchio.

Per quanto riguardava Yi Yun, non lo guardava più. Questo perché Tao Yunxiao osservava solo chi era più vicino.

‘Non c’è nulla di cui andare orgogliosi anche se sono arrivato primo. Devo fare altri dieci passi e toccare il corno!’

Mentre lo pensava, Tao Yunxiao guardò l’aeronave.

“Aspetta e vedrai, vedrai quanto potrò andare avanti!”

Oltre i venti passi di raggio, diventava molto più difficile avanzare e Tao Yunxiao sentì una pressione immensa.

In quel momento Lian Chengyu era già entrato nel cerchio. “Ci sono riuscito. Questo è il mio spirito e l’abilità di compiere grandi imprese in futuro! Molto bene, anche se non sono finito primo, o tra i primi tre, le persone di fronte a me sono tutti membri d’élite del clan tribale Tao. Il solo ad avere un tale spirito in un piccolo clan tribale sono io!”

Lian Chengyu era soddisfatto. Provenendo da una piccola area come il clan tribale Lian, aveva poche risorse di cui disporre, così la sua ambizione era limitata. Ottenere risultati del genere lo fece inorgoglire.

Lian Chengyu gettò un’occhiata verso Yi Yun. Voleva vedere quanti progressi aveva fatto.

Poi rimase sbalordito perché Yi Yun era rimasto immobile nello stesso posto.

Non solo, il suo volto era arrossato e stava sudando profusamente. Una sottile vena blu era apparsa sulla sua fronte, come se ci fosse una linea colorata sotto la sua pelle.

Sembrava che avesse inseguito cavalli selvaggi per giorni.

“Come può essere così debole?” Lian Chengyu non capiva. All’inizio pensava che lo spirito di Yi Yun sarebbe stato a stento sufficiente. Anche se non poteva competere con lui, Yi Yun sarebbe dovuto entrare nell’area di venti passi di raggio, o almeno entro trenta passi.

Ma a giudicare dalla situazione in cui si trovava, non sembrava diverso da quei perdenti spaventati a morte. A parte rimanere nella sua posizione, sembrava al limite sotto ogni aspetto.

Lian Chengyu sogghignò: ‘Pensavo che questo ragazzino fosse così arrogante perché era capace. Pare che rimanere in piedi senza inginocchiarsi sia il suo limite. E io che pensavo che sarebbe stato una minaccia in futuro. Ridicolo. Che importa se è fortunato, è un’inutile comparsa. È tutto qui quello di cui è capace. Giusto, com’è possibile trovare un figlio del cielo in un gruppo di mendicanti? Tutta la fortuna accumulata dal clan tribale Lian è stata usata per sostenere me. Non ci può essere un’altra persona che minacci la mia posizione!’

Pensando a questo, Lian Chengyu non badò più a Yi Yun e cercò di avanzare ulteriormente.

I partecipanti più forti cominciarono ad attraversare il confine dei venti passi e iniziarono a superarlo.

Tutti volevano mostrare di poter superare il limite. Allo stesso tempo, volevano che i superiori delle truppe del Drago Brillante li notassero e dessero loro risorse per aiutarli a crescere in futuro.

In quel momento, Lin Xintong non riusciva a capire Yi Yun.

Che Yi Yun non potesse sopportare un tale livello di pressione? Non solo non poteva resistere, ma stava sudando come se non potesse più rimanere in piedi.

“Maestro, cos’ha?” Chiese Lin Xintong. Il vecchio Su gettò un’occhiata distratta verso di lui visto che era curioso di come se la stessa cavando. Non poteva essere così male?

Nessuno sapeva che Yi Yun stava sperimentando la trappola di energia del Cristallo Viola.

Ogni poro del suo corpo stava bruciando. Sembrava che dei coltelli si stessero muovendo per i suoi meridiani. Yi Yun non aveva mai sentito un dolore del genere mentre assorbiva l’energia con il Cristallo Viola. Questo perché la forza della Feroce Tigre Divina era troppo difficile da affrontare.

Yi Yun trovava insopportabile questo dolore, ma allo stesso tempo era estremamente entusiasta. A causa del flusso violento di energia, sentiva che i suoi canali e i suoi meridiani stavano diventando più potenti; le sue ossa e i suoi organi venivano temprati, divenendo ancora più forti.

Il suo corpo si stava trasformando!

La sua coltivazione stava aumentando rapidamente!

All’inizio Yi Yun era solo all’inizio del quinto stadio del Sangue Mortale, ma sentiva che la sua forza si stava consolidando lentamente e l’energia stava diventando più stabile. Gradualmente raggiunse gli stadi intermedi e iniziò ad avvicinarsi al picco del quinto livello!

Se avesse raggiunto il picco del quinto livello del Sangue Mortale, non sarebbe stato diverso da Lian Chengyu! Combinato con il suo Corpo Temprato e la Pulsazione del Drago, sconfiggerlo sarebbe stato facile!

Il rapido aumento di forza lo entusiasmò. Questo aumentò la sua determinazione. Continuò a sopportare il dolore straziante!

Voleva avanzare al picco del Raccoglitore di Qi in una volta!

Ma Yi Yun aveva la sensazione che mancasse qualcosa per spingersi oltre il limite. Pareva che mancasse pressione per comprimere tutta l’energia nel suo corpo.

Voleva superare i suoi limiti, solo allora sarebbe brillato.

Stringendo i denti, Yi Yun iniziò ad avanzare verso il corno!

Aveva intenzione di avvicinarsi, usare l’immensa pressione della Feroce Tigre Divina per allenare il suo corpo e avanzare forzatamente fino al picco del Raccoglitore di Qi!


“Maestro, si sta muovendo.” Lo sguardo di Lin Xintong si accese, ma il vecchio Su era ancora accigliato. Poteva essersi mosso, ma non sembrava che avrebbe superato la prova in condizioni del genere. Non voglio che rubi le luci della ribalta, ma non farmi vergognare…

Oh? Aspetta…

Il vecchio Su si era reso conto di qualcosa e guardò sorpreso Yi Yun.



