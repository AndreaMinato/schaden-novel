---
title: Capitolo 865 - Il calderone dell’eclisse contro il disco della formazione della Divina Tecnica della Desolazione
pubDate: 2025-04-24T12:58:43.948Z
tags:
    - tmw
---


Capitolo sponsorizzato, ringraziamo Angelo!
15 capitoli in coda totali (15 Angelo),
0/1 sponsorizzazioni 1 euro a capitolo,
-Schadenfreude


In quel momento, Luo Kui aveva già tirato fuori il suo calderone. Era alto quasi un metro e, mentre lo faceva vorticare a mezz’aria, l’elfo incrociò le braccia al petto. Lanciò uno sguardo altero verso Yi Yun e disse: “Avanti, sto aspettando di vedere i suoi insegnamenti!”


Il calderone di Luo Kui era fatto ddea un metallo sconosciuto. Su di esso era inciso ogni sorta di motivo, facendolo sembrare primitivo e semplice.


Yi Yun gettò un’occhiata verso il calderone ed ebbe la sensazione che dovesse valere una fortuna.


La Divina Tecnica della Desolazione di questo cielo empireo non era solo diversa da quella dei regni inferiori, usava anche strumenti completamente diversi. Nel mondo Tian Yuan, si usavano per lo più dischi di formazioni, non calderoni.


Senza dubbio, il tesoro di Luo Kui era più avanzato dei metodi del mondo Tian Yuan.


“Perché sta guardando il mio calderone dell’eclisse? È spaventato dalla sua aura antica?” Luo Kui rise.


Era un antico calderone che aveva trovato in una rovina. Poteva non essere famoso nel clan Luo, ma sarebbe stato un tesoro ambito in un’asta.


Nonostante molti dei giovani d’élite presenti non conoscessero la Divina Tecnica della Desolazione, potevano percepirne l’aura fuori dal comune.


Yi Yun ignorò Luo Kui e si limitò a tirare fuori lentamente il disco di una formazione.


Era un disco da trenta centimetri che proveniva dal mondo Tian Yuan. Sembrava polveroso e semplice, completamente inconspicuo.


E in effetti, il suo aspetto rivelava il suo valore. La sua qualità era pressocché nulla.


Yi Yun non era affatto un Divino Maestro della Desolazione professionale. Anche se portava con sé il disco di una formazione, era un artefatto che non sarebbe stato considerato impressionante nemmeno nei regni inferiori. Nei dodici Cieli Empirei sarebbe sembrato ancora più inferiore.


Luo Kui rimase sbigottito. Questa canaglia aveva tirato fuori un oggetto così ridicolo per competere con lui?


Solo i motivi runici incisi sul disco non erano degni di essere menzionati. La differenza tra i due era più che abissale. Era come se, in uno scontro tra guerrieri, uno usasse un’arma divina, mentre l’altro avesse sfoderato un coltello da cucina. A quel punto perché combattere?


Anche l’imperatrice Xuan iniziò ad accigliarsi lievemente. Aveva pensato che, durante un’occasione così importante, Yi Yun avesse qualcosa su cui contare e che non si sarebbe fatto avanti solo per venire umiliato.


Così l’imperatrice Xuan aveva ancora un briciolo di speranza e desiderava che Yi Yun fosse davvero un genio della Divina Tecnica della Desolazione, in grado così di competere con Luo Kui nonostante le sue origini inferiori e la sua età ossea inferiore ai quarant’anni. Ma ora, Yi Yun aveva tirato fuori il disco di una formazione che poteva entrare negli annali delle meraviglie. Avrebbe potuto dimostrare solo il 30% delle sue capacità.


Non poté trattenersi dal chiedere: “Yi Yun, non hai un calderone della Divina Desolazione? Posso dartene uno.”


Yi Yun proveniva dai regni inferiori, così era normale che non avesse un calderone. Tuttavia l’imperatrice Xuan non si sarebbe mai aspettata che il giovane scuotesse la testa e rispondesse: “Ringrazio sua maestà per la sua offerta. Sfortunatamente non ho mai usato un calderone della Divina Desolazione, né comprendo i misteri al loro interno. Probabilmente ci impiegherei un po’ di tempo per apprenderli, così è più pratico usare il disco di una formazione.”


Yi Yun stava dicendo la verità. Indipendentemente da quanto fosse buona la sua percezione, non osava pensare di poter usare immediatamente un calderone della Divina Desolazione senza fare pratica.


Tutti i giovani d’élite presenti rimasero sbigottiti.


Che Yi Yun non avesse imparato nulla della Divina Tecnica della Desolazione del Cielo Empireo dei Diecimila Elfi? Aveva intenzione di usare le tecniche dei suoi regni inferiori per battere Luo Kui?


Luo Kui fissò il suo avversario. Cavolo, questo ragazzino era qui per farlo divertire?


Pensava che Yi Yun avesse studiato la Divina Tecnica della Desolazione nei regni inferiori e che fosse un talento impareggiabile, inconsapevole di quanto fosse terrificante il livello delle tecniche qui. Competere con un ritardato mentale del genere sarebbe stata un’umiliazione. Sarebbe stato privo di significato vincere.


Aveva intenzione di surclassare una principessa, ma aveva solo calpestato merda di cane. Luo Kui non era più dell’umore per competere.


“Iniziamo presto. Che sfortuna!” Disse con impazienza Luo Kui.


Con un cenno, lanciò un’osso elfico in mano a Yi Yun.

“Avanti, mi dia consigli. Voglio vedere cosa farà con un osso elfico di terzo livello.”


Yi Yun rigirò l’osso nella mano e disse con noncuranza: “Solo uno? Non ne ha altri?”


La qualità di quest’osso ovviamente superava quelli dei regni inferiori. Tuttavia non era un’esagerazione. Non sarebbe stato difficile per Yi Yun raffinarlo utilizzando la sua Divina Tecnica della Desolazione e il Cristallo Viola.

“No!” Luo Kui sogghignò. “Non è nemmeno sicuro di poter raffinare un osso elfico di terzo livello in un solo colpo. Se il suo livello è così limitato, come può essere degno di darmi consigli?”


Yi Yun  sorrise e non disse più altro. Lanciò l’osso elfico sul disco della formazione e iniziò ad attivarne i motivi runici.


Immediatamente i simboli si illuminarono. Yi Yun iniziò a ricreare i sigilli della mano che aveva praticato in passato, quelli che aveva appreso da Su Jie nei regni inferiori.


Le bestie della desolazione del mondo Tian Yuan e quelle di questo Cielo Empireo erano simili. Yi Yun immaginava che le creature elfiche di questo piano fossero finite in qualche modo nei regni inferiori e avessero iniziato ad accoppiarsi con le bestie selvagge, formando alla fine le bestie della desolazione. Così le tecniche di Su Jie potevano essere usate allo stesso modo mentre raffinava un osso elfico.


Tuttavia, agli occhi di un professionista, queste tecniche erano proprio spazzatura. Erano troppo semplici. Era come un gruppo di accademici ad un esame imperiale che dovevano girarsi per vedere un bambino che aveva appena iniziato a leggere… un bambino che era stato istruito a casa per memorizzare il classico dei tre caratteri. A questo livello, aveva perfino il coraggio di dire che conosceva la Divina Tecnica della Desolazione?


Luo Kui si infuriò solo guardando la dimostrazione impacciata di Yi Yun.


Era davvero un bifolco estremamente ignorante!


Prima pensava che Yi Yun si fosse fatto avanti per un motivo e temeva ancora di poter fallire miserabilmente in una sfida facile.


Ora però Yi Yun stava iniziando a raffinare l’osso elfico. I sigilli che usava erano di pessima qualità e i simboli che formava non avevano senso. Così Luo Kui trovò ridicola la sua preoccupazione di prima.


Data la sua esperienza, immaginò che le reliquie che Yi Yun avrebbe potuto raffinare sarebbero state al massimo di scarsa qualità. Lo aveva determinato dai sigilli che aveva usato. Era impossibile raggiungere una valutazione superiore.

Se fosse stato Luo Kui a raffinare la stessa reliquia, avrebbe raggiunto almeno il grado “sofisticato” o anche “sbalorditivo”!


Nel Cielo Empireo dei Diecimila Elfi, le reliquie dello stesso grado sarebbero state valutate in base al risultato del raffinamento e andavano da scarso, ordinario, sofisticato, sbalorditivo, eccellente, fino al grado spirituale!


Il grado sbalorditivo era il limite per una reliquia di basso livello. Per quanto riguardava “eccellente” e “spirituale”, era una valutazione riservata solo alle reliquie di alto livello.


Luo Kui voleva produrre una reliquia di terzo livello sbalorditiva al banchetto e sbalordire tutti. Ma pensandoci, era troppo difficile.


Mentre Luo Kui stava riflettendo, Yi Yun disse all’improvviso: “Non inizia?”


Yi Yun poteva parlargli mentre stava raffinando una reliquia?


Luo Kui rimase momentaneamente spiazzato. Tuttavia subito dopo non ci diede più importanza. Le tecniche dei regni inferiori potevano essere troppo semplici e così era in grado di parlare mentre raffinava. Poteva produrre perfino tre calderoni di reliquie e raffinarli in una sola volta con una tecnica di così basso livello.


“Sembra che è impaziente di perdere subito. In tal caso, mi permetta di mostrare cos’è davvero la Divina Tecnica della Desolazione!”

