---
title: Capitolo 866 - Una Vittoria Regalata?
pubDate: 2025-04-28T07:56:04.875Z
tags:
    - tmw
---


Capitolo sponsorizzato, ringraziamo Angelo!
15 capitoli in coda totali (15 Angelo),
0/1 sponsorizzazioni 1 euro a capitolo,
-Schadenfreude


Luo Kui iniziò. Nonostante il suo avversario fosse uno schifo, aveva intenzione di dare il massimo. Umiliare Yi Yun non aveva senso. Ora il suo obiettivo era raffinare una reliquia che si avvicinasse al grado "eccellente", per lasciare tutti a bocca aperta.


Luo Kui gettò l’osso elfico nel calderone dell’eclisse e ne estrasse tutta l’energia in un solo colpo!


Boom!


Il corpo di Luo Kui si incendiò di fiamme blu, e dietro di lui un gigantesco centopiedi blu alto trecento metri si slanciò verso il cielo!


Il centopiede puntò dritto verso il soffitto.


Il Demone Centopiedi era la stirpe di Luo Kui. Dopo cha apparì, si tuffò nel calderone dell’eclisse!


Cosa…


La folla rimase sbalordita. Luo Kui stava cercando di raffinare la sua antica stirpe insieme all’osso elfico?


Anche se tutti sapevano che era impossibile che Luo Kui danneggiasse la sua stirpe solo per raffinare una singola reliquia, fu comunque uno spettacolo impressionante vederlo sigillare il Demone Centopiedi nel calderone dell’eclisse.


"Non è così." In quel momento, un Divino Maestro della Desolazione intervenne. "Il Demone Centopiedi è uno degli antichi elfi di tipo insetto più rari. Il suo corpo è altamente tossico. Persino potenti antichi guerrieri sarebbero disintegrati e morirebbero se morsi. Il Centopiedi ama nutrirsi di erbe preziose e veleni vari.
Erbe e ossa elfiche, che contengono molte essenze medicinali ed energie di tipi diversi o anche opposti, possono essere raffinate nel suo corpo. Permette alle essenze di fondersi e di venire utilizzate dal Demone Centopiedi."


"Perciò, nell’antichità, un Demone Centopiedi era inestimabile. Solo la quantità di essenza accumulata nel suo corpo avrebbe permesso di raffinare una pillola di grado supremo."


Con la spiegazione del maestro, tutti compresero. Il Demone Centopiedi poteva estrarre energia da tutte le erbe e ossa elfiche che divorava. Quindi, il motivo per cui Luo Kui aveva mandato la sua stirpe nel calderone era per aiutarlo a raffinare un reliquia supremo!


Usando il Centopiedi, avrebbe ottenuto il doppio del risultato con metà dello sforzo!


"Non c’è da stupirsi che un tipo robusto come Luo Kui abbia scelto di diventare un Divino Maestro della Desolazione, sprecando tempo prezioso nella coltivazione. Tutto per via del Demone Centopiedi!"


"Esatto, se il Centopiedi può aiutare a divorare l’osso elfico ed estrarne l’energia, allora non è uno spreco per lui essere un Divino Maestro della Desolazione."


Mentre discutevano, molti provavano invidia. Con il Centopiedi al suo fianco, Luo Kui avrebbe sicuramente raggiunto grandi risultati.


Inoltre, i Divini Maestri della Desolazione godevano di grande prestigio nel clan Luo. Molti supremi del Cielo Empireo dei Diecimila Elfi si recavano spesso dal clan Luo per comprare reliquie a prezzi esorbitanti.


Ad esempio, il terzo zio Empireo del clan Luo, ormai ritirato, era un Divino Maestro della Desolazione di livello supremo. Persino l’Imperatore Luo, incontrandolo, si inchinava rispettosamente salutandolo come un membro della giovane generazione.


Se non si fosse ritirato, per dirla senza mezzi termini, avrebbe potuto decidere lui stesso chi sarebbe stato il prossimo imperatore. Non serviva alcuna competizione per il trono!


In quel momento, Luo Kui gettò altri frammenti d’osso ed erbe nel calderone dell’eclisse.


Dang!


Dopo l’aggiunta, il coperchio si sigillò ermeticamente!


Alcuni giovani acuti presenti riconobbero subito che i frammenti e le erbe gettati da Luo Kui erano oggetti straordinari. Alcuni valevano persino più dell’osso elfico di terzo grado.


I supplementi valevano più dell’osso principale!


A quanto pareva, Luo Kui era determinato a raffinare una reliquia di grado eccellente.


Ma in realtà, usare ossa elfiche più preziose come supplementi per migliorare forzatamente una reliquia di basso livello era un po’ artificioso. Un vero Divino Maestro della Desolazione avrebbe aumentato direttamente il livello di un osso elfico. Solo un processo del genere avrebbe avuto vero valore.


Tuttavia, era troppo difficile. Luo Kui praticava la Divina Tecnica della Desolazione solo da una decina d’anni. Riuscire già a fare questo era incredibile.


"Luo Kui che usa così tanti supplementi rende la competizione ingiusta. Yi Yun ha usato solo un osso elfico."


"E allora? Questa non è nemmeno una competizione! È solo un’esibizione di Luo Kui! Conosco un po’ della Divina Tecnica della Desolazione. Il disco della formazione di Yi Yun è completamente esposto.
Posso vedere chiaramente qualsiasi sigillo che forma. I sigilli di Yi Yun non potranno mai raffinare una reliquia di buona qualità, quindi è impossibile vincere. Inoltre, i suoi sigilli di basso livello non sono perfetti. Quindi, raffinare quell’osso elfico è già il suo limite. Non potrebbe gestire l’aggiunta di altri supplemi, quindi dov’è l’ingiustizia?" Disse un apprendista della Divine Tecnica della Desolazione.


Non aveva parlato senza pensare.


Yi Yun poteva avere talento, ma aveva meno della metà degli anni di Luo Kui. La professione dei Divini Maestri della Desolazione richiedeva tempo. Inoltre, Yi Yun non aveva ancora padroneggiato le tecniche di questo Cielo Empireo, quindi il risultato era scontato.


In quel momento, persino Luo Huo’er era ansiosa.


Era certa che Yi Yun non avrebbe perso. Se aveva osato farsi avanti, aveva qualcosa per sostenersi. Ma ora che aveva raffinato quasi il 70% della sua reliquia, non aveva ancora mostrato un solo miracolo!


Luo Huo’er era probabilmente la più qualificata a commentare. Conosceva sia la tecnica del Cielo Empireo che quella dei regni inferiori. Sapeva che con le tecniche usate da Yi Yun, la qualità dei reperti sarebbe stata solo "scadente"!


Nessun architetto avrebbe potuto trasformare una capanna di pietra fatta da materiali grezzi in un palazzo, sopratutto quando l’opera stava per essere completata.


Quanto a Luo Kui, usava un calderone supremo, tanti supplementi e la stirpe del Centopiedi. Luo Huo’er stimò che il grado della reliquia di Luo Kui sarebbe stato tra il "sofisticato" ed "eccellente". La differenza era abissale.


Inoltre, Luo Kui era più veloce. Yi Yun era al 70%, Luo Kui al 90%!


In meno di tre minuti, Luo Kui avrebbe finito!


Tuttavia, Luo Huo’er notò che Luo Kui stava iniziando ad avere problemi. Aveva bisogno di molta forza mentale per utilizzare così tanti supplementi. Iniziarono a comparire imperfezioni nei suoi sigilli e questo significava che la qualità della sua reliquia si sarebbe fermata al grado “sofisticato”.


I minuti passavano. Yi Yun formava un sigillo dopo l’altro, procedendo con calma, come se non fosse affatto preoccupato.


Nel frattempo, Yi Yun aveva già attivato la sua visuale d’energia. Gli altri non potevano vedere dentro il calderone, ma lui sì.


Nel calderone, il Centopiedi era al limite. Non era un vero Demone Centopiedi, solo una stirpe evocata da Luo Kui. Dopo aver divorato troppa energia, non era stato in grado di digerirla. Il suo corpo si gonfiava, quasi esplodendo.


E allo stesso tempo, i sigilli di Luo Kui si univano. Stava per condensarli in una reliquia.


Come aveva detto Luo Huo’er, c’erano imperfezioni. Difficili da notare, ma Yi Yun le vedeva chiaramente. Poteva persino contarle.


Yi Yun non padroneggiava ancora la tecnica del Cielo Empireo dei Diecimila Elfi, ma grazie al Cristallo Viola, sapeva qual era la forma più adatta che l’energia avrebbe dovuto assumere.


I punti dove l’energia scorreva in modo imperfetto si accumulavano e si espandevano gradualmente. Nel momento in cui la reliquia avesse preso forma, si sarebbero fusi tutti all’istante e avrebbero raggiunto la loro forma più grande. Tuttavia non sarebbero esplosi perché sarebbero stati contenuti dai sigilli delle mani di Luo Kui.. Sarebbero rimasti come dei "buchi", influenzandone la qualità.


In effetti, il momento in cui Luo Kui stava usando un sigillo per fondere i sigilli insieme sarebbe stato il punto in cui l’energia in cui era più stabile. Era un’immensa sfida per la forza mentale di Luo Kui ed era questo il motivo per cui la formazione di una reliquia era lo stadio più critico. Non potevano esserci errori.


La reliquia di Luo Kui era quasi pronta.


Centinaia di sigilli erano già condensati. Il passo finale era combinarli. Luo Kui era concentrato e il sudore iniziò ad imperlargli la fronte.


Anche se era solo una reliquia di terzo livello, usando così tanti supplementi, era anche estremamente difficile per Luo Kui produrre una reliquia di grado sbalorditivo. Era al limite. Altrimenti, non avrebbe prodotto così tanti errori nei sigilli di energia verso la fine.


Anche se aveva mancato di poco il livello sbalorditivo, poteva essere già orgoglioso di questo risultato. Dopotutto, nonostante avesse coltivato solo per ottant’anni, la sua forza era eccezionale, e aveva anche dedicato tempo alla Divina Tecnica della Desolazione!


Unisci!


Luo Kui ignorò ogni distrazione, concentrando tutta la sua energia mentale sul calderone dell’eclisse, così da poter controllare la fusione dei sigilli.


Centinaia di sigilli brillarono come il sole nel suo artefatto. Proprio mentre stavano per fondersi...


Una forza d’attrazione impercettibile si mescolò ai sigilli. Erano senza forma, come i poteri primordiali dell’universo... Nemmeno l’Imperatrice Luo o Xuan avrebbero potuto sentirla, figurarsi Luo Kui.


In quel momento, quasi tutti erano concentrati sul calderone di Luo Kui. Nessuno badava a Yi Yun. Lui era in disparte, condensava i suoi sigilli d’energia mentre controllava il Cristallo Viola. Iniziò a toccare lievemente il gruppo di sigilli.

Solo questo sfioramente spostò il punto critico di combinazione energetica, stimolando molte imperfezioni...


Fu come una scintilla in una pozza di petrolio. Il delicato equilibrio d’energia si ruppe.


Luo Kui, già al limite, dopo un attimo di secondo si rese conto del disturbo d’energia quasi impercettibile! Anche se ci aveva messo poco tempo, era un momento troppo critico.


Oh no!


Luo Kui spalancò gli occhi mentre i suoi occhi si iniettavano di sangue. Urlò, bruciando tutto il potere della sua stirpe. Il Centopiedi nel calderone dell’eclisse spalancò le fauci, cercando di divorare i sigilli che stavano collassando. Stava cercando di salvare la reliquia a costo di rovinarne la qualità.


Ma il Centopiedi alto trecento metri era già gonfio ed esausto, come poteva farcela?


Yi Yun non si fece scrupoli mentre controllava il Cristallo Viola per sfiorare un altro punto di combinazione.


Il collasso era ormai inevitabile!


Boom!


Un’esplosione tumultuosa scosse il calderone dell’eclisse. Il coperchio volò via, schiantandosi pesantemente contro il soffitto. Frantumò uno dei mattoni riducendoli in briciole!


Phew!!!


L’immagine illusoria del Centopiedi di Luo Kui fu avvolto da una palla di fuoco blu, contorcendosi per il dolore!


La stirpe del Centopiedi era considerata forte, ma già al limite ed era stata colta di sorpresa. L’onda d’urto in uno spazio chiuso lo aveva colpito duramente e da una distanza ravvicinata. Inoltre era stata sigillata nel calderone dell’eclisse, così ci si poteva immaginare quanti danni avesse ricevuto!


Luo Kui, mentalmente connesso al Centopiedi, grugnì mentre si ritirava e cadde a terra. Il suo volto era pallido come la carta!


Due rivoli di sangue nero gli uscirono dalle orecchie. Era il chiaro segno di quanto fosse stato danneggiato il Centopiedi Demoniaco. L’onda d’urto gli aveva spaccato i timpani, ferendolo gravemente. Ci sarebbero voluti mesi per riprendersi.


Dong!


Il calderone cadde a terra, versando cenere nera...


Luo Kui era sconvolto. Guardò stordito il calderone che rotolava. Non credeva ai suoi occhi.


Il calderone era esploso? La sua raffinazione era finita in un’esplosione...


In un’occasione così importante, con l’Imperatrice Luo, Xuan, élite da tutto il mondo e il suo futuro maestro, il principe Firmamento Cremisi, presenti, ma lui aveva fatto esplodere il calderone! Il cuore di Luo Kui stava palpitando!


"Questo...?"


I giovani presenti sgranarono gli occhi. Alcuni non si accorsero nemmeno di aver rovesciato i bicchieri di vino.


Luo Kui stava per raffinare una reliquia almeno di grado "sofisticato", mostrando la sua abilità. Ma all’ultimo momento, il calderone era esploso.


Da una reliquia "sofisticata" ad un mucchio di cenere. Il cambiamento era troppo repentino!


Vedendo come Luo Kui era rimasto sconvolto, tutti capirono che questo fallimento sarebbe stato un duro colpo per la sua autostima. In futuro, forse gli avrebbe provocato un demone interiore mentre raffinava reliquie. Poteva finire con lo sviluppare fobie che avrebbero influenzato i suoi futuri risultati nella Divina Tecnica della desolazione.


Tutti, comprese le Imperatrici, erano sbalorditi. Ma una persona era rimasta impassibile… Yi Yun!


Mentre gli altri si riprendevano, videro Yi Yun controllare ancora il suo rozzo disco, raffinando con calma una reliquia.


I suoi movimenti erano tranquilli. La velocità con cui formava i sigilli sembrava più adatta a raccogliere funghi in un prato che a raffinare un reliquia.


Da un lato, un’esplosione. Dall’altro, rilassamento. Il contrasto era enorme...


Per quanto lento, Yi Yun completò l’ultimo sigillo e iniziò la formazione finale.


Anche la sua tecnica di formazione era rozza, quella più basilare dei regni inferiori. La completò rapidamente, ma in modo semplice e grezzo.


Dong!


Una reliquia grigia rotolò nella mano di Yi Yun dal disco della formazione.


Alcune reliquie di alto grado diventavano cristalline, ma quella di Yi Yun sembrava di pessima qualità, come se contenesse con impurità. E la qualità corrispondeva all’aspetto.


Valutazione della qualità: Scadente.


Yi Yun notò della cenere sulla reliquia. Con la manica, la pulì e la pose sul vassoio della serva, ordinandole di portarla all’Imperatrice Luo.


"Sua maestà, la mia reliquia è completata. Dopo tutto, ho studiato la Divina Tecnica della Desolazione solo per quattro o cinque mesi. Ottenere una reliquia di terzo grado di qualità scadente è già un buon risultato. Ora, vorrei presentarla a sua Maestà."


Vedendo la serva porgere la reliquia grigia all’Imperatrice, tutti rimasero di sasso. Gli occhi fissi sulla reliquia, incapaci di distogliere lo sguardo.


Cavolo, che succede? Non dirmi che Yi Yun ha vinto!?


Molti iniziarono a giungere a questa conclusione. Da un lato, un’esplosione. Dall’altro, una reliquia scadente, ma almeno completata.


In quel momento, il principe Firmamento Cremisi ebbe la sensazione che il suo cuore fosse stato calpestato da un milione di mostri elfici dagli zoccoli fangosi!


Si sentì un grosso idiota. Aveva recitato una parte secondaria nello stupido spettacolo di Luo Kui, e inaspettatamente sarebbe diventato lo zimbello della capitale nei giorni seguenti.


E Yi Yun, quel tipo dall’aria poco sveglia, ne era uscito vincitore.


"Ho studiato la Divina Tecnica della Desolazione solo per quattro o cinque mesi."


"Ottenere un reliquia di terzo grado di qualità scadente è già un buon risultato..."


Ripensando alle parole di Yi Yun, il principe avrebbe voluto sbattere la testa contro il muro. Quel tipo dall’aria stupida aveva davvero vinto!?


O stava facendo lo stupido? Ma il principe aveva coltivato almeno per qualche millennio. Aveva seguito la competizione dall’inizio. Non aveva visto Yi Yun fare nulla di sospetto, come poteva avere quell’abilità!?


"Pfft!"


Risuonò una risata squillante. Luo Huo’er era scoppiata a ridere.


Era di temperamento infantile e poco seria di natura. Si era sforzata di apparire elegante per il banchetto. Come poteva trattenersi di fronte a una cosa così divertente?


Vedendo tutti guardarla, soprattutto il principe Firmamento Cremisi con l’aria di chi ha perso la madre, Luo Huo’er tossicchiò e si asciugò la bocca con un fazzoletto. Riprese un’aria seria.


Ma più si sforzava, più il principe si deprimeva.


Luo Huo’er che tratteneva le risate e fingeva serietà era la beffa peggiore. Perché sentiva che lo stava deridendo.


"Principe Firmamento Cremisi, io... non posso accettarlo!"


Luo Kui si rialzò di colpo. Come poteva accettarlo? Per lui, un problema imprevedibile era sorto durante la combinazione dei sigilli, facendogli esplodere il calderone e regalando la vittoria a Yi Yun. "Solo un altro tentativo. Un altro e raffinerò un reliquia di grado eccellente!"


Dopo queste parole, l’espressione del Principe peggiorò. Luo Huo’er rise: "Luo Kui, sei stato tu a dire che chi fallisce nel raffinare una reliquia di terzo grado non ha diritto a continuare. Questa volta hai bucato il soffitto. Se ti diamo un’altra possibilità demolirai il palazzo?"


Luo Huo’er giocherellò col fazzoletto, senza mezzi termini. Il Palazzo Splendente Luo non era un’area adatta a raffinare reliquie. Non era indistruttibile. L’esplosione aveva già spaccato un mattone.


Nota dell’autore: Questo capitolo di 5100 caratteri può essere considerato un capitolo lungo. È per compensare leggermente quello perso quando avevo l’influenza.

