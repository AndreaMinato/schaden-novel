---
title: Capitolo 877 - Il Supremo Gulan
pubDate: 2025-05-05T07:53:16.452Z
tags:
    - tmw
---


Capitolo regolare,
8 capitoli in coda totali (8 Angelo),
0/1 sponsorizzazioni 1 euro a capitolo,
-Schadenfreude


In questo palazzo, la principessa Volpe Bianca indossava un abito bianco velato. Sedeva tranquilla sul letto con un libro in mano. Mentre la luce del sole filtrava attraverso il velo, si potevano intravedere vagamente le sue bellissime curve.


Nel mondo dei guerrieri, sia per leggere che per scrivere, la gente era abituata a usare le tavolette di giada, che potevano contenere molte più informazioni, ma la principessa Volpe Bianca preferiva la sensazione di avere tra le mani un libro di carta.


Sentendo la voce affannata, la principessa Volpe Bianca alzò lo sguardo e fissò la sua serva personale. Sembrava un gattino arrabbiato venuto a lamentarsi con lei.


La principessa Volpe Bianca sorrise. Mettendo giù il libro, disse: "Ling'er, ti riferisci alla scommessa di mio fratello con la principessa Spirito Viola?"


"Principessa, l'hai già sentita?" La serva la fissò a occhi spalancati.


"Sì, l'ho sentita, insieme ad alcune delle parole usate." Disse la principessa Volpe Bianca con tono tranquillo.


La serva rimase per un attimo senza parole per poi dire: "Principessa, non sei arrabbiata? Quel tipo di nome Yi Yun è proprio spudorato. Ha persino detto che non è interessato a viaggiare con te. Chi si crede di essere? Ci sono così tante persone che desiderano viaggiare con te che nemmeno l'intera capitale reale del clan Luo potrebbe contenerle se si mettessero in fila. Persino il principe Firmamento Cremisi lo desidera, ma questo Yi Yun..."


La principessa Volpe Bianca rise e disse: "Ognuno ha le proprie preferenze e scelte. A te possono piacere bei vestiti e accessori, ai guerrieri spade e sciabole di grado superiore, e a un contadino potrebbe piacere un terreno fertile. Non c'è niente di strano in questo. Quindi, perché dovrei essere arrabbiata? Tuttavia, c'è un punto che è vero. In quanto principessa Volpe Bianca, rappresento l'intero clan.
Il mio orgoglio è la gloria del clan. Indipendentemente da tutto, le parole di Luo Huo'er e Yi Yun possono essere considerate una sfida per me. Alle prove della sala divina Luo, probabilmente sarò con Yi Yun. Quando arriverà il momento, voglio vedere quale sia la vera forza di Yi Yun."


...


Il tempo passò presto e così, era trascorso un mese.


Luo Huo'er aveva accompagnato un ambasciatore del clan della Volpe Bianca per recarsi nel loro territorio. Quanto a Yi Yun, era rimasto nella capitale reale per consolidare il suo livello di coltivazione.


Oggi era il giorno in cui iniziavano le prove della sala divina Luo.


Ogni sessant'anni, la sala divina Luo teneva una prova che durava diciotto anni!


Yi Yun era rimasto piuttosto sorpreso quando aveva sentito per la prima volta delle prove della sala divina Luo che duravano diciotto anni.


Perché duravano così a lungo?


"Naturalmente è lunga..." L'Imperatrice Xuan era in piedi su un'alta piattaforma. Dietro di lei c'erano i membri d’élite che avrebbero partecipato alle prove. Indossava un abito regale sontuoso e sembrava autoritaria. "Non sono composte da una sola fase.
In realtà, sono l'opportunità più importante della sala divina Luo. Si svolgono ogni sessant'anni e ogni volta durano diciotto anni. È un periodo di tempo estremamente importante, è un’opportunità per costruire le proprie fondamenta." L'Imperatrice Xuan parlò con calma.


Yi Yun, insieme ad altri discepoli che si erano uniti alla fazione dell'Imperatrice Xuan, tra cui Gu Qing, Ling Wu, ecc., erano tutti presenti. Erano tutti talenti provenienti da vari stati del clan Luo. Inoltre, per la maggior parte avevano meno di cinquant'anni. Erano considerati i più piccoli tra la giovane generazione.


"Anche le prove di Huo'er inizieranno contemporaneamente a quelle del nostro clan Luo. In effetti, molti clan e paesi elfici di questo Cielo Empireo hanno scelto oggi come inizio di una prova importante per i loro giovani discepoli." L'Imperatrice Xuan aggiunse.


"Oh? Anche altri paesi elfici tengono le prove contemporaneamente?" Yi Yun era sorpreso. Ovviamente non era una coincidenza che così tante fazioni potenti avessero scelto questo giorno per l'inizio delle loro prove.


In quel momento....


Un incrociatore spirituale volò e atterrò su una piazza davanti alla folla.


Il mezzo sembrava estremamente speciale. Sembrava una carpa ricoperta di squame. Aveva due lunghi tentacoli che crescevano vicino alla sua grande bocca e i suoi occhi erano luminosi. Se non fosse stato per la superficie che mostrava chiaramente che era fatta di metallo, Yi Yun avrebbe creduto che fosse una gigantesca carpa.


"È davvero strano..."


"Sì, lo è..." In quel momento, l'Imperatrice Xuan parlò. "L'intero nostro clan ha solo due incrociatori spirituali di questo livello. Uno è usato da sua maestà, e l'altro dallo zio Empireo. E quello che avete davanti è la cavalcatura di sua maestà. I due incrociatori spirituali rappresentano parte delle fondamenta del clan Luo!"


La cavalcatura dell'Imperatore Luo?


Le persone presenti erano stupite. Solo per andare alle prove della sala divina Luo era necessario usare la cavalcatura dell'Imperatore Luo?


"L’incrociatore spirituale che avete davanti era una carpa dorata dei tempi antichi. Questi sono i resti che ha lasciato dopo aver fallito la trasformazione in drago. Hanno costruito questo mezzo usando il suo corpo, per questo assomiglia ad una carpa.”


Un antico proverbio della razza elfica descriveva come una carpa dorata si trasformava in drago: un Jinlin non è certo una creatura comune che vive nello stagno, ma si trasforma in drago quando affronta una tempesta.


Yi Yun non si sarebbe mai aspettato che l’incrociatore spirituale davanti a lui fosse stato raffinato usando il cadavere di una carpa dorata.


Chissà quanto erano preziosi i resti di una bestia antica come quella.


Ma anche così, l'Imperatrice Xuan aveva appena detto che i due incrociatori spirituali erano parte delle fondamenta del clan Luo e che erano di primaria importanza. Chiaramente, un mezzo del genere non era semplicemente usato per viaggiare.


In quel momento, un uomo di mezza età vestito con un abito bianco apparve dalla bocca della gigantesca carpa.


Aveva lunghi capelli viola e i suoi occhi erano di un blu profondo, simili al cielo stellato. Solo stando lì in modo indifferente faceva distorcere la luce intorno a lui. Yi Yun sapeva che questa era una manifestazione del Dao.


L’uomo in piedi sulla bocca del pesce possedeva una forza indescrivibile. Era anche molto probabile che fosse il coltivatore più forte che Yi Yun avesse mai incontrato di persona fino ad ora!


"Sua maestà."


L'uomo dagli occhi blu annuì leggermente all'Imperatrice Xuan.


Il fatto che non avesse bisogno di inchinarsi all'Imperatrice Xuan dimostrava già la sua posizione elevata!


E subito dopo, le parole dell'Imperatrice Xuan fecero capire a tutti la sua identità.


"Supremo Gulan, non ci vediamo da mille anni..."


Supremo?


Questa non era la prima volta che Yi Yun sentiva un tale termine. Anche nei dodici Cieli Empirei, un Supremo era considerato un personaggio potente. E nel clan Luo, i Supremi erano esenti dall'inchinarsi, anche quando salutavano l'Imperatore Luo. Si inchinavano solo quando incontravano il terzo zio Empireo.


Ogni pochi decenni, nel clan Luo nasceva un nuovo gruppo di geni ed élite. Tra questi talenti, c'erano esistenze al vertice. Ma i veri Supremi nel clan Luo si potevano contare sulle dita di una mano.


Questa era la prima volta che Yi Yun sentiva parlare del Supremo Gulan, ma molti degli élite presenti conoscevano già i pochi Supremi nel clan Luo.


"È il Supremo Gulan! Potremo viaggiare sull’incrociatore spirituale di sua maestà e avere la guida di un Supremo durante questo viaggio! È davvero fantastico..." Disse qualcuno sorpreso.


La situazione sembrava esagerata a prescindere da tutto.


"Non c'è altro modo. Il posto in cui stiamo andando non può essere raggiunto senza un Supremo che alimenti l’incrociatore spirituale della carpa dorata..." Disse con emozioni contrastanti qualcuno che conosceva bene le prove della sala divina Luo.


Era anche per questo motivo che l'Imperatrice Xuan aveva menzionato che i due incrociatori spirituali di proprietà dell'Imperatore Luo e del terzo Zio Empirico erano parte delle fondamenta del clan Luo. Questo perché erano le chiavi per attivare le prove della sala divina Luo.


Senza mezzi di quel livello, il clan Luo avrebbe perso la capacità di crescere i suoi talenti.


Nota del traduttore: Le prove della sala divina Luo durano diciotto anni. Dieci anni? Cosa? Devi aver visto male. Lalalala~


