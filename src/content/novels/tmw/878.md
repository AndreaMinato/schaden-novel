---
title: Capitolo 878 - Cielo Empireo Primordiale
pubDate: 2025-05-05T07:53:16.453Z
tags:
    - tmw
---


Capitolo sponsorizzato, ringraziamo Angelo!
7 capitoli in coda totali (7 Angelo),
0/1 sponsorizzazioni 1 euro a capitolo,
-Schadenfreude


Boom!


L’incrociatore spirituale squarciò il vuoto e iniziò il Trasferimento del Vuoto.


Nel momento in cui lo fece, controllato da un Supremo e anche dalla cavalcatura dell’imperatore Luo, sia la distanza che coprì che l’energia che aveva consumato furono inimmaginabili.


Il motivo per cui doveva essere controllato da un Supremo era perché il luogo dove si tenevano le prove della sala divina Luo era completamente imprevedibile…


Yi Yun stava di fronte ad una finestra dell’incrociatore spirituale. Mentre attraversava lo spazio, vide numerose stelle brillanti. Ognuno di questi puntini rappresentava un astro.


Alcune di queste stelle erano desolate, ma altre erano piene di vita nei loro rispettivi sistemi solari. Queste creature allo stesso modo potevano generare guerrieri. Le vite in tutti e dodici i Cieli Empirei erano numerose quanto i granelli di sabbia su una spiaggia. Era difficile stimarne il numero e perfino un Supremo sarebbe stato in grado di esplorare ben poco dei dodici Cieli Empirei.


“Fratello minore Yi Yun.”


Yi Yun si girò quando sentì qualcuno che lo chiamava. Erano due giovani che si stavano avvicinando.


L’uomo era smilzo, mentre la donna era minuta.


“Sono Gu Qing. Lei è Ling Wu. Siamo entrambi membri della giovane generazione della fazione dell’imperatrice Xuan. Possiamo essere considerati discreti nei nostri stati, ma siamo di gran lunga inferiori in confronto al fratello minore Yi Yun.”


Gu Qing rise. Era venuto qui Yi Yun perché valeva la pena conoscere una persona con una posizione e un potenziale del genere.


“Sta scherzando, fratello maggiore Gu. Sono stato solo un po’ fortunato con la Divina Tecnica della Desolazione. Le imminenti prove della sala divina Luo sono una competizione di forza e sono in svantaggio sotto vari aspetti.”


Proprio mentre Yi Yun stava parlando, l’incrociatore spirituale accelerò all’improvviso e i frammenti del vuoto lacerato si trasformarono in fasci di luce.


“Sta per attraversare lo spazio.”


Yi Yun aveva sperimentato il Trasferimento del Vuoto in passato. Ma in confronto ai viaggi di prima, i fasci di luce adesso erano più di cento volte più brillanti. Questo suggeriva che la forza dello spazio era ancora più intensa.


Non c’era da meravigliarsi che stessero usando un incrociatore spirituale dell’imperatore Luo. Un qualunque altro mezzo ordinario sarebbe stato fatto a pezzi dalle tempeste spaziali.

Yi Yun non poté trattenersi dal chiedere: “Dove stiamo andando?” Non aveva ancora idea di cosa fossero le prove della sala divina Luo.


“Al Cielo Empireo Primordiale.” Disse Ling Wu.


Aveva lunghi capelli color blu oceano. Mentre guardava gli splendidi fasci di luce fuori dall’incrociatore spirituale, mostrò uno sguardo pieno di desiderio.


“Il Cielo Empireo Primordiale?”


Era la prima volta che Yi Yun lo sentiva nominare.


“Il Cielo Empireo Primordiale è indipendente e fuori dai dodici Cieli Empirei. È relativamente più piccolo, ma la sua posizione è cruciale. Le leggende dicono che sia… un mondo che non è riuscito a prendere forma.” Disse Gu Qing in quel momento.


Yi Yun rimase spiazzato. Un mondo che non è riuscito a prendere forma?


“Esatto. In questo mondo ci sono stelle che stanno nascendo, spazi frammentari, le aure più ricche di elfi divini e il potere del caos…”


Caos?


Yi Yun ne fu allarmato. Ovviamente sapeva cosa significava la parola “Caos”. Le leggende dicevano che l’universo era nato dal Caos. Secondo le storie dei dodici Cieli Empirei, i dodici elfi divini erano stati generati dal Caos.


Dopo che i dodici Cieli Empirei si erano formati, la maggior parte del potere del Caos si era esaurito.


E, secondo Gu Qing, il Cielo Empireo Primordiale era un mondo che non era riuscito a prendere forma. In tal caso, non era affatto sorprendente che fossero rimasti i resti del potere del Caos!


Che sorta di forma era il potere del Caos?


Solo possedere il potere del Caos nel Cielo Primordiale Empireo era già estremamente allettante.


Inoltre conteneva molte altre opportunità.


Non c’era da meravigliarsi che gli occhi di Ling Wu brillassero quando lo menzionava.


Ling Wu disse: “In realtà anche le prove del clan della Volpe Bianca si tengono nel Cielo Empireo Primordiale. Ogni sessant’anni la barriera attorno al Cielo Empireo Primordiale si indebolisce. È anche il momento migliore per entrare.”


“Questo è il motivo per cui i clan Luo e della Volpe Bianca iniziarono le loro prove più importanti nello stesso giorno. Tuttavia, anche se la barriera spaziale è nel suo momento più debole, sono necessari incrociatori spirituali di massimo livello e un Supremo per attraversarla. Sennò come saremmo degni di salire sulla cavalcatura di sua maestà e di incontrare il Supremo Gulan.” 


“Allora svolgeremo le prove nello stesso posto del clan della Volpe Bianca?” Chiese Yi Yun. Luo Huo’er al momento accompagnava il clan della Volpe Bianca.

“Naturalmente no. Il Cielo Empireo Primordiale è un territorio davvero complesso. Liberare una zona richiede una grande quantità di risorse e il sacrificio di guerrieri. Nessuna organizzazione sarebbe disposta a condividere l’area che hanno aperto con gli altri. La nostra zona è la nostra, mentre il clan della Volpe Bianca ha la loro.” Spiegò Gu Qing.

“Allora è così.”


Mentre parlavano, l’incrociatore spirituale iniziò un altro Trasferimento del Vuoto.


I fasci di luce attorno a loro si moltiplicarono e finalmente il mezzo si fermò in uno spazio nebuloso.

Il Cielo Empireo Primordiale!


“Questo è un mondo che non è riuscito a prendere forma.” Yi Yun guardò lo spazio attorno all’incrociatore. In effetti c’era disordine. Solo il qi vitale attorno sembrava diverso da quello dei dodici Cieli Empirei. Un’aura antica e desolata permeava questo universo.


Il Cielo Empireo Primordiale era pieno di foschia e, tra di essa, c’erano frammenti di continenti e stelle fluttuanti.


Tuttavia la maggior parte delle stelle era spenta e mortalmente silenziosa, come se fossero solo enormi pezzi di roccia. Alcuni astri e masse di terra emanavano un’aura estremamente pericolosa.

Yi Yun si era immaginato che sarebbero sbarcati qui, ma non si sarebbe mai aspettato che l’incrociatore spirituale sarebbe continuato a volare fino ad atterrare su una grossa massa di terra.

“Eccoci.” Disse Gu Qing.

“Questa è la sala divina Luo. Il clan Luo ha creato una grande formazione qui. Si può arrivare nelle vicinanze usando il Trasferimento del Vuoto. Basta un breve viaggio.” Ling Wu era molto informato al riguardo.


Yi Yun guardò la massa di terra e notò un palazzo torreggiante, ma rudimentale, insieme a centinaia di guglie che svettavano nel cielo.

“Questa è la sala divina Luo.” Disse Gu Qing.


Il divino Luo era il totem del clan. Le leggende dicevano che il loro antenato fosse stato un potentissimo antico elfo.

“Così… la vera sala divina Luo è qui. Pensavo che sarebbe stata nella capitale reale.”


Yi Yun sussultò lievemente. Non c’era vegetazione qui. Sembrava desolata e fredda, come un mondo dimenticato.


Se il clan Luo aveva potuto costruire una sala divina Luo nel Cielo Empireo Primordiale, anche il clan della Volpe Bianca doveva esserci riuscito. Le varie fazioni dei dodici Cieli Empirei si erano divisi tra di loro questi territori.


Il Cielo Empireo Primordiale era un posto importante per crescere i loro talenti. Tra le fazioni veniva mantenuto un delicato equilibrio e ognuno perseguiva i suoi obiettivi.


Un po’ di Anziani della sala divina Luo, di stazione qui, li stavano già aspettando a mezz’aria.


“D’ora in avanti, trascorrerete i prossimi diciotto anni qui! Dopodiché, chissà quanti di voi potranno ritornare vivi. E tra di voi, quanti sperimenteranno una completa metamorfosi per diventare un drago o una fenice?!”


“Sbarcate dall’incrociatore spirituale!” Disse un altro Anziano magro dopo aver fatto un passo avanti.


Questo Anziano era molto diretto…


I discepoli appena arrivati nel Cielo Empireo Primordiale erano ancora affascinati dall’ambiente attorno. Ma nel momento in cui arrivarono, ebbero la sensazione che una secchiata d’acqua fredda avesse spento i loro spiriti. Molti di loro smisero di provare meraviglia e mostrarono sguardi pieni di intento combattivo e diligenza.


