---
title: Capitolo 880 - Gemelle Ombra
pubDate: 2025-05-05T07:53:16.455Z
tags:
    - tmw
---


Capitolo regolare,
7 capitoli in coda totali (7 Angelo),
0/1 sponsorizzazioni 1 euro a capitolo,
-Schadenfreude


Alle prove della sala divina Luo, il clan Luo e quello della Volpe Bianca si erano scambiato un buon numero di talenti.


Alcuni giovani cresciuti dall’imperatrice Luo erano stati mandati al clan della Volpe Bianca.


Per quanto riguardava il clan della Volpe Bianca, avevano mandato uno schieramento estremamente forte per accompagnare la loro principessa.


Le prove non erano solo una competizione tra le imperatrici Luo e Xuan, ma anche tra il clan Luo e quello della Volpe Bianca!


Le prove erano destinate ad essere un’intensa competizione!


In quel momento, un arco di luce sfrecciò fuori dall’incrociatore spirituale mentre lo scafo si apriva. Da dentro ne uscì un gruppo di discepoli della Volpe Bianca vestiti in modo sontuoso. I giovani maschi componevano non più del 20% del gruppo, mentre le altre erano tutte donne!


Ad una sola occhiata, si potevano trovare decine di bellezze del clan della Volpe Bianca. La bellezza di una qualunque di loro avrebbe potuto rovesciare interi regni!


Il clan della Volpe Bianca era stato fondato da una potente creatura elfica, la Volpe Bianca a Nove Code. La volpe bianca femmina che aveva assunto forma umana aveva un fascino inspiegabile ed era considerata una delle forme di vita più perfette al mondo.


Ma ora, questo gruppo di discepole erano i migliori talenti del clan dalla stirpe più pura. Erano impeccabili in quanto aspetto, portamento e fisico. Il gruppo di bellezze apparso all’improvviso emanava tipi di fascino disparato. Alcune avevano un seno abbondante, altre avevano vite snelle. Alcune avevano gambe lunghe e sottili, mentre altre erano minute e adorabili. Alcune avevano un temperamento freddo come la giada, altere come fiori di loto delle nevi, e altre erano focose e capaci di ridurre un intero paese in ginocchio.


La maggior parte di loro indossava veli di seta e tutte insieme emanavano un’aura sbalorditiva.

Tra i giovani uomini del clan Luo, non tutti erano grandissimi talenti corteggiati dalle ragazze come Luo Mo. C’erano talenti relativamente comuni. Rimasero storditi vedendo un fiume di bellezze di ogni stile e intravedevano vagamente le loro gambe e braccia chiare attraverso i veli sottili.


Notando queste attenzioni, alcune nel gruppo della volpe Bianca cominciarono a ridacchiare, le loro risate erano piacevoli come canti di rigogoli.


“Il clan della Volpe Bianca è all’altezza della sua fama come specie affascinante. Queste ragazze devono aver coltivato qualche tecnica illusoria seducente. Le loro aure sono state già integrate pienamente nei loro corpi. Anche senza che esercitino il loro fascino, possono comunque influenzare la mente delle persone.”


Yi Yun giunse ad una conclusione vedendo questa scena. Ignorando gli sguardi delle ragazze della Volpe Bianca, solo le loro reazioni potevano i desideri possessivi di un maschio.


L’Anziano della sala divina Luo dai lunghi baffi si accigliò lievemente. L’imperatore Luo gli aveva ordinato di guidarli alle prove. Anche se un buon numero dei geni del clan Luo doveva essere mandato al clan della Volpe Bianca, non poteva permettere che quei talenti perdessero il controllo.


Interruppe lo stordimento dei giovani del clan Luo con un lieve grugnito. Dopo una momentanea sorpresa, recuperarono la lucidità con un po’ di imbarazzo.


Si erano resi conto anche loro che avevano reagito in modo piuttosto imbarazzante e che, senza saperlo, erano caduti nel tranello dell’altra parte.


In quel momento, una bellezza vestita di rosso apparì all’entrata dello scafo dell’incrociatore spirituale bianco. Aveva un seno abbondante e, anche con un abito estremamente ampio, non poteva nascondere in alcun modo la figura voluttuosa e il fascino di una donna matura.


“Eheheh, Anziano Duanmu, perché sta grugnendo? Sono solo occhiate e alle ragazze non importa, cosa c’è di male? Inoltre il nemico comune della setta degli Elfi Fantasma, il Sacro Re del mio clan e sua maestà l’imperatore Luo hanno intenzione di iniziare un’alleanza. In futuro non sarebbe comune per le ragazze del clan della Volpe Bianca di sposarsi nel clan Luo?” Disse ridacchiando la donna vestita di rosso.


Sembrò scoppiare il caos mentre le sue forme incantavano molti.


Alcuni dei giovani dalla testa calda del clan Luo non poterono che vacillare. La prospettiva dipinta dalla donna vestita di rosso era davvero allettante. Le prove della sala divina Luo sarebbero durate per molto tempo, così era possibile che potessero entrare in contatto con una delle bellezze della Volpe Bianca e forse conquistarne una!


Solo pensando a questo, molti discepoli del clan Luo si ripromisero di dimostrare la loro potenza alle prove.


“Scendete!”


La donna vestita di rosso fece un cenno.


L’élite del clan della Volpe Bianca iniziò ad uscire dall’incrociatore spirituale.


I discepoli del clan Luo ripresero la concentrazione. Le leggi dimensionali dello spazio qui erano estremamente caotiche. Non era facile rimanere in piedi con fermezza, così volevano vedere quanto fossero forti queste ragazze del clan della Volpe Bianca. Volevano capire se fossero anche solo degni di loro, se non avessero potuto battere nemmeno una di loro, come avrebbero potuto conquistarle?


Le prime a mettere piede fuori dall’incrociatore spirituale furono un paio di giovani.


Erano estremamente alte, con seni ampi e vite sottili. Lunghi capelli ricadevano sulle loro schiene, le loro paia di orecchie di volpe si potevano vedere a stento.


Sembravano fatte con lo stesso stampo. Gemelle?


I discepoli del clan Luo ne furono un po’ sbalorditi. Era quasi impossibile distinguerle.


“Sono le gemelle ombra del clan della Volpe Bianca!” Disse in quel momento Luo Mo. “Sono cresciute insieme alla principessa Volpe Bianca e sono le sue guardie personali. Il termine ‘guardie’ potrebbe non essere appropriato e invece possono essere descritte come le sue amiche fidate e braccia destra e sinistra.”


Nel frattempo le gemelle ombra erano già uscite dall’incrociatore spirituale. Le leggi caotiche le investirono subito, ma le due sembravano indifferenti. Increspature misteriose apparirono sotto i loro piedi, come se stessero camminando sull’acqua. Queste onde partivano dai loro piedi e si radunarono insieme, per poi interferire distruttivamente le une con le altre fino a tornare alla calma.


In seguito, le gemelle ombra fecero un passo dopo l’altro per lo spazio vuoto. Ogni passo produceva un’ondulazione, formando una scia sempre più vasta. In seguito, le giovani discepole del clan della Volpe Bianca iniziarono ad uscire dal mezzo.


Le increspature invisibili sembrarono stabilizzare il vuoto caotico creando un terreno invisibile. Tutte le discepole mantennero l’equilibrio sulle increspature che interferivano l’una con l’altra distruttivamente, come se non fossero influenzate dalle leggi del caos!

Questa scena scioccò tutti.


Che sorta di tecnica era quella?


Non ogni discepola del clan della Volpe Bianca poteva adattarsi facilmente all’ambiente attorno. Grazie alle gemelle ombra, che sembrava potessero calmare le leggi del caos, sembrava che nessuna di loro fosse stata in difficoltà.


Era interessante!


In quel momento apparì la principessa. Indossava ancora un abito bianco semplice ma elegante. I suoi lunghi capelli bianchi e ogni suo gesto erano permeati da fulmini argentati. I raggi argentei le davano un’aria misteriosa.


Un bel po’ di discepoli del clan Luo presenti avevano partecipato al banchetto dell’imperatrice Luo. Allora non avevano visto quanto era incredibile la principessa, ma ora, nel Cielo Empireo Primordiale, potevano riconoscerlo.


Lo sguardo della principessa Volpe Bianca era calmo mentre camminava lentamente verso la sala divina Luo. Dietro di lei c’erano quattro uomini del suo clan.


Gli uomini del clan della Volpe Bianca avevano un aspetto raffinato come quello delle donne, ma agli occhi dei membri del clan Luo, era completamente disgustoso. Agli uomini piacevano per lo più donne delicate e splendide, ma a quanti sarebbero piaciute le stesse caratteristiche in un maschio?


In quel momento, gli uomini del clan della Volpe Bianca guardarono i discepoli del clan Luo e uno di loro disse: “Chi tra voi è Yi Yun?”


