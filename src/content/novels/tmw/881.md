---
title: Capitolo 881 - Imitazione
pubDate: 2025-05-05T07:53:16.456Z
tags:
    - tmw
---


Capitolo sponsorizzato, ringraziamo Angelo!
6 capitoli in coda totali (7 Angelo),
0/1 sponsorizzazioni 1 euro a capitolo,
-Schadenfreude


L'uomo della stirpe della Volpe Bianca che aveva parlato attirò immediatamente l'attenzione di molti, perché aveva un aspetto particolarmente unico.


Era alto e robusto, con un'arma pesante sulla schiena. Dalla forma, sembrava uno spadone.


Il suo volto era scolpito e i suoi occhi parevano due lame affilate. Tra le sopracciglia aveva una sottile cicatrice color avorio. Solo restando sul posto, emanava un'aura opprimente, sanguinaria e violenta!


Un'aura del genere si manifestava solo in persone con le mani macchiate di molto sangue. Era chiaro che quest'uomo aveva affrontato numerose battaglie all’ultimo sangue, sfiorando la morte.


Come poteva un uomo del genere far parte del clan della Volpe Bianca?


A prescindere dalla sua aura violenta, il suo aspetto lo rendeva un uomo estremamente virile, persino all'interno del clan Luo. Era completamente diverso dai membri del clan effeminati della Volpe Bianca.


Avevnao una persona del genere tra i loro ranghi?


"Sono io."


Yi Yun era fermo all'uscita dell'incrociatore spirituale del clan Luo. Non era ancora sceso, e quando incrociò lo sguardo con l'uomo dalla spada, ne percepì l'aura straordinaria.


Il giovane con la spada era piuttosto particolare.


Le Gemelle Ombra, insieme a lui, permisero al clan della Volpe Bianca di mostrare la propria forza ancora prima dell'inizio delle prove. Era già piuttosto impressionante.


"Il mio nome è Wufeng!" L'uomo con la spada annunciò il suo nome, fissando intensamente Yi Yun negli occhi.


Yi Yun non era sorpreso di essere improvvisamente interrogato dai membri della stirpe della Volpe Bianca. Era molto probabile che la maggior parte di loro avesse sentito il suo nome...


Era sicuramente per via dello scontro tra Luo Huo'er e Bai Yueqing.


Yi Yun inclinò leggermente la testa e guardò la principessa Volpe Bianca. Nel suo clan, la dopnna godeva di una posizione elevata, non inferiore a quello di Luo Huo'er.


"Lui è Yi Yun?"


La reazione di Wufeng fu piuttosto neutra, ma gli altri discepoli non mantennero la calma quando sentirono il nome di Yi Yun.


"Quindi è lui ad aver dichiarato che la nostra principessa Volpe Bianca non era degna di essere sua compagna di viaggio?"


"È nella fase iniziale dell’Ascensione Celeste. Le sue fondamenta sono accettabili, ma il suo fisico è estremamente debole. Se avesse osato parlare con tanta arroganza nel nostro clan, l’avrei già annientato.”


"Credi davvero che non voglia accompagnare la nostra principessa nei suoi viaggi? Probabilmente lo desidera ardentemente, ma sa che è impossibile, quindi ha cercato di fare l’arrogante. Tuttavia, per poter essere arroganti, bisogna avere una forza e una posizione adeguati. Lui non ha né l'una né l'altro."


Alcuni giovani del clan della Volpe Bianca sussurravano tra loro mentre osservavano Yi Yun senza riserve. Le loro percezioni lo avvolgevano, controllando le sue fondamenta e la forza vitale.


Avevano sentito parlare degli eventi degli ultimi giorni e la questione li aveva fatti infuriare. Volevano sapere che aspetto avesse quell'uomo arrogante.


Anche se parlavano a bassa voce, gli altri potevano sentirli chiaramente. La principessa Volpe Bianca aggrottò leggermente le sopracciglia e si voltò. Guardò quei giovani che parlavano, con un'espressione contrariata.


"Le prove della Sala Divina Luo sono appena iniziate. Le nostre azioni e parole rappresentano il clan della Volpe Bianca. Essere provocatori a parole prima delle prove non fa altro che macchiare la nostra reputazione." La principessa Volpe Bianca mandò loro una trasmissione della voce.


I giovani si bloccarono e non osarono replicare.


"Sua altezza, i suoii insegnamenti sono saggi. Le parole non contano nulla. Quando inizieranno le prove, faremo vedere a quel tipo arrogante la forza del nostro clan.”


Sapevano della scommessa sulle prove tra Luo Huo'er e Bai Yueqing. Bai Yueqing li aveva anche informati dell'importanza delle prove. Oltre alla scommessa, se fossero riusciti a schiacciare il clan Luo nelle prove, avrebbero anche ottenuto un certo vantaggio nella futura alleanza tra i due clan!


Chi sarebbe riuscito ad ottenere buoni risultati alle prove si sarebbe senza dubbio fatto un nome.


"Yi Yun, non scendi?" In quel momento, Wufeng si rivolse a lui.


Nella massa terrestre dove si trovava la sala divina Luo, le leggi nel vuoto erano caotiche, rendendo difficile volare per i giovani. In precedenza, le Gemelle Ombra avevano lavorato insieme per attraversare il vuoto e calmare le leggi. Era stato davvero affascinante.


Wufeng conosceva le imprese di Yi Yun. Era molto curioso riguardo ad una persona che era riuscita a usare le settantadue tecniche introduttive per raffinare una reliquia di grado "sbalorditivo".


Immediatamente, molti si girarono a guardare Yi Yun.  


Anche se molti discepoli del clan della Volpe Bianca erano scontenti di Yi Yun, volare nel Cielo Empireo Primordiale era comunque molto facile.


Chi aveva una forte comprensione delle leggi avrebbe potuto capire all’istante il meccanismo, permettendogli di stabilizzare il proprio equilibrio.


Chi aveva meno esperienza con le leggi sarebbe barcollato dall’inizio alla fine, quasi senza mai trovare l'equilibrio.


Volevano vedere quanto tempo avrebbe impiegato a trovare il suo equilibrio.


Yi Yun guardò il vuoto fuori dall'incrociatore spirituale. Riflettendo un attimo, fece il primo passo.


Quando il suo centro di gravità si spostò fuori dall'incrociatore, Yi Yun vide immediatamente le leggi caotiche del Cielo Empireo Primordiale.


Lo spazio era pieno di una varietà di energie primordiali.


Energie informi Yin-Yang, dei cinque elementi, della Creazione, dello spazio-tempo…


Queste energie irruppero nel suo corpo, inondando i suoi meridiani.


Se la sua comprensione delle leggi fosse stata insufficiente, il miscuglio di forza nel suo corpo lo avrebbe fatto precipitare, proprio come gli altri discepoli della stirpe Luo prima di lui.


L’andatura di Yi Yun non era veloce. Fece un passo dopo l'altro. Nella visuale d’energia del Cristallo Viola, l'energia caotica sembrava innumerevoli fili disordinati. Yi Yun calpestò i punti di connessione di questi fili come se camminasse su una corda tesa. Gli sembrava piuttosto interessante.


Camminare stabilmente non era difficile, ma grazie alla sua visuale d’energia, gli vennero in mente diverse idee.


"Oh? Cosa sta facendo Yi Yun?"


La gente notò che Yi Yun stava camminando molto lentamente nel vuoto. Ogni passo era fatto con cautela. I suoi occhi erano fissi sui suoi piedi, come se stesse procedendo lungo il bordo di un precipizio, preoccupato di cadere da un momento all'altro.


Questa andatura da lumaca non poteva certo essere definita elegante. Era di molto inferiore rispetto a Wufeng, Luo Mo e gli altri. Loro erano riusciti a trovare l'equilibrio in meno di un secondo.


"Perché Yi Yun è così lento ad adattarsi alle leggi caotiche del Cielo Empireo Primordiale e a mantenere l'equilibrio?" Un giovane del clan della Volpe Bianca ridacchiò.


Proprio mentre stava per deridere Yi Yun, si bloccò. Notò che sotto i piedi di Yi Yun c'erano lievi increspature, proprio come quelle create dalle Gemelle Ombra.


Tuttavia, le increspature di Yi Yun erano molto più tenui. Sembrava che non avesse ancora padroneggiato appieno il processo, ma anche così, questo lasciò il giovane a bocca aperta.  


"Sta imitando le Gemelle Ombra!" Il giovane della Volpe Bianca esclamò, con la voce che gli si spezzò.


Non si sarebbe mai aspettato che Yi Yun riuscisse a imitare le Gemelle Ombra al suo primo passo nel Cielo Empireo Primordiale. Stava calmando le energie caotiche e violente usando solo le gambe.


E ci stava riuscendo!


Anche se non con la stessa padronanza delle Gemelle Ombra, era noto che per loro non era la prima volta che visitavano questo posto. Erano già passate di qui in passato!


Accanto alla principessa Volpe Bianca, le Gemelle Ombra stavano osservando Yi Yun. Un'espressione stupita apparve sui loro volti identici mentre dicevano: "Principessa, quel Yi Yun ha davvero una percezione impressionante!"

