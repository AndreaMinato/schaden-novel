---
title: Capitolo 882 - Residuo dell’Anima di un Antico Elfo
pubDate: 2025-05-05T14:33:36.388Z
tags:
    - tmw
---


Capitolo sponsorizzato, ringraziamo Angelo!
5 capitoli in coda totali (5 Angelo),
0/1 sponsorizzazioni 1 euro a capitolo,
-Schadenfreude


Le Gemelle Ombra erano sempre state eccezionali nel clan della Volpe Bianca. Essendo sorelle gemelle, avevano risvegliato simultaneamente la loro stirpe dell’Antica Volpe a Nove Code. Vista la loro discendenza e la loro bellezza, ovviamente erano molto ambite. Perciò era raro che qualcuno ricevesse complimenti da loro.


Tuttavia erano rimaste davvero sbalordite dalle azioni di Yi Yun. Le leggi caotiche dell'universo primordiale erano come onde tumultuose. Le onde del mare cambiavano facilmente forma e sarebbe stato quasi impossibile cercare di appiattirle con i piedi.


Anche se l'imitazione di Yi Yun fosse relativamente grezza rispetto a quella delle Gemelle Ombra, era comunque estremamente rara e preziosa.


Inoltre, più Yi Yun procedeva, più la sua andatura diventava fluida. Stava anche gradualmente accelerando!


I geni del clan della Volpe Bianca che in precedenza avevano deriso Yi Yun rimasero momentaneamente senza parole vedendo la situazione. Potevano avere capacità combattive estremamente forti, ma sapevano bene di non poter appiattire le energie caotiche con i piedi.


In quel momento, Wufeng parlò: "Non sottovalutate i geni del clan Luo. Sebbene siate i migliori del clan della Volpe Bianca, e questa generazione di giovani superi di gran lunga quelle passate, anche il clan Luo è ricco di talenti. Non dimenticate che il clan Luo esiste da un periodo ancora più lungo. Hanno accumulato grandi fondamenta."


Sentendo queste parole, alcuni geni del clan della Volpe Bianca rimasero in silenzio mentre altri erano scettici.


"Essere in grado di appiattire le energie caotiche nel vuoto si basa sulla superiorità nelle leggi. Yi Yun è un umano, quindi è normale che sia migliore di noi in questo. Ho sentito che durante un addestramento di gruppo del clan Luo ha rivelato intuizioni sulle leggi eccezionali. Ora però confronteremo le nostre capacità combattive! Un vero combattimento è ciò in cui eccelliamo!"


"Esatto! Ciò che conta è lottare per davvero. A cosa servono le leggi da sole!?"


I discepoli del clan della Volpe Bianca si rianimarono immediatamente. I risultati finali delle prove della sala divina Luo dipendevano dalle capacità di combattimento, che avevano il peso maggiore.


Wufeng non parlò. La razza elfica era effettivamente più capace di combattere. Anche per Wufeng stesso, le intuizioni sulle leggi erano il suo punto debole, mentre le sue capacità combattive erano il suo punto di forza.


In termini di capacità di combattimento, era assolutamente fiducioso!


Naturalmente… non era affatto all’altezza della principessa Volpe Bianca.


Non solo la principessa Volpe Bianca era un caso di atavismo, ma era altrettanto eccezionale nelle leggi, l’aspetto che la razza elfica considerava un suo svantaggio. Non aveva alcun punto debole!


Se non fosse stato per il fatto che la principessa Volpe Bianca era alla pari con Luo Huo'er, il principe non sarebbe stato così sicuro di sé.


Pensando a questo, Wufeng lanciò un'occhiata alla principessa Volpe Bianca, che non era troppo lontana da lui.


In quel momento, lei stava osservando Yi Yun con uno sguardo pensieroso. I suoi occhi erano concentrati sulle dita dei suoi piedi. I suoi occhi erano molto puri, come la superficie luminosa di un lago. Ogni increspatura formata dai piedi di Yi Yun si rifletteva chiaramente nelle sue pupille.


"Nongyin, se questa fosse stata la tua prima volta nel Cielo Empireo Primordiale, saresti stata in grado di fare ciò che ha fatto lui?"


Nongying era la sorella maggiore delle Gemelle Ombra, mentre quella minore si chiamava Nongyue.


Nongying scosse sinceramente la testa e disse: "No."


Proprio mentre lei rispondeva, la donna vestita di rosso accanto parlò. La donna con l’abito rosso stava guidando il clan della Volpe Bianca in questa spedizione: era la Fata Volpe Rossa.


"Xue'er, quel tipo di movimento dei piedi è stato creato da Nongying e Nongyue dopo tentativi ed errori. La difficoltà di innovare è molto più alta rispetto all’imitazione. Yi Yun sta solo imitando." La Fata Volpe Rossa diede un'occhiata al giovane e disse: "Naturalmente, è molto più forte di quanto immaginassi."


"Esatto. Ci sta solo imitando." Disse accigliandosi lievemente Nongyue, la sorella minore. L'imitazione di Yi Yun l’aveva davvero contrariata. "Se ne fosse capace, dovrebbe creare un movimento di piedi suo. Se lo facesse, avrei stima di lui. Altrimenti sarebbe solo un imitatore!”


"Le persone ordinarie non potrebbero imitarvi nemmeno se volessero." La Principessa Volpe Bianca scosse la testa.


Ora che i discepoli del clan Luo e quelli della Volpe Bianca si erano riuniti, le prove della sala divina Luo iniziarono.


E in quel momento, i due incrociatori spirituali della Volpe Bianca e del clan Luo decollarono simultaneamente. Volarono via dalla massa terrestre dove si trovava la sala divina Luo. I due mezzi attraversarono lo spazio, e poco dopo, usarono il Trasferimento nel Vuoto per scomparire completamente.


"Il Supremo è partito.”


"Tornerà a prenderci tra diciotto anni."


Vedendo i due incrociatori spirituali scomparire, i talenti presenti provarono emozioni contrastanti. Il clan della Volpe Bianca molto probabilmente aveva un altro Supremo che alimentava la nave spirituale. Altrimenti, non sarebbero stati in grado di superare la barriera spaziale del Cielo Empireo Primordiale.


E dall'inizio alla fine, non avevano visto il Supremo del clan della Volpe Bianca scendere dalla nave spirituale. A parte la Principessa Volpe Bianca e pochi altri, nessuno sapeva chi fosse il Supremo che manovrava la nave spirituale.


Alcuni dei geni del clan Luo erano riusciti a intravedere il Supremo Gulan solo grazie all'Imperatrice Xuan. Dopotutto, c'era una battaglia per il trono, quindi l'Imperatrice aveva personalmente accompagnato i geni nella nave spirituale. Così il Supremo Gulan le aveva reso omaggio e si era mostrato per un fugace momento.


Dopodiché non avevano avuto nemmeno modo di vedere quel potentissimo esperto.


Alla fine la differenza tra loro era troppo vasta. Sia i geni del clan della Volpe Bianca che quelli del clan Luo non erano degni di attirare l'attenzione di un Supremo. Il Supremo era vissuto per decine di migliaia di anni e aveva dovuto inviare un gruppo di discepoli nel Cielo Empireo Primordiale ogni sessant'anni. Aveva visto molti cosiddetti "geni", così tanti che ormai era indifferente.


Ma in realtà, il numero di talenti che sarebbero davvero maturati era raro. Un calcolo approssimativo era che persino la persona che arrivava prima nelle prove della sala divina Luo aveva una possibilità su diecimila di diventare un Supremo!


Perciò, la maggior parte dei clan principali faceva un’ampia selezione quando cresceva i suoi giovani geni. Tra le decine di migliaia di sforzi per coltivare milioni di buone piantine, era sufficiente farne maturare una.


Molti dei geni presenti lo capivano, ma sarebbe stato comunque un brutto colpo per il loro orgoglio.


Dal loro punto di vista, erano sempre stati eccezionali fin da giovani. Ma erano solo uno su diversi milioni nell’intero clan. Come potevano accettare l’idea di essere sminuiti dagli altri?


Duro lavoro!


Dovevano ottenere buoni risultati!


Tutti furono guidati dagli Anziani mentre volavano verso la Sala Divina Luo.


Appena atterrarono, videro il palazzo principale e le torri circostanti, che immediatamente li fecero sentire minuscoli.


Erano troppo magnifici, come se fossero montagne spuntate dal terreno.


Anche le lastre di pietra che ricoprivano il terreno erano diverse da quelle della capitale reale del clan Luo. Il materiale era sconosciuto, ma doveva essere estremamente robusto per resistere così a lungo alle leggi caotiche.


La parte superiore della sala divina Luo era ancora più spettacolare. Aveva un piano dopo l’altro che la collegava al cielo.


"Entrate." Disse freddamente l'Anziano Shi.


Il primo livello della Sala Divina Luo era estremamente ampio. Poteva ospitare più di diecimila persone. Nonostante il grande gruppo di discepoli appena entrato, sembrava ancora estremamente spazioso.


Le vaste masse di terra roteavano come stelle splendenti. In alto era completamente buio. Tutti ebbero la sensazione di essere soli nell'universo, di trovarsi nel vuoto.


E in diverse posizioni attorno a queste stelle c'erano dozzine di rocce gigantesche.


Questi massi enormi emanavano splendide aure caotiche, come se mutassero costantemente. Non sembravano reali.


"Questa è la camera anteriore della sala divina Luo, il Palazzo Astrale." Disse l'Anziano barbuto Duanmu. L'Anziano Shi non sembrava avere la pazienza di presentare tali questioni.


"La vostra prima prova si terrà qui. Una volta che questa sala sarà chiusa, non si aprirà più. Non sarete in grado di trovare un'uscita." L'Anziano barbuto disse con un raro sorriso. "Nessuno di voi ha mai combattuto un Antico Elfo prima d'ora, vero?"


I discepoli sollevarono le sopracciglia mentre alcuni di loro risposero onestamente: "No."


"Allora, tutti voi avrete presto la possibilità di farlo." Mentre l'Anziano barbuto parlava, lanciò un incantesimo su una delle rocce gigantesche.


Una scia di luce lampeggiò sullo sfondo stellare e subito dopo, risuonò un ruggito dall'oscurità sopra le loro teste.


Questo ruggito andò dritto ai loro cuori!


Subito dopo, avvennero cambiamenti drastici mentre gas neri formarono delle nuvole e, in un batter d'occhio, apparve una testa gigantesca.


La testa spuntò dall'oscurità mentre un occhio enorme guardò con noncuranza i discepoli sottostanti emettendo un lampo scarlatto.


Vedendo questa testa, i discepoli ebbero la sensazione che qualcosa avesse strappato i loro cuori dal petto.


Un drago! Un vero drago elfico!


Anche Yi Yun fu ne fu davvero sorpreso. Durante l'addestramento nella valle del Vento Nero, aveva incontrato solo una terra contaminata da un drago elfico in decomposizione. E ora avrebbe affrontato un vero drago.


Bam!


Il drago gigantesco volò giù e atterrò sul pavimento. Il suo corpo massiccio somigliava a una montagna. Il suo respiro fece sì che molti discepoli si irrigidissero involontariamente.


"Il Cielo Empireo Primordiale è un mondo che non è riuscito a formarsi! Non solo i corpi celesti o i grandi mondi non riescono a formarsi, persino un Antico Elfo nato nei tempi primordiali può fallire nella sua evoluzione!"


"La maggior parte degli Antichi Elfi che non riescono ad evolversi si ridurrebbero in cenere sotto l'immenso fiume del tempo. Tuttavia, alcuni lasceranno dietro la loro essenza spirituale che viene avvolta nei gas più primordiali del Caos. Questo ha permesso loro di resistere fino ad ora!”


"Il nostro clan Luo ha raccolto alcune essenze dell'anima di Antichi Elfi per creare questo palazzo!"


Le parole dell'Anziano Duanmu fecero sussultare Yi Yun.


Non solo un mondo poteva fallire nel formarsi, persino un Antico Elfo poteva non riuscire ad evolversi. Ciò permetteva la produzione di preziose essenze spirituali di Antichi Elfi.


Queste essenze dell'anima di Antichi Elfi erano state ripristinate attraverso l'uso delle formazioni magiche del clan Luo. Permetteva di ricreare la proiezione di un drago divino incredibilmente realistica.


"Questa essenza dell'anima degli Antichi Elfi non è unica nel clan Luo, vero?" Yi Yun chiese a Gu Qing a bassa voce.


Gu Qing annuì e disse: "Naturalmente, il nostro clan Luo occupa solo una porzione del Cielo Empireo Primordiale. Anche altri clan e paesi elfici possono aver trovato essenze spirituali di Antichi Elfi. Ad esempio, le prove della Volpe Bianca sono molto simili alle nostre.”


Yi Yun annuì. Entrambi i clan erano nel Cielo Empireo Primordiale, quindi le risorse che possedevano erano abbastanza identiche. Perciò, era comprensibile che anche le loro prove fossero simili.


Yi Yun diede un'altra occhiata al drago divino. La proiezione dell’Antico Elfo evocata dalla formazione possedeva l’essenza spirituale di un Antico Elfo che aveva fallito ad evolversi. I suoi poteri ovviamente non potevano competere con quelli di un vero drago, ma sicuramente non era facile da battere.


In quel momento, l'Anziano Shi parlò.


"Le rocce gigantesche di fronte a voi sono conosciute come Rocce di Raffinazione Elfica. Sono prodotte anch'esse dal Cielo Empireo Primordiale. Queste rocce divine speciali possono sigillare l'essenza spirituale di un Antico Elfo che ha fallito la sua evoluzione e conservarla a lungo. È anche una delle fondamenta dell'eredità del nostro clan Luo!"


Mentre l'Anziano Shi parlava, l'Anziano Duanmu disperse l'incantesimo sulla Roccia di Raffinazione Elfica. Subito dopo, il drago evocato si dissolse in innumerevoli puntini luminosi.


L'Anziano Duanmu aggiunse: "Adesso inizieremo a mettere alla prova le vostre capacità combattive. Tutti entreranno nella formazione e combatteranno contro l’essenza spirituale degli Antichi Elfi nella Roccia di Raffinazione. Io rimarrò qui fuori e osserverò le vostre capacità di combattimento!"

