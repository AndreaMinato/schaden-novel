---
title: Capitolo 884 - Difficoltà
pubDate: 2025-05-08T06:47:23.127Z
tags:
    - tmw
---


Capitolo sponsorizzato, ringraziamo Angelo!
3 capitoli in coda totali (3 Angelo),
0/1 sponsorizzazioni 1 euro a capitolo,
-Schadenfreude


Erano passati meno di sei mesi da quando Yi Yun era arrivato nei dodici Cieli Empirei. Non sapeva a che livello fossero le sue capacità combattive.


Tuttavia intuiva che fossero il suo punto debole.


Visto che aveva il Cristallo Viola, aveva un grande vantaggio nella Divina Tecnica della Desolazione e le sue ispirazioni nomologiche che superavano i membri ordinari della razza elfica.


Ma per quanto riguardava le capacità combattive…


Anche nel monte Nuvola Azzurra, Yi Yun aveva sconfitto Luo Tian e Ran Yu senza lottare direttamente.


Yi Yun gettò un’occhiata verso Jian Zhu. Lui per esempio era stato accompagnato da un Supremo da quando era giovane. Era stato istruito personalmente da un Supremo da quando era giovane e aveva praticato tecniche di coltivazione di massimo livello. Le pillole e le reliquie che usava erano di massima qualità. Perfino chi si esercitava con lui doveva essere un grande talento.


Jian Zhu naturalmente era molto forte visto che era cresciuto in un ambiente simile!


Lui al confronto era partito dalle Lande Selvagge delle Nuvole e aveva iniziato a coltivare solo a dodici anni. Nei primi anni, le risorse di coltivazione che aveva avuto a disposizione erano state estremamente mediocri. I suoi orizzonti e i suoi incontri non potevano essere paragonati alle occasioni nei dodici Cieli Empirei.


Naturalmente, grazie al Cristallo Viola, Yi Yun avrebbe potuto ottenere certe opportunità fuori dalla portata di Jian Zhu, ma avrebbe avuto bisogno di tempo per convertirle nella sua forza.


Gu Qing inclinò la testa e chiese a Yi Yun: “Lo trovi difficile?” Yi Yun aveva notato che Gu Qing non sembrava rilassato.


Anche Gu Qing era famoso, ma sembrava un po’ avvilito di fronte ai geni di massimo livello dei clan Luo e della Volpe Bianca.


“Combattete e impegnatevi! Le prove della sala divina Luo dureranno molto a lungo. È solo l’inizio.”


Yi Yun non era ansioso. Non aveva ancora nemmeno quarant’anni. Il suo percorso era appena iniziato. Un momentaneo svantaggio non era così importante.


In quel momento, alcuni entrarono già nella roccia di raffinazione elfica.


Ce n’erano circa quaranta e la pietra principale al centro era delle dimensioni di una casa.


Potevano entrare venti persone alla volta. Non appena un gruppetto si avvicinò alla roccia più grande, ne fu risucchiato.


“Oh? Assorbono anche il corpo. Sembra che non sarà una battaglia mentale, ma uno scontro vero e proprio…”


La maggior parte dei presenti stava aspettando di vedere il risultato della prova di queste venti persone. Molti di loro erano impazienti di combattere contro un Antico Elfo, così da farsi un nome.


Sia lo sdegno dell’Anziano Shi che le identità della principessa Volpe Bianca e Jian Zhu avevano stimolato il loro spirito competitivo.


Erano tutti giovani talenti, così erano orgogliosi.


Il successore di un Supremo era potente, ma era il risultato a contare. Anche se avessero davvero perso, non volevano essere proprio surclassati.


Proprio mentre tutti stavano riflettendo…


“Peng!”


Con un tonfo, un discepolo del clan Luo fu espulso dopo circa trenta secondi che era entrato!


Sbatté pesantemente a terra, impallidendo.


“Prova fallita.”


Sembrava che l’Anziano Duanmu pensasse che le sue parole fossero oro, così non aggiunse altro.


Questo discepolo del clan Luo non era nemmeno riuscito ad uccidere la proiezione dell’Antico Elfo. Era resistito solo per circa trenta secondi.


Era un divario troppo vasto.


Un fallimento non significava molto, ma dopo…


“Bam! Bam! Bam!”


Uno sfidante dopo l’altro fu espulso. Non si trattavano solo dei discepoli del clan Luo, nemmeno i giovani della Volpe Bianca riuscirono a creare miracoli. Furono respinti anche loro dalla roccia dopo cinque minuti!


Dopotutto la Volpe Bianca aveva scelto membri d’élite del loro clan per partecipare alle prove della sala divina Luo. Naturalmente le persone selezionate non sarebbero state troppo scarse. Chi era stato scelto per fare gruppo probabilmente era stato lasciato nel loro clan.


Nonostante tutto, non avevano sconfitto la prima essenza spirituale dell’Antico Elfo.


“Tutti i venti appena entrati nella prima roccia di raffinazione elfica hanno fallito!” L’Anziano Shi annunciò con calma il risultato.


Chiaramente non ne era sorpreso.


“Hanno… hanno tutti fallito. Perfino Lin Yu ha fallito. È resistita solo per circa tre minuti… è il migliore talento nei cinque stadi a sud-ovest. Credevano che sarebbe riuscita a risaltare alle prove della sala divina Luo, ma chi sapeva… che avrebbe fallito proprio all’inizio.”


Anche il discepolo che stava parlando proveniva dai cinque stati a sud-ovest. Era sicuro di sé, ma dopo aver visto Lin Yu fallire così miserabilmente, era rimasto sbigottito.


Non sapeva quanto era forte il successore di un Supremo, ma conosceva molto bene la forza di Lin Yu.


Era consapevole di essere molto più debole di lei. Se Lin Yu era riuscita a resistere solo per cinque minuti, lui probabilmente sarebbe stato espulso dopo meno di tre minuti, figuriamoci battere il primo Antico Elfo.


Molti fecero riflessioni simili vedendo questa scena. Tutti credevano di essere straordinari e che sarebbe capitato loro un miracolo. Tuttavia la ragione suggerì loro che era molto improbabile che avrebbero perfino superato la prima fase.


Dopo che il primo gruppo di discepoli uscì, fu il turno del secondo. Yi Yun vide una persona familiare tra la folla: Luo Fengling.


C’erano troppe persone che potevano partecipare alle prove della sala divina Luo. Yi Yun, Gu Qing e gli altri erano ad un livello superiore rispetto ai discepoli ordinari. Erano di fronte al gruppo. Per quanto riguardava Luo Fengling, Luo Tian e gli altri, erano mescolati nel gruppo. E per questo, Yi Yun riuscì a notare Luo Fengling.


La giovane sorrise a Yi Yun. Non sperava di creare miracoli. Conosceva molto bene i suoi limiti e sapeva che era ben lontana dall’obiettivo.

“Se potete persistere, è meglio resistere il più a lungo possibile. Chi può resistere più di cinque minuti riceverà più opportunità. Sennò potreste non poter ottenere nulla da questa prova.”


Vedendo che molti discepoli si stavano preoccupando, l’Anziano Duanmu mostrò un raro momento di gentilezza.


Cinque minuti…


Durante la prova precedente, solo una persona su venti era riuscita a resistere per cinque minuti!


Anche cinque minuti sembravano un obiettivo estremamente difficile da raggiungere.


“Prova fallita!”


“Prova fallita!”


“Prova fallita!”


L’Anziano Duanmu ripeteva le stesse parole. Fino ad ora, nessuno era riuscito a minacciare l’essenza spirituale dell’Antico Elfo.


…..


“Avete tutti fallito. Prossimo gruppo!”

In un batter d’occhio, altre decine di persone furono eliminate.


Pochi potevano resistere perfino per cinque minuti, figuriamoci uccidere un Antico Elfo.


Con il passare del tempo, la maggior parte dei discepoli era entrata nella roccia di raffinazione elfica. Tra poco sarebbe arrivato il turno dei veri talenti dei clan Luo e della Volpe Bianca.


“È il vostro turno. Non deludetemi troppo.” Disse con un’espressione indifferente l’Anziano Duanmu.


Fata Volpe Rossa ridacchiò: “Eheh, la tua formazione della roccia della raffinazione elfica è più difficile di quella del mio clan della Volpe Bianca. Ma anche così, credo che l’Anziano Duanmu non rimarrebbe più deluso. Nongying, Nongyue, andate!”


Fata Volpe Rossa scelse con noncuranza le gemelle.


Nongying! Nongyue! Le Gemelle Ombra del clan della Volpe Bianca!


L’Anziano Duanmu si accigliò lievemente. Sapeva molto bene che durante queste prove, il clan Luo molto probabilmente avrebbe perso contro quello della Volpe Bianca; non solo perché la loro giovane generazione era molto forte al momento, ma perché il clan Luo aveva mandato molti dei loro migliori talenti a partecipare alle prove del clan della Volpe Bianca. Chi era rimasto indietro naturalmente sarebbe stato inferiore.


Tuttavia, nonostante questo, sia l’Anziano Duanmu che l’Anziano Shi sarebbero stati scontenti di perdere.


L’Anziano Duanmu gettò un’occhiata verso Jian Zhu. Il solo rimasto a mantenere la loro posizione era Jian Zhu!


I geni del clan della Volpe Bianca però erano in vantaggio numerico. Non era nemeno il turno della principessa, ma delle Gemelle Ombra. Dopo di loro, c’era ancora Wufeng, dalla forza simile alla loro.


Sarebbe stato troppo presto usare Jian Zhu in questo momento.


Pensando a questo, l’Anziano Duanmu guardò gli altri. I superiori del clan Luo avevano ordinato di non indebolire la loro posizione alle prove. L’Anziano Duanmu aveva anche una comprensione generale del livello dei talenti presenti.


Scorgendo con lo sguardo i discepoli del clan Luo, non trovò nessuno paragonabile alle Gemelle Ombra. Erano tutti troppo deboli!

Erano destinati a perdere contro il clan della Volpe Bianca durante questa fase. Era indubbio.


‘Non importa. Abbiamo una scelta limitata, ci basta non perdere troppo di netto.’


Pensando a questo, l’Anziano Duanmu nominò:


“Ran Xueyi! Donglin Yu! Gu Qing! Yi Yun! Andate!”


Era stato nominato.


Yi Yun sospirò profondamente e si diresse verso la roccia della raffinazione elfica.


“Le nostre avversarie sono le Gemelle Obra. L’Anziano Duanmu probabilmente ci ha nominato per essere carne da cannone.” Disse con un sorriso pieno di amarezza Gu Qing, che era accanto.


Gu Qing di solito era molto orgoglioso, ma non poteva alzare la testa di fronte alle Gemelle Ombra. Poteva solo rassegnarsi e accettare la realtà.


Yi Yun evitò di commentare. Gettò un’occhiata verso le Gemelle Ombra, Nongying e Nongyue. Erano entrambe alte, non molto più basse di lui. Le loro gambe erano lunghe e dritte, perfettamente proporzionate.


La loro bellezza era impeccabile e il loro portamento era maestoso. Diventarono il centro dell’attenzione quando si misero di fronte alla roccia della raffinazione elfica.


Le due ragazze erano proprio misteriose.


Dopo essere entrato nel Cielo Empireo dei Diecimila Elfi, Yi Yun aveva combattuto davvero di rado. Aveva solo lottato contro un po’ di discepoli inservienti nel monte Fengling. Doveva ancora affrontare i veri geni del Cielo Empireo dei Diecimila Elfi. Non poteva valutare il proprio livello.


Yi Yun non era molto fiducioso di poter competere con le Gemelle Ombra in quanto a forza combattiva.


Di fronte alla roccia di raffinazione elfica, Nongyue gettò un’occhiata verso Yi Yun. “Hai imitato i miei movimenti e quelli di mia sorella.”

Nongyue sembrava risentita.


Uh…


Yi Yun rimase senza parole, non sapeva come rispondere.


Nongyue aggiunse: “Ti chiami Yi Yun, vero? La principessa Xue’er ha lodato la tua Divina Tecnica della Desolazione e ha anche detto che potresti competere con me e mia sorella durante questa prova.
Tuttavia… non ci credo. Molti talenti perdono tempo con la Divina Tecnica della Desolazione durante la loro giovinezza. Non è niente di che. È la vera forza a contare.”


“So che il tuo punto forte sono le ispirazioni nomologiche. Ci sarà una competizione di leggi durante le prove della sala divina Luo. Ti sconfiggerò proprio nel campo in cui sei più orgoglioso!”


“Naturalmente questo a patto che tu possa resistere cinque minuti nella formazione della roccia di raffinazione!”


Dopo aver detto questo, Nongyue scomparì con eleganza nella pietra.


Yi Yun rimase a guardare la sua schiena senza parole. Aveva solo imitato i suoi movimenti ed era stato preso di mira. Naturalmente erano state le parole della principessa Volpe Bianca a spingerla a trattarla come un rivale.

Pensandoci, Yi Yun gettò un’occhiata verso la principessa e fece un passo avanti, avvicinandosi alla roccia della raffinazione elfica.


In un batter d’occhio, era entrato in uno spazio completamente sconosciuto.

