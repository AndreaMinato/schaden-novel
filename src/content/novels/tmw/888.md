---
title: Capitolo 888 - Spazio Primordiale
pubDate: 2025-05-12T07:28:40.885Z
tags:
    - tmw
---


Capitolo sponsorizzato, ringraziamo Angelo!
5 capitoli in coda totali (0 Angelo+5 Daniele),
0/1 sponsorizzazioni 1 euro a capitolo,
-Schadenfreude


Yi Yun riprese i sensi dopo sei ore. Aprì lentamente gli occhi e vide un soffitto grigio. Guardandosi attorno, si rese conto che giaceva in una stanza di pietra.


La camera era estremamente spartana. La roccia nera attorno era stata scolpita in mobilio che sembrava pesante e freddo.


“Le tue capacità di recupero hanno superato le mie aspettative. Il tuo fisico può non essere forte, ma stranamente, assorbi molto velocemente l’energia delle reliquie. Ti ha permesso di recuperare i sensi così velocemente. Sennò ti saresti perso il resto delle prove.”


C’era un Anziano dall’espressione fredda nella camera di pietra. Yi Yun lo riconobbe, era l’Anziano Shi.


“La ringrazio signore.”


Yi Yun era consapevole che era tutto grazie al Cristallo Viola. Anche se fosse stato privo di sensi, l’artefatto divino sarebbe stato capace di assorbire energia e aiutare il suo corpo a rigenerarsi.


Inoltre, l’esistenza del Cristallo Viola eludeva ogni percezione. Anche se Yi Yun era rimasto lì immobile, l’Anziano Shi aveva sondato il suo corpo inutilmente. Non poteva capire perché Yi Yun assorbisse energia così rapidamente perché non aveva modo di trovare l’artefatto divino.


Il Cristallo Viola era troppo sbalorditivo. La sua esistenza superava ogni comprensione di Yi Yun.


L’Anziano Shi in effetti era davvero curioso. Quando aveva esaminato le condizioni di Yi Yun, ma non era riuscito a trovare nulla, aveva solo potuto concludere che il giovane avesse una stirpe speciale che gli permetteva di assorbire energia molto velocemente. Dopotutto la vita era complicata. Esisteva una miriade di stirpi, così era comprensibile che ci fossero linee di sangue che non poteva capire.


Yi Yun si tirò su a sedere sul letto di pietra e si stiracchiò. Si rese conto di aver recuperato la maggior parte del suo qi vitale. Questo lo fece meravigliare degli effetti sbalorditivi del Cristallo Viola. L’artefatto divino poteva sfruttare pienamente una reliquia di recupero di grado supremo.


“Signore, vorrei chiederle, come sono andati gli altri che sono entrati nella Roccia di Raffinazione Elfica?”


Yi Yun aveva già perso i sensi quando era stato espulso dalla formazione. Era ansioso di sapere quanto erano forti le Gemelle Ombra e la principessa Volpe Bianca.


L’Anziano Shi non fu sorpreso dalla sua domanda. Disse: “Dopo di te, anche le Gemelle Ombra sono uscite dalla formazione della roccia di raffinazione. Le sorelle non hanno solo ucciso il primo Antico Elfo, ma hanno anche ferito gravemente il secondo. Hanno fatto spendere circa il 50% dell’energia dell’Antico Elfo. E questo considerando che si sono trattenute. Se avessero combattuto disperatamente quanto te, probabilmente avrebbero ottenuto risultati migliori.”

“Per quanto riguarda Wufeng… è stato un po’ più forte di te. È riuscito a consumare il 70% dell’energia del secondo Antico Elfo. La sua forza combattiva è davvero notevole. Probabilmente puoi percepire un’intensa aura omicida dal suo corpo. Deve aver fatto molti scontri all’ultimo sangue.”


“Infine, la principessa Volpe Bianca. È stata la sola a riuscire ad uccidere il secondo Antico Elfo. Inoltre è riuscita a resistere per un minuto contro il terzo. È anche riuscita a ferirlo.” Disse con noncuranza l’Anziano Shi mentre Yi Yun sussultava.

Che divario!


Ce l’aveva messa tutta per uccidere il primo Antico Elfo ed era stato anche fortunato. Dopo averlo ucciso, aveva perso subito i sensi ed era stato espulso dalla formazione. Non aveva nemmeno incontrato il secondo avversario.


Invece la principessa Volpe Bianca non solo aveva ucciso il secondo Antico Elfo, ma aveva ferito quello dopo!


Il grado di difficoltà della formazione seguiva una progressione geometrica. Quanto doveva essere formidabile il terzo Antico Elfo?


“E il clan Luo?” Chiese frettolosamente Yi Yun.


“Luo Mo ha raggiunto un risultato simile al tuo. Dopo aver ucciso il primo Antico Elfo, non era più in grado di affrontare il secondo ed è stato espulso. Per quanto riguarda Jian Zhu, è stato il più capace. Almeno i suoi risultati erano di molto superiori a quelli di Wufeng, permettendogli di sconfiggere anche le Gemelle Ombra. Così ha riconquistato un po’ di dignità per il clan Luo.”


“La ringrazio.” Yi Yun porse i suoi rispetti.

La via era ancora lunga. Doveva farsi coraggio e affrontare la sfida poco per volta.


“A giudicare dal tuo sguardo, non sembri avvilito. Molto bene.” L’Anziano Shi annuì. “Ti porterò nello spazio primordiale. Tutti coloro che sono riusciti a resistere per cinque minuti nel primo piano o sono riusciti a ferire il primo Antico Elfo hanno il permesso di entrare nello spazio primordiale!”


L’Anziano Shi afferrò Yi Yun per mano. Con un passo avanti noncurante, lo spazio attorno si distorse.


Yi Yun provò stordimento mentre attraversava le leggi caotiche del Cielo Empireo Primordiale, era stancante per la sua forza mentale.


Un momento dopo, si ritrovò in un enorme chiostro. Il soffitto era alto e ampio, raggiungeva i trecento metri. Perfino un enorme Antico Elfo ci sarebbe potuto passare facilmente.


Il chiostro era stato costruito con rocce misteriose e davanti c’era una porta di bronzo dall’aspetto grezzo.


Era alta quanto il chiostro e raffigurava ogni sorta di glifi di bestie divine. Era maestosa e impressionante.

Yi Yun e l’Anziano Shi sembravano formiche di fronte al chiostro. Questa sensazione non poté che incuriosire il giovane su cosa si nascondesse dietro la porta.


In quel momento, l’Anziano Shi aveva già sporto una mano per aprirla. L’ingresso spesso nove metri fu spinto dal vecchio.


Yi Yun sussultò. Dietro la porta c’era uno spazio vuoto permeato da una foschia nebulosa, chissà quanto era ampia.


Il chiostro sontuoso a questo punto era scomparso, come se fosse diventato parte del vuoto.

I discepoli del clan Luo e della Volpe Bianca selezionati erano già qui in attesa.


Yi Yun notò che c’erano un po’ di rocce dall’aspetto grezzo che fluttuavano tra la foschia. Erano tutte grigie e sembrava che fossero state abbandonate in un angolo del mondo per miliardi di anni.


Yi Yun non poté trattenersi dal sondarle con la sua energia mentale. Scoprì che erano un po’ simili alle rocce di raffinazione elfica al primo livello, ma la loro aura era completamente diversa.


“Yi Yun, stai bene?” Vedendolo comparire, Gu Qing ne fu sorpreso e si avvicinò subito.

“Ti sei ripreso così velocemente?”


Tutti avevano visto come Yi Yun era stato espulso. Erano ben consapevoli di quanto fosse ferito. Anche con l’aiuto di una reliquia di grado supremo, era difficile riprendersi così rapidamente. Dopotutto, più alto era il grado di un medicinale, più potente era la sua essenza medicinale. Rendeva più lento l’assorbimento.


“Di sicuro sei stato veloce! Puoi essere debole, ma sei piuttosto bravo a prendere colpi!” Disse con un sogghigno Nongyue.


Non era sarcastica, ma solo schietta. Tuttavia le sue parole erano dure all’orecchio.


Nongying fissò la sorella minore: “Yue’er, non essere irragionevole.”


Nongyue sporse la lingua e non disse altro. Yi Yun non si disturbò a risponderle e disse a Gu Qing: “Non era niente di serio. L’Anziano Shi mi ha appena menzionato lo spazio primordiale. Cos’è questo posto? Cosa c’è di speciale?”


Gu Qing provò un po’ di entusiasmo sentendo menzionare lo spazio primordiale. Disse: “L’Anziano Duanmu ha appena menzionato che è un antico spazio lasciato alla formazione dell’universo. È esistito per miliardi di anni e il nostro clan Luo l’ha incontrato mentre esplorava il Cielo Empireo Primordiale, così l’hanno occupato.”


“Questo posto contiene molti misteri. Guarda la foschia nebulosa. L’Anziano Duanmu ha appena menzionato… che è il gas più antico del caos. Aspetto ancora più affascinante è che quelle rocce… Sono le Pietre del Caos che si sono formate all’inizio dell’universo.”

“Sono Pietre del Caos?!”


Yi Yun ne fu allarmato. Ovviamente sapeva delle Pietre del Caos.


Le Pietre del Mondo erano usate come valuta nel Cielo Empireo dei Diecimila Elfi. Erano la cristallizzazione dell’energia e delle leggi alla nascita di un mondo.


Per quanto riguardava le Pietre del Caos, il loro valore era di molte volte superiore alle Pietre del Mondo. Erano la cristallizzazione dei gas del Caos e dell’energia dell’Origine alla nascita dell’universo. Contenevano perfino le leggi più primordiali dell’universo.


Era l’energia contenuta nelle Pietre del Mondo a permettere di usarla come valuta. Per quanto riguardava le Pietre del Caos, normalmente non venivano vendute perché avevano un valore immenso. Potevano diventare le fondamenta di una potente fazione.


“Yi Yun, queste Pietre del Caos non possiedono solo leggi. Da ciò che ha detto l’Anziano Duanu, sono come le Rocce di Raffinazione Elfica. Sigillate in esse ci sono le aure degli Antichi Elfi. Tuttavia non è più essenza spirituale di Antichi Elfi, ma… le vere aure di Divinità Elfiche!”


Divinità Elfiche?!


Le parole di Gu Qing fecero sussultare Yi Yun.


Le dodici antiche Divinità Elfiche erano la coagulazione di leggi supreme. Nel monte Nuvola Azzurra, Yi Yun aveva visto le colonne divine e le incisioni che il clan Luo aveva costruito per le dodici Divinità Elfiche. Tuttavia quei pilastri erano stati creati dagli antenati del clan Luo dopotutto.


Gli antenati potevano essere formidabili, ma erano considerati deboli in confronto ai dodici Cieli Empirei. A causa delle limitazioni dei loro livelli di coltivazione e ispirazioni nomologiche, i pilastri divini che avevano prodotto non potevano replicare le vere leggi delle Divinità Elfiche.


C’era un divario enorme quanto il giorno e la notte tra le Pietre del Caos che contenevano le aure delle Divinità Elfiche e le colonne divine.


Questi erano i limiti del Palazzo degli Antichi Elfi nel monte Nuvola Azzurra. Questo però non valeva per lo spazio primordiale. Le Pietre del Caos contenevano vera aura di Divinità Elfiche. Erano le vere leggi dell’origine!


“Ci daranno in prestito queste Pietre del Caos?”


Anche Yi Yun si entusiasmò. Non c’era da meravigliarsi che Gu Qing fosse così eccitato mentre menzionava l’utilità dello spazio primordiale.


“Immagino di sì…” Gu Qing non vedeva l’ora di iniziare. Nonostante le sue origini importanti, questa era la prima volta che vedeva una Pietra del Caos!


“Ci sono poche Pietre del Caos, molte di meno del gruppo che c’è qui. Anche se possiamo prenderle in prestito, dovrebbe esserci un limite di tempo. Chissà quanto ne verrà disposto. Inoltre dovremo condividerle con il clan della Volpe Bianca… il clan della Volpe Bianca…”


Mentre parlava, Gu Qing gettò un’occhiata nervosa ai geni del clan della Volpe Bianca. “Fratello minore Yi, magari non lo sai, ma il clan della Volpe Bianca è una delle razze intelligenti dalla percezione più alta tra gli elfi. Inoltre, chi risveglia la stirpe della Volpe Bianca a Nove Code è estremamente abile nelle ispirazioni nomologiche. Ad esempio… le Gemelle Ombra ne sono un esempio.”


Le Gemelle Ombra erano riuscite ad usare i piedi per appianare i flussi di energia caotica quando erano arrivate nel Cielo Empireo Primordiale. Era evidente quanto fosse elevata la loro percezione!


Visto il suo udito acuto, anche Nongyue sentì le parole di Gu QIng.


Li guardò con un sogghigno, come se stesse dimostrando la sua forza: “Hai capito molto bene e non ti sbagli. Non sono brava ad uccidere e sono più specializzata nelle ispirazioni nomologiche!”


