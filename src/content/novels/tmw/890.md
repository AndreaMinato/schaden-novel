---
title: Capitolo 890 - Una Svolta Imprevista
pubDate: 2025-05-12T07:28:40.887Z
tags:
    - tmw
---


Capitolo regolare,
5 capitoli in coda totali (5 Daniele),
0/1 sponsorizzazioni 1 euro a capitolo,
-Schadenfreude


Spoiler di Martial World: questo capitolo collegherà Martial World a True Martial World.


“Fratello minore Yi, è il nostro turno.” Luo Mo mostrò un sorriso pieno di amarezza. Era assorto e immaginava che per i primi sei mesi non avrebbe avuto nemmeno l’occasione di toccare il Sigillo delle Tre Divinità e la Roccia Trapassa Stelle. La quantità di tempo che gli rimaneva per meditare era estremamente limitata.


Il Sigillo delle Tre Divinità era la pietra più misteriosa, ma cosa avrebbe potuto comprendere in un periodo di tempo così breve…?


Pensandoci, Luo Mo era invidioso della principessa Volpe Bianca. Poteva meditare su qualsiasi pietra della Divinità Elfica nello spazio primordiale. Non aveva alcuna possibilità di ottenere un’opportunità del genere.


Non solo le prove della sala divina Luo non avrebbero dato loro una chance per raggiungere i geni più formidabili, ma stavano allargando il divario che c’era tra di loro.


Questa era una regola del Cielo Empireo dei Diecimila Elfi. Le migliori risorse sarebbero state radunate insieme per sviluppare i più grandi talenti.


“Fratello Yi, sembra che siamo diventati compagni di sventura.” Disse con tono autoironico Luo Mo.


Anche le sopracciglia di Yi Yun si mossero. Anche lui era rammaricato, voleva dare un’occhiata al Sigillo delle Tre Divinità che emanava le aure delle tre divinità elfiche.


Dopo il Sigillo delle Tre Divinità e la Roccia Trapassa Stelle, la qualità delle altre pietre calava drasticamente. Le migliori erano la Roccia delle Sette Stelle, che aveva sette puntini luminosi sulla sua superficie, la Tavola dai Quattro Lati cubica e la gemma brillante, la Stella Splendente.


Queste tre pietre erano di qualità simile, così non avrebbe fatto molta differenza scegliere una qualunque tra di esse.


Yi Yun esaminò ogni pietra senza avere fretta di fare una decisione. L’addestramento nello spazio primordiale era una parte importante nella sala divina Luo. Era fondamentale scegliere la roccia corretta.


Anche se sapeva di non poter scegliere una Pietra della Divinità Elfica di grado supremo, non poteva essere imprudente.


Yi Yun esaminò tutte e ventisette le Pietre della Divinità Elfica.


Le prime erano di qualità superiore, ma verso la fine, la loro qualità diminuiva sempre di più. La ventesima era delle dimensioni di una scodella. L’aura divina che conteneva non superava nemmeno un decimo delle precedenti.


Ma anche così, Yi Yun diede un’occhiata ad ogni Pietra della Divinità Elfica. Tuttavia…


“Oh? Perché ci sono Pietre del Caos oltre alle ventisette pietre della Divinità Elfica?”


Yi Yun notò altre tre pietre grezze che fluttuavano tra i gas del caos.


Le tre rocce ampie un metro e mezzo quadrato. Erano più grandi della Roccia Trapassa Stelle e la loro superficie era ricoperta da motivi simili ad increspature. Erano stati incisi dal flusso dei gas del caos nell’arco di miliardi di anni.

“Sono Pietre del Caos?” Chiese Yi Yun a Luo Mo.


Scosse la testa, indicando che nemmeno lui lo sapeva.


Dopo averle esaminate, Luo Mo non percepì l’aura di una divinità elfica dal loro interno. Disse: “Dovrebbero essere ordinarie Pietre del Caos. Una Pietra del Caos che si è formata all’inizio dell’universo è comunque molto preziosa, anche se non emana l’aura di Divinità Elfiche. Inoltre sono così grandi.”


Nonostante queste parole, a Yi Yun non tornava qualcosa. Provava una sensazione particolare quando le esaminava.


E, precedentemente, nella tavoletta di giada passata dall’Anziano Duanmu, erano state presentate solo ventisette Pietre della Divinità Elfica. Queste tre erano state escluse…


“Signor Duanmu, cosa sono?” Visto che Luo Mo non lo sapeva, Yi Yun poté solo rivolgersi a lui.


L’Anziano Duanmu era seduto tra la foschia nebulosa mentre diceva: “Non posso darti una risposta.”


Oh?


L’Anziano Duanmu non usò una trasmissione della voce di qi vitale. Così tutti furono sorpresi nel sentire queste parole. Nemmeno lui, il guardiano della sala divina Luo, sapeva cos’erano queste tre rocce divine?


“Non sono Pietre del Caos?” Luo Mo era un po’ perplesso. Le aveva sondate prima e gli erano sembrate ordinarie Pietre del Caos.


Tuttavia, l’Anziano Duanmu disse: “Sono più misteriose delle Pietre del Caos ordinarie. Nessuno nel clan Luo sa perché sono misteriose. In realtà nemmeno negli altri clan del Cielo Empireo dei Diecimila Elfi c’è qualcuno capace di spiegare i misteri dietro queste tre rocce divine…”


Tutti rimasero sbalorditi. Nemmeno gli altri clan nel Cielo Empireo dei Diecimila Elfi lo sapevano?


Ma se nessuno poteva capirne il mistero, come avevano capito che erano preziose?


L’Anziano Duanmu sembrò intuire cosa pensava il gruppo e disse: “Credo che sappiate tutti che c’erano dodici Divinità Elfiche alla nascita dell’universo?”


Tutti annuirono. Ovviamente sapevano delle dodici Divinità Elfiche, gli antenati di ogni cosa.


“Yi Yun, dimmi. Cosa sono le dodici Divinità Elfiche?” Disse di nuovo l’Anziano Duanmu.


“Sì, signore.” Yi Yun era stato nella montagna Nuvola Azzurra ed era entrato nel palazzo degli Antichi Elfi. Lì aveva visto le dodici colonne che rappresentavano le dodici Divinità Elfiche e aveva ottenuto una valutazione Movimento Iniziale e due Ridestarsi dall’Ibernazione.


“Le dodici Divinità Elfiche sono…”


“L’incarnazione del puro Yang, la prima: Illuminazione dell’Estremo Yang.”


“L’incarnazione del puro Yin, la seconda: il Bagliore Infernale dell’Estremo Yin.”


“L’amalgama dei 3000 Grandi Dao, la terza: l’Albero del Dao della Terra Imperatrice.”


“L’antenato dei Draghi: l’Imperatore Drago.”


“L’antenato di ogni uccello: la fenice dai sette colori.”


“La creatura pesce ed uccello: il Kun Peng.”

“La divinità elfica umanoide: l’Uomo Celeste.”


“Il fiume del tempo: il fiume dell’oblio.”


“L’incarnazione dello spazio: il Nulla Solitario.”


“Sono un totale di nove grandi Divinità Elfiche. Ma gli ultimi tre pilastri nel Palazzo degli Antichi Elfi sono rimasti vuoti. Allora, la spiegazione di Lord Cang Mang è stata… che le identità delle tre ultime divinità elfiche sono impossibili da confermare. Anche se molte potenti figure sono riuscite ad inferire la loro esistenza, non hanno potuto capirne la natura. Così le ultime tre Divinità Elfiche sono un mistero.”


Dopo aver detto questo, Yi Yun guardò con attenzione le tre enormi Pietre del Caos. “Intende dire che…”

“Esatto.” L’Anziano Duanmu annuì. “Tra le dodici Divinità Elfiche, l’esistenza delle ultime tre è ancora un’incognita. Tuttavia nessuno dubita del fatto che esistessero dodici divinità elfiche alla nascita dell’universo. Questo per via… delle tracce lasciate nelle Pietre del Caos!”


“Ci sono Pietre del Caos, che conservano le aure delle Divinità Elfiche, sparse nel Cielo Empireo Primordiale. Le prime nove ci permettono di meditare sui loro misteri, facendoci dedurre la vera forma delle Divinità Elfiche.”


“Per quanto riguarda le ultime tre, è difficile dedurre misteri da esse, così tre delle dodici Divinità Elfiche sono ignote!”


Tutti capirono sentendo la spiegazione dell’Anziano Duanmu.


Molti di loro si erano chiesti come la gente fosse così certa dell’esistenza delle dodici Divinità Elfiche alla formazione dell’universo. Così era per via delle Pietre del Caos.

Tuttavia… se le potenti figure del Cielo Empireo dei Diecimila Elfi non avevano potuto meditare sulle ultime tre pietre, sarebbe stato impossibile per loro.


Le tre pietre delle Divinità Elfiche erano inutili, non importava quanto erano grandi.


In quel momento l’Anziano Duanmu disse: “Sono tenute nello spazio primordiale in quanto simbolo. Rappresentano una forma di venerazione per le dodici Divinità Elfiche. Non c’è bisogno che ve ne preoccupiate! In effetti, tra le dodici Divinità Elfiche, le ultime tre sono considerate le più misteriose. Tuttavia il loro valore è inferiore a quello delle altre nove.”

Era ragionevole. Dato che nessuno poteva comprenderli, il loro valore ovviamente era inferiore.


Yi Yun annuì mentre rifletteva. Dato che così tanti predecessori non avevano potuto comprendere l’aura delle tre Pietre della Divinità Elfica, Yi Yun non credeva di poter creare un miracolo.


Stava proprio per abbandonarle quando, per una curiosa coincidenza, si fermò. Si riempì di inquietudine mentre guardava le tre pietre. Esitando per un momento, aprì la visuale d’energia del Cristallo Viola.

E questo atto gli fece vedere una scena inspiegabile.


Le tre enormi Pietre del Caos erano scomparse ed erano state rimpiazzate da tre oggetti magici…


L’oggetto più vicino a Yi Yun era un cubo nero vorticante. Era coperto di rune e sembrava assorbire ogni luce attorno. Distorceva perfino lo spazio soppresso dai gas del caos. Sembrava misterioso e antico.


L’oggetto più lontano era una perla color rosso sangue. Emanava un’aura assassina sconfinata. Anche sotto la visuale d’energia, Yi Yun ebbe la sensazione di precipitare in una pozza di sangue infernale con una sola occhiata.


E tra il cubo nero e la perla rosso sangue, c’era un cristallo viola. Sembrava scolpito usando ametista.


Vedendolo, Yi Yun rimase sbigottito. Trattenne il respiro e quasi il suo cuore si fermò.


Non era… il Cristallo Viola nascosto nel suo corpo?!


Yi Yun si premette istintivamente una mano al petto. Il Cristallo Viola riposava silenziosamente nel suo cuore. Ad ogni battito cardiaco, diffondeva una lieve fluttuazione d’energia per il suo corpo…


