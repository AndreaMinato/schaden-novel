---
title: Capitolo 898 - Spirito Prende Forma
pubDate: 2025-05-19T06:23:35.705Z
tags:
    - tmw
---


Capitolo regolare,
4 capitoli in coda totali (4 Alessandro),
0/1 sponsorizzazioni 1 euro a capitolo,
-Schadenfreude


Il discepolo della Volpe Bianca, prima rimproverato, disse rivolto in direzione di Yi Yun: “Ha prodotto un fenomeno? Hai le traveggole? Credi che i fenomeni si possano trovare comunemente come merce economica al mercato? È ovvio che la principessa Xue’er ne produrrebbe uno, ma come può essere possibile per Yi Yun?”


Prima ancora di finire di parlare, gli si strozzarono le parole in gola come un’anatra presa per il collo.


Yi Yun era seduto lì, e lo spazio attorno si stava distorcendo a causa delle innumerevoli increspature del Dao. il discepolo in questione cadde in trance quando lo vide.


Questa trance durò solo per pochi secondi, ma quando si ridestò mostrò un’espressione scioccata.


Solo un momento fa, ne era stato influenzato!


Il discepolo della Volpe Bianca guardò frettolosamente Bai Yueqing e notò che il terzo principe stava osservando Yi Yun con serietà. Il discepolo ebbe un tuffo al cuore e desiderò potersi rimangiare ciò che aveva detto.

Era stata tutta colpa sua. Dopo aver visto l’illuminazione della principessa Xue’er, si era sentito superiore al clan Luo. Aveva cercato di fare una buona impressione sul terzo principe, ma aveva finito con il fare una pessima figura. Sarebbe stato già positivo se il terzo principe non avesse nutrito emozioni negative nei suoi confronti.


Tutti guardarono Yi Yun e un bel po’ di giovani mostrarono la stessa reazione del discepolo della Volpe Bianca. Rivelarono sguardi vacui prima di riprendersi.


Perché ne erano stati influenzati?


Le gemelle, Nongying e Nongyue non ne erano state influenzate, ma erano rimaste sbalordite.


Era questa l’illuminazione di Yi Yun?

Stava meditando sulle Pietre della Divinità Elfica che avevano l’aura di tre elfi divini sigillati al loro interno. Com’era possibile che avesse ottenuto ispirazioni?


Riconoscevano la notevole percezione di Yi Yun , ma si rifiutavano di credere che Yi Yun potesse studiare le tre Pietre della Divinità Elfica che nemmeno potenti figure del Cielo Empireo dei Diecimila Elfi avevano potuto comprendere.


I discepoli più giovani non avevano la perspicacia per comprendere i fenomeni che si manifestavano durante la meditazione. Tuttavia, era senz'altro impressionante assistere a un fenomeno del genere.


Tra i discepoli del clan Luo, quello che era stato rimproverato prima si sentì finalmente vendicato e disse: “Sembra che i fenomeni non siano poi così eccezionali. Chi ha detto che solo la principessa Volpe Bianca può causare fenomeni durante la meditazione?”


"Quel tipo!" Quelle parole irritarono profondamente il discepolo della Volpe Bianca, colpendo un punto dolente.


Con le sue osservazioni, il discepolo del clan Luo attirò l’attenzione di molti verso Bai Yueqing.


Tra tutti i presenti, era il terzo principe ad aver coltivato più a lungo. Sia per conoscenza che per livello, era su un piano completamente diverso rispetto a questi giovani discepoli. Loro non erano in grado di valutare il fenomeno che circondava Yi Yun, ma Bai Yueqing sì.


"È senz’altro un fenomeno, ma potrebbe non essere un’illuminazione." Dichiarò Bai Yueqing con voce grave.


In quel momento, anche Wufeng intervenne: "Sua altezza ha ragione. Il fenomeno di Yi Yun è diverso da quello di sua altezza."


Anche Nongying annuì e aggiunse: "Esatto. L’illuminazione della principessa ha risvegliato le aure del Sigillo delle Tre Divinità. Era un fenomeno legato alla Pietra della Divinità Elfica, mentre quello di Yi Yun sembra non aver nulla a che fare con essa."


Sentendo queste parole, i discepoli compresero che il fenomeno di Yi Yun sembrava provenire dal suo stesso corpo.


Lo spazio si distorceva e le increspature si espandevano dal suo corpo in cerchi concentrici. 


Sulla sua fronte si stava condensando lentamente un marchio argentato. Osservandolo meglio, era una spada d’argento.


"Questa è…?" Jian Zhu esclamò sorpreso. "La materializzazione della volontà?”


"Esatto, la sua energia mentale è così potente da essersi condensata in forma tangibile…"


Commentò Bai Yueqing, agitando il ventaglio.


Finalmente aveva capito perché Yi Yun aveva provocato un fenomeno.


"La lunga meditazione di Yi Yun davanti alle tre pietre delle Divinità Elfiche sconosciute ha purificato la sua energia spirituale, indipendentemente dalle sue intuizioni. Questo ha permesso al suo spirito di diventare tangibile, innescando una metamorfosi e un fenomeno!"


"La condensazione dello spirito in forma materiale è estremamente rara tra i giovani guerrieri, mentre è più comune tra coloro che hanno formato un Frutto del Dao. Tuttavia, anche per loro, questo non garantisce necessariamente un aumento del potere combattivo. A meno che non si specializzino in leggi mentali, gli effetti sarebbero mediocri."


Bai Yueqing, con la sua vasta conoscenza, spiegò in poche parole il motivo dietro il fenomeno di Yi Yun.


Tutti capirono sentendo il suo parere. Non c’era da meravigliarsi che fossero caduti in uno stato di trance per qualche secondo. Era perché la mutazione dello spirito di Yi Yun aveva influenzato la loro coscienza.


"Ho sentito che il tuo maestro è il Supremo Gulan? Se non ricordo male il Supremo Gulan è esperto in leggi che utilizzano attacchi di energia mentale." Disse Bai Yueqing, guardando Jian Zhu.


"Sì." Jian Zhu lo confermò annuendo.


"Mmh… In realtà, gli attacchi spirituali non sono necessariamente potenti ed è facile subire un contraccolpo. Pochi usano tecniche del genere tra le grandi figure del Cielo Empireo dei Diecimila Elfi. Questo tipo di mutazione spirituale può essere utile per un guerriero, ma non così determinante. Per meditare sulle leggi, l’energia spirituale di un guerriero ordinario è più che sufficiente." Dopo queste parole, i discepoli del clan Luo assunsero espressioni assorte.


Quindi, non era un fenomeno legato alla Pietra della Divinità Elfica, ma solo la condensazione dell’energia spirituale di Yi Yun. E, come aveva detto Bai Yueqing, questa mutazione era sì vantaggiosa, ma solo per chi si specializzava in attacchi mentali, altrimenti ne avrebbe tratto benefici limitati.


Se Yi Yun avesse avuto un’illuminazione, ora si sarebbero sentiti umiliati davanti al clan della Volpe Bianca.


Tuttavia, ripensandoci, era comprensibile. Nemmeno i grandi maestri del Cielo Empireo dei Diecimila Elfi erano riusciti a trarre ispirazioni dalle Pietre della Divinità Elfica davanti a Yi Yun. Come avrebbe potuto quel giovane coglierne i segreti? Non si poteva certo dire che la sua percezione superasse quella di tutti quegli esperti, no?


"Quella sorella minore di prima aveva ragione. Yi Yun è davvero tenace. È riuscito a meditare su una Pietra della Divinità Elfica esasperante al punto da mutare la sua energia spirituale", commentò Nongying con una punta di ammirazione.


Anche se non aveva ottenuto un’illuminazione dalla pietra, essere riuscito a purificare la sua energia spirituale durante la meditazione, al punto da farla condensare in una spada della volontà. Anche questo dimostrava un talento straordinario.


A parte la principessa Volpe Bianca, nessun altro discepolo presente aveva ottenuto illuminazioni o mutazioni spirituali durante la meditazione.


"Ha davvero una percezione eccezionale. Sarebbe stato brillante nello spazio primordiale… se non ci fosse stata Xue’er." Osservò Bai Yueqing con tono distaccato.


A quelle parole, molti discepoli scossero la testa. La principessa Volpe Bianca li aveva seminati completamente con il suo talento formidabile. Un genio ordinario non poteva sperare di competere con lei.


Anche se Yi Yun era eccellente, non poteva risaltare di fronte a lei.


…


Yi Yun, immerso nel suo mondo mentale, non era consapevole di ciò che accadeva intorno a lui.


A sei metri dall’uomo dai capelli lunghi, stava resistendo con fatica all’enorme pressione che lo schiacciava.


Improvvisamente, sentì come se una membrana nel suo mondo mentale si fosse spezzata, producendo il suono leggero di un uovo che si schiude.


In quel momento, fece un altro passo avanti. Lo sentì pesante il monte Tai. Era faticoso come avanzare nel fango più profondo.


Non appena il suo piede toccò il suolo, risuonò un’esplolsione. Frammenti esplosero in tutte le direzioni, come se un sigillo sulla sua mente si fosse infranto, liberando un’energia che si espandeva senza sosta.


Oh? Aveva fatto dei progressi nella sua energia spirituale?


Prima, la sua energia spirituale era come uno stagno minuscolo, ma dopo essere stata ripetutamente prosciugata e riempita, si era finalmente trasformata in un lago!


Anche se trovava difficile rimanere a sei metri di distanza dall’uomo dai capelli lungh, ora si sentiva molto più forte!


Non solo poteva avanzare, ma la sua visuale si era fatta più chiara. Le rune sulla Ruota Karmica delle Miriadi di Demoni sembravano più nitide, come se la nebbia che le avvolgeva si fosse dissolta, presentandosi chiaramente di fronte a lui.


Erano tutti frammenti di leggi cosmiche!


Yi Yun ne fu piacevolmente sorpreso. L’improvvisa mutazione della sua energia spirituale gli permetteva di vedere ogni singolo frammento con una chiarezza senza precedenti!


Era una montagna di tesori, e finalmente poteva entrarci!


Ogni frammento era inestimabile, eppure lì erano, disponibili per essere studiati.


Yi Yun voleva prenderli tutti. Voleva studiare tutti i frammenti nomologici.


Ora che la sua energia spirituale si era espansa, poteva memorizzarli senza il timore di esaurire le forze e venire espulso dal mondo mentale.


Si immerse completamente in quel piccolo universo. Ogni movimento dell’uomo dai capelli lunghi era riflesso perfettamente nei suoi occhi.


