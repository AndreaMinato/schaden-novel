---
title: Capitolo 899 - Fine dei Sette Anni
pubDate: 2025-05-19T06:23:35.710Z
tags:
    - tmw
---


Capitolo regolare,
4 capitoli in coda totali (4 Alessandro),
0/1 sponsorizzazioni 1 euro a capitolo,
-Schadenfreude


Dopo che la principessa Volpe Bianca entrò in uno stato di illuminazione, trascorsero velocemente un po’ di mesi. Alla fine esaurì il tempo di meditazione disponibile.


Tuttavia la principessa Volpe Bianca non si svegliò. Un’illuminazione era un’occasione fortunata, così nessuno la disturbò anche se il suo tempo era scaduto. Potevano rimediare in seguito.

Circa sette mesi dopo, la principessa Volpe Bianca finalmente si ridestò dalla sua illuminazione.


Il suo corpo emanava un bagliore e un’aura indescrivibili.


La gente la trovò ancora più perfetta. Il suo sguardo era profondo come la notte e saette brillavano costantemente attorno a lei. Dava un intenso senso di mistero.


I membri del clan della Volpe Bianca erano già incredibilmente belli. Sia uomini che donne possedevano un fascino speciale, ma la principessa non mostrava questa caratteristica. Non c’era bisogno dell’aura affascinante perché la sua bellezza perfetta era sufficiente ad attirare l’attenzione degli altri in modo naturale.


Bai Yueqing si avvicinò a lei con un sorriso. Chiese: “Xue’er, che risultati hai ottenuto? Quanto sono progredite le tue ispirazioni nomologiche?”


La principessa Volpe Bianca rispose con un sorriso che stordì momentaneamente innumerevoli discepoli.


“Il risultato è piuttosto buono, ma c’è bisogno di un periodo di consolidamento. Fratello, sei venuto qui per me… probabilmente perché la principessa Spirito Viola ha ottenuto risultati sbalorditivi alle prove?” La principessa Volpe Bianca gli rispose con una domanda.


Bai Yueqing provò un po’ di esasperazione. La principessa Volpe Bianca era sempre stata così. Non sarebbe mai giunta a conclusioni affrettate. Era terrificante solo pensare a come la sua illuminazione era durata per sette mesi, ma anche così non ne stava parlando.


Tuttavia era un'illuminazione di fronte al Sigillo delle Tre Divinità, una rara opportunità che poteva accadere una volta ogni diecimila anni, così quanti progressi doveva aver fatto?


Però Bai Yueqing provò irritazione sentendo menzionare Luo Huo’er. A giudicare dalle notizie che provenivano dalle prove della Volpe Bianca, Luo Huo’er aveva fatto progressi incredibili. Perfino gli Anziani che presidiavano il luogo della prova ne erano rimasti impressionati.

“In effetti ho sottovalutato il talento della principessa Spirito Viola. Tuttavia, Xue’er, mi hai dato una piacevole sorpresa. Forse non perderò la scommessa…” Disse con un sorriso Bai Yueqing.


Dopotutto la scommessa tra i due clan dipendeva dal risultato generale.

“La scommessa è insignificante per me, ma le prove qui sono molto utili. Farò del mio meglio.” Disse la principessa Volpe Bianca.


Bai Yueqing annuì. Sapeva che l’atteggiamento di Xue’er poteva sembrare docile, ma in realtà il suo cuore delle arti marziali era fermo.


“Ne sono sollevato allora. Non hai rivali qui. Il discepolo del Supremo Gulan è molto più debole di te. Anche se Yi Yun è riuscito a mutare il suo spirito, facendogli assumere una forma, non è comunque una minaccia per te.” Disse Bai Yueqing.


Lo spirito di Yi Yun era mutato?


“Davvero? È riuscito a trarre qualche risultato.” La principessa Volpe Bianca guardò Yi Yun.


Indipendentemente da quanto fosse forte il giovane, era solo un ottimo talento tra geni ordinari. Non era qualcuno che avrebbe attirato la sua attenzione.


Tuttavia… perché Yi Yun non si era ancora svegliato?


Perfino l’illuminazione della principessa Xue’er era terminata. Non si sapeva cosa stesse comprendendo Yi Yun. Stava meditando su una Pietra della Divinità Elfica misteriosa che nemmeno i potenti guerrieri del Cielo Empireo dei Diecimila Elfi avevano potuto comprendere, aveva imboccato una strada sbagliata?


Dopo che la principessa Xue’er si risvegliò, lasciò lo spazio primordiale, così naturalmente Bai Yueqing non rimase ulteriormente. Pochi prestavano attenzione a Yi Yun. Durante questo periodo di tempo, solo Lan Xiaomo avrebbe osservato Yi Yun per vedere se si era ridestato dalla sua meditazione.


Tuttavia Yi Yun sembrava essersi trasformato in una roccia fredda come la Pietra della Divinità Elfica di fronte a lui.


L’Orchidea del Vuoto iniziò a germogliare e, quando il settimo fiore fiorì, l’intera pianta produsse uno strano bagliore.

Sette anni erano come l’anello di un albero per l’Orchidea del Vuoto. L’Anziano Duanmu aveva stabilito un limite di tempo di sette anni, che era il momento in cui l’Orchidea del Vuoto sarebbe fiorita completamente.


Oggi, dopo che l’Orchidea del Vuoto emise la strana luce, il nucleo della formazione di teletrasporto dello spazio primordiale si accese gradualmente.


Tutti i discepoli si risvegliarono dalla loro meditazione.

“Sigh, ho afferrato poco.” Un discepolo guardò la pietra di fronte a lui, era frustrato e un po’ riluttante a separarsene.


Molti ebbero la stessa reazione. Vista la costante rotazione nell’arco dei sette anni, il tempo disponibile per loro era troppo breve. Anche se avevano ottenuto qualche risultato, erano ancora insoddisfatti.


“Yi Yun è la persona che ha meditato più a lungo. Chissà se ha fatto qualche progresso?” Un discepolo lo guardò.

“È una Pietra della Divinità Elfica sconosciuta, così come può essere facile? Ma anche se non ne avesse ricavato nulla, il suo spirito è mutato e potrebbe essere diventato più forte di noi.” Disse con invidia un altro giovane.


Dentro il mondo mentale.


Nel corso di questi ultimi anni, Yi Yun aveva meditato costantemente sovrapponendo la sua coscienza a quella dell’uomo dai capelli lunghi, evocando la Ruota Karmica delle Miriadi di Demoni.


Ogni frammento nomologico si era condensato lentamente in una runa. Quando innumerevoli rune si radunavano insieme, diventavano la Ruota Karmica delle Miriadi di Demoni.


Quando Yi Yun studiò l’ultimo motivo runico, unì gentilmente le mani. I simboli iniziarono a vorticare come un mulinello attorno a lui.


Numerose immagini illusorie di divinità e demoni si manifestarono. Con un forte fragore, la Ruota Karmica delle Miriadi di Demoni apparì sotto i piedi di Yi Yun!


Boom! Boom! Booom!


L’uomo dai capelli lunghi collassò per poi trasformarsi in un raggio viola.


Tuttavia, prima che svanisse, Yi Yun distinse un’ombra confusa nelle profondità del mondo mentale.


L’immagine sembrava indistinta, ma poté intuire che era una donna. Il suo fisico era splendido e la sua aura era eterea. Pareva un’antica dea.


Era voltata, i suoi lunghi capelli le ricadevano lungo la schiena. Yi Yun cercò di distinguerne il profilo, ma fallì. Invece sentì una fitta alla sua coscienza mentale.


Questa era la prima volta che incontrava una situazione del genere dopo che il suo spirito era mutato!


Che aura terrificante!


In quel momento, la donna stese all’improvviso una mano sottile.


Sporse le dita nove volte nell’aria.


Nove increspature formarono nove petali!


I nove petali si unirono, trasformandosi in un piccolo Loto Rosso delle Nove Reincarnazioni.


Questo loto rosso sembrava debole, ma Yi Yun poteva percepire le terrificanti fluttuazioni nomologiche al suo interno.

Tra i 3000 Grandi Dao, esistevano innumerevoli leggi. Tuttavia anche le leggi erano di diverso livello. Quelle dei cinque elementi, metallo, legno, acqua, fuoco e terra, erano comuni. Ad esempio, il clan Luo era esperto nelle leggi elementali delle fiamme. Le sciabole avevano il Dao nomologico della sciabola, mentre le spade avevano il loro Dao corrispondente. Anche il tempo era una legge. Poter comprendere una qualsiasi di queste leggi, non semplicemente usarle, ma padroneggiarle, era un risultato notevole.


E al di sopra, c’erano le leggi delle Origini, come quella Yin Yang, della Vita e della Morte, e del Caos, che erano di livello superiore. Queste leggi erano quasi equivalenti al Dao Celeste. I guerrieri ordinari non potevano nemmeno comprenderle. Per loro, queste leggi esistevano, ma erano effimere e impossibili da capire, figuriamoci padroneggiare.

Tuttavia Yi Yun aveva sentito che questo loto rosso conteneva le leggi delle Origini!


Chi era questa donna?

Yi Yun lo trovò incredibile. La comparsa dell’uomo nel Cristallo Viola all’inizio lo aveva già sbalordito. La sua aura era ancora più terrificante del proprietario del palazzo della spada di Puro Yang.


Ma pensandoci, doveva essere il precedente proprietario del Cristallo Viola, così Yi Yun poteva capirlo.


Chi era questa donna dai capelli neri però?


Sembravano separati da un lungo fiume nebbioso fatto da spazio-tempo che gli impediva di vederla chiaramente.


Il Cristallo Viola era troppo misterioso, ma quanti segreti nascondeva?


Tuttavia, in quel momento, il suo mondo mentale si frantumò. Yi Yun aprì gli occhi e si rese conto che era tornato nello spazio primordiale.


I suoi occhi emisero una luce simile ad un caleidoscopio, pieni di innumerevoli motivi runici.


“Fratello maggiore Yi, ti sei svegliato… Ah!” Lan Xiaomo si girò e scorse gli occhi di Yi Yun. Il suo sguardo divenne vacuo, ma presto recuperò la lucidità. Tornò frettolosamente a guardarlo negli occhi.

Ora era normale…

Era quell’energia spirituale? Tutti sapevano che lo spirito di Yi Yun era mutato.


Il Cristallo Viola… Yi Yun guardò intensamente la Pietra della Divinità Elfica del Cristallo Viola di fronte a lui per poi alzarsi.


I suoi lunghi capelli ricadevano lungo la sua schiena mentre i suoi occhi brillavano. Sembrava un ricco erede del mondo mortale, dal portamento oltremodo elegante.


‘Perché ho la sensazione che l’aura del fratello maggiore Yi sia cambiata…?’ Si lasciò sfuggire Lan Xiaomo.

Yi Yun sorrise senza rispondere.


Lan Xiaomo guardò la piccola Pietra della Divinità Elfica di fronte a lei. Ripensando a quando era stata disgustata da questa roccia, sette anni fa…


“Credo che mi mancherai ora. Buhu.” Lan Xiaomo aveva già nostalgia.


“Tempo scaduto. È il momento di andarsene.” Lan Xiaomo scosse la testa mentre si dirigeva verso il centro della formazione di teletrasporto.

