---
title: Capitolo 9 – Trasformazione Peculiare
pubDate: 2023-05-16T14:09:48.019Z
tags:
    - tmw
---


Mentre diventava sempre più rigido, gli arti di Yi Yun diventarono immobili e l'intorpidimento si diffuse nel suo addome e nella sua testa. Non riusciva a parlare, a sentire o a vedere.

Percepì solo delle lacrime sul suo viso, erano le lacrime di Jiang Xiaorou.

Stava gridando con tutte le sue forze, ma Yi Yun poteva solo sentire vagamente la sua bocca che si muoveva. Il suono della sua voce sembrava deformato e poco chiaro!

Yi Yun non poteva rassegnarsi. Con tutta la sua determinazione, riuscì a muovere la sua lingua rigida: "Lian... Lian Chengyu..."

Anche se le sue parole non erano chiare, Jiang Xiaorou riuscì a decifrarle: "Lian Chengyu? Lian Chengyu ti ha fatto del male?"

Yi Yun non poteva già più parlare. Sentì una rigidità fredda simile a quella di un cadavere che si diffondeva nel suo cuore.

Se il suo cuore si fosse irrigidito e avesse smesso di battere, allora sarebbe morto!

Yi Yun si sentiva come un pesce lasciato fuori dall'acqua a seccarsi; non poteva muoversi né respirare. Poteva solo aspettare la morte. Inaspettatamente, proprio mentre la rigidità si stava diffondendo nel suo cuore, sentì una sensazione fredda.

Era una freschezza splendida e familiare. Sembrava che delle pure acque di sorgente stessero depurando il suo corpo!

Il Cristallo Viola! Yi Yun si rallegrò, era la sensazione del Cristallo Viola. Nei suoi momenti peggiori, avrebbe sentito sempre il Cristallo Viola!

La rigidità che aveva già permeato il suo corpo, incontrò la sua nemesi quando raggiunse il suo cuore. Aveva sempre tenuto il Cristallo Viola vicino al suo cuore sotto il suo abito.

Proprio quando il Cristallo Viola si attivò, Yi Yun sentì un piccolo turbine nel suo cuore.

Le piccole correnti potevano essere piccole, ma... "Swish!"

Risuonò un lieve rumore. Senza nessuna lotta o suspense, Yi Yun sentì il suo corpo alleggerirsi; il Cristallo Viola aveva assorbito tutta l'energia che permeava i suoi meridiani. Ogni sua rigidità era scomparsa.

Yi Yun sapeva di essersi ripreso completamente. Spostò braccia e gambe e si rese conto che non era rimasto nessun danno. Era solo coperto di sudore a causa del suo nervosismo.

Stava già bene? Yi Yun non poteva crederci, una volta che il Cristallo Viola si era attivato, si era ripreso in meno di un secondo!

Questo…

Il Cristallo Viola accanto al suo cuore lo rese senza parole. Cos'era esattamente il Cristallo Viola?

"Yun'er, come stai? Non spaventare tua sorella!" Jiang Xiaorou lo vide muovere il suo corpo prima rigido e immobile, ma notò la sua espressione stordita. Era estremamente preoccupata.

"Sto bene sorella Xiaorou. Sto... proprio bene..." Disse Yi Yun mentre aveva la sensazione che ci fosse qualcosa di strano. Proprio quando finì di dire l'ultima parole, percepì qualcosa che fermentava nel suo stomaco.

"Eugh!" All'improvviso fu colto da una nausea estrema che lo fece vomitare.

Prima Yi Yun aveva rigettato solo succhi gastrici visto che il suo stomaco era vuoto, ma stavolta era diverso. Aveva vomitato dei grumi di sangue nero dall'odore rancido!

Questo inorridì Jiang Xiaorou. In questo mondo strano, vomitare era praticamente una condanna a morte.

Yi Yun continuò a vomitare incessantemente. A parte rigettare, il suo sudore stava diventando appiccicoso. Assomigliava a fango nero.

Vedendolo così, Jiang Xiaorou non badò alla puzza che riempì la casa. Si stava affrettando a pulire la bocca a Yi Yun e a dargli delle pacche sulla schiena.

"Yun'er, Yun'er, non spaventare tua sorella. Cosa ti è successo? Cosa ti è successo?" La voce di Jiang Xiaorou tremò.

Yi Yun non ebbe la possibilità di rispondere finché non vomitò tutto il sangue nero. Ma stranamente non si sentì indebolito, stava ancora meglio. A parte rimanere a stomaco vuoto ed essere davvero affamato, si sentiva ringiovanito.

Yi Yun aveva la sensazione di poter mangiare un intero agnello e un maiale arrostiti.

"Sto bene. Sono solo affamato e... ho bisogno di farmi un bagno."

Il sudore appiccicoso aderiva al suo corpo come un guscio di fango adesivo ed era indescrivibilmente scomodo.

"Yun'er, hai fame?" Jiang Xiaorou ne fu lietissima. Nei tempi antichi, poter mangiare era segno di buona salute.

Entrambe le storie del generale Lian Po che era invecchiato, ma che aveva appetito come un tempo o di come come Zhuge Lian aveva cercato di dissuadere il nemico fingendo di mangiare molto sottolineavano quanto nei tempi antichi fossero convinti che l'appetito fosse un ottimo segno di salute.

Nota traduzione: da quello che ho capito, nella prima storia si dice che il re di Zhao avesse mandato un emissario per vedere se Lian Po potesse ancora fare ancora da generale e l'emissario aveva fatto rapporto al sovrano parlando proprio dell'appetito di Lian Po. Nella seconda ho letto solo di come Sima Yi, un generale avversario, aveva dedotto che Zhuge Lian stava per morire dopo aver saputo che mangiava poco da un messaggero.
Non ho trovato riferimenti su come Zhuge Lian abbia finto di mangiare poco per ingannare un nemico, ma vabbè, il concetto è quello.

Valeva prendere come riferimento questo criterio.

Jiang Xiaorou si asciugò le lacrime e si precipitò a cucinare. Mentre bolliva il porridge di grano, preparò un bagno per Yi Yun e pulì il vomito.

Yi Yun si fece un bagno confortevole. Non si era mai sentito così bene.

Stranamente dopo il bagno ebbe la sensazione che la sua vista fosse migliorata. Poteva vedere chiaramente le gocce d'acqua su alberi a circa otto metri di distanza.

Oh?

Yi Yun era un po' sbalordito, ma prima di poterci pensare, sentì Jiang Xiaorou gridare: "Il porridge è pronto, Yun'er, vieni a mangiare!"

"Va bene!" Anche Yi Yun poteva sentire l'aroma del porridge.

Stranamente il porridge di grano che prima aveva problemi ad inghiottire aveva un sapore dolce e delizioso.

Yi Yun finì le due grosse scodelle e sentì di aver digerito il porridge nel momento in cui era entrato nel suo stomaco. Era ancora affamato, ma si sentiva ringiovanito ed energico.

"Yun'er, ti senti meglio?" Vicino a lui, Jiang Xiaorou lo guardò senza mangiare. Sperava proprio che Yun'er si fosse davvero rimesso!

Jiang Xiaorou poteva non essere un medico, ma sapeva che era fondamentale che il sangue scorresse imperturbato.

Pensandoci bene, vomitare sangue poteva essere una scena orribile, ma quello che Yi Yun aveva rimesso era nero e non rosso e fresco.

Forse era stato del sangue congestionato nello stomaco di Yi Yun e quindi gli aveva fatto bene rigettarlo.

Inoltre lo strato di sudore nel suo corpo era davvero sporco. Che fosse un bene insperato per Yun'er?

"Sto bene sorella. Non mi sono mai sentito meglio..." Prima che Yi Yun potesse finire di parlare, sentì un corpo morbido abbracciarlo.

"È grandioso che tu stia bene. Mi hai spaventato..." Disse piano Jiang Xiaorou. In queste lande selvagge piene di assassinii, abuso e morte, poteva contare solo su di lui e lui su di lei.

Abbracciò stretto Yi Yun, temendo che l'avrebbe perso nel momento in cui lo avesse lasciato.

Dopo averlo abbracciato a lungo, Jiang Xiaorou si asciugò le lacrime ed esaminò con attenzione Yi Yun. Dopo aver visto che stava bene, disse: "Hai menzionato il nome di Lian Chengyu. È stato lui a farti del male?"

Yi Yun esitò per un po' per poi annuire: "Sorella Xiaorou, credo che Lian Chengyu abbia un debole per te!"

Queste parole la fecero arrossire: "Sei ancora un bambino, non dire assurdità."

In effetti era strano che un dodicenne dicesse parole del genere.

"Lian Chengyu, è troppo malvagio!" Jiang Xiaorou strinse i denti. Provava risentimento nei confronti di Lian Chengyu, ma non poteva fare nulla contro di lui perché era troppo forte. Aveva il controllo sull'intero campo dei guerrieri.

"Peng!" All'improvviso risuonò un tonfo. Jiang Xiaorou sobbalzò mentre si girava e vide la porta del cortile venire tirata giù a calci. Un uomo robusto aveva fatto irruzione nella loro casa...



