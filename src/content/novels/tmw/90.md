---
title: Capitolo 90 - Membro d’élite delle truppe del Drago Brillante
pubDate: 2023-08-05T14:09:48.032Z
tags:
    - tmw
---


“Congratulazioni per aver superato i preliminari!” Zhang Tan prese il corno e iniziò a sigillarlo. La sua voce era forte e chiara; non aveva bisogno di iniettare energia nella sua voce per farsi sentire.

Solo più di una decina di persone avevano superato la prova.

Oltre mille partecipanti erano stati ridotti a poche decine. Questo tasso di squalificazione era sorprendentemente alto.

I membri del campo dei guerrieri erano stati tutti squalificati. Non furono i soli; perfino alcuni dei partecipanti più deboli del clan tribale Tao non erano stati ammessi.

Venire squalificati non era nulla visto che i membri del campo dei guerrieri erano mentalmente preparati, ma Yi Yun era arrivato al primo posto. Questa selezione era stata davvero fatta con correttezza?

Credevano che Yi Yun fosse di origini simili alle loro e aveva condotto una vita di stenti. Perché era risaltato?

La gente era così; potevano accettare che gli altri brillassero se fossero stati ad un livello superiore senza essere gelosi. Forse li avrebbero perfino lodati, sperando di aggrapparsi a loro e ottenere gloria come loro seguaci.

Ma non potevano accettare che una persona simile a loro o anche qualcuno in condizioni peggiori migliorasse all’improvviso e li superasse.

Zhang Tan continuò: “Secondo le regole della selezione del regno, avrò bisogno di chiedervi se siete disposti a diventare un membro delle truppe del Drago Brillante. Se accetterete, potrete continuare con le semifinali della selezione del regno, sennò potete andare!”

Le parole di Zhang Tan erano solo una formalità, ma le regole erano le regole, doveva chiederlo.

Nessuno se ne andò, incluso Yi Yun, volevano diventare tutti un membro delle truppe del Drago Brillante.

Yi Yun aveva letto dei racconti nella sua vita precedente dove i protagonisti avrebbero rinunciato alle offerte di grandi fazioni e a tutti incentivi che avrebbero portato per continuare da soli.

Se uno avesse avuto il supporto di una grande fortuna, un approccio del genere avrebbe potuto permettere di essere impudenti. Ma Yi Yun era lontano dal poterlo fare. La sua forza era solo una piccola bolla irrilevante per il mondo. Un solo spillo avrebbe potuto farla scoppiare.

Inoltre non poteva ottenere da solo risorse o tecniche di coltivazioni. Perfino procurarsi un pasto era un problema.

Doveva unirsi ad un’ampia fazione e usarne le risorse e le eredità per ascendere lentamente e diventare potente.

Dopo essere riuscito ad accumulare abbastanza risorse ed esperienza, allora avrebbe avuto i requisiti minimi per essere impudente e perseguire liberamente i suoi desideri.

“Tu! Qual è il tuo nome? Quanti anni hai?” Lo sguardo feroce e imponente di Zhang Tan si posò su Yi Yun.

“Generale, sono Yi Yun e ho dodici anni.” Rispose senza essere servile o presuntuoso.

“Bene! Ora annuncerò che sei arrivato primo in questa fase preliminare!”

“Se supererai questa selezione e otterrai il primo posto tra i partecipanti del Sangue Mortale, ti dichiarerò subito un membro d’élite delle truppe del Drago Brillante!” Le parole di Zhang Tan risuonarono nell’area, riempiendo di invidia e gelosia la gente!

Un membro d’élite delle truppe del Drago Brillante!

Perfino i guerrieri del Drago Brillante avevano gerarchie diverse che risultavano in un trattamento diverso.

Ad esempio, Zhang Yuxian che prima aveva visitato il clan tribale Lian era un membro d’élite.

I guerrieri d’élite godevano di grandissimi vantaggi in quanto a risorse di coltivazione, aree di allenamento e tecniche di coltivazioni, molto di più dei soldati ordinari.

La maggior parte dei guerrieri che superavano la selezione del regno sarebbero stati designati come normali soldati. Alcuni dei migliori guerrieri dal Sangue Viola come il primo e il secondo giovane maestro del clan tribale Tao potevano diventare membri d’élite.

Ma ora un bambino che non doveva nemmeno rasarsi aveva ricevuto il riconoscimento di Zhang Tan. Il generale era perfino pronto a designarlo guerriero d’élite. Come potevano accettarlo così facilmente?

Quanto era forte questo ragazzino? Il suo livello di coltivazione non può essere più forte del nostro!

Per quanto riguardava i preliminari, anche se il ragazzino aveva ottenuto il primo posto, aveva brillato alla fine per poi superare Tao Yunxiao. Doveva esserci stato qualche errore e forse aveva trovato una scorciatoia.

Anche se non ci fossero stati problemi, anche se Yi Yun avesse avuto un forte spirito o aveva ribaltato la situazione, che sarebbe importato?

Potevi usare lo spirito per uccidere?

I vari aspetti che influenzavano lo spirito includevano la forza. E nelle vaste lande selvagge, dove le persone conducevano vite precarie e le bestie vagavano liberamente, ciò che la gente apprezzava di più era la forza.

Roba ricercata come lo spirito era solo un concetto creato dalle zone centrali del regno. Per i guerrieri delle vaste lande selvagge cos’era lo spirito? Poteva essere mangiato?

Molti continuavano a non essere convinti, specialmente Lian Chengyu e Tao Yunxiao.

Lian Chengyu voleva farsi avanti e opporsi, ma Zhang Tan era troppo tirannico. Una persona che superava lo stadio del Sangue Viola era molto più forte di quanto potesse immaginarsi. Di fronte a lui, non poteva radunare nemmeno un briciolo di coraggio.

Come poteva un topo opporsi ad un leone?

Ma, nonostante a Lian Chengyu mancasse il coraggio, questo non valeva per Tao Yunxiao. In questo mondo, non molte persone capivano la loro posizione; dopotutto Tao Yunxiao aveva solo quattordici anni. Non era capitato in un nuovo mondo. Un quattordicenne tendeva ad essere arrogante, così avrebbe gestito ogni questione in modo diretto, facendo come voleva.

Proprio quando Tao Yunxiao stava per aprire bocca, una voce severa risuonò nelle sue orecchie: “Sta’ zitto Yunxiao!”

Tao Yunxiao capì facilmente che era la voce di suo padre.

“Padre, non posso accettarlo, che diamine ha questa selezione, perché non stanno esaminando la forza? Non sarebbe chiaro una volta che si facesse una prova di forza? Ma devono valutare cose così inutili, non posso accettarlo!”

Dopo essere stato superato da Yi Yun, Tao Yunxiao aveva iniziato a sottovalutare inconsciamente l’uso dello spirito.

“Se non sei convinto, allora superalo durante le semifinali!" Rispose con semplicità suo padre.

“Superarlo?” Tao Yunxiao sbuffò. L’avrebbe superato sicuramente e l’avrebbe anche surclassato! “Va bene, lo supererò. Il primo posto per la selezione del regno di questa competizione è mio!”

Tao Yunxiao strinse i pugni mentre fissava Yi Yun con un forte senso di animosità.

In quel momento, il padre di Tao Yunxiao esitò per un momento e inviò la sua voce al figlio.

Sentendola, lo sguardo di Tao Yunxiao si accese. La sua voce stava tremando dall’entusiasmo.

“Padre, è vero? Posso davvero usarla? La tribù non deve più nasconderla?”

“Sì, è quasi certo. Un momento di pazienza non significa che sei debole. Yunxiao, ho riposto tutte le mie speranze in te. Devi essere all’altezza delle mie aspettative in questa competizione. Non solo devi diventare un membro d’élite delle truppe del Drago Brillante, la selezione del regno sarà il punto di partenza del nostro clan tribale Tao per spostarsi nelle pianure centrali…”

“Capisco!” Tao Yunxiao strinse i pugni con entusiasmo.

Non si sarebbe mai aspettato che gli Anziani del suo clan avessero ambizioni del genere. ’Ottimo! Sarò la persona a scrivere un nuovo capitolo nei libri di storia del clan tribale Tao!’

Per quanto riguardava Yi Yun nelle semifinali… ’Sì, c’è anche da chiederselo se posso sconfiggere Yi Yun?

Finché la tribù non la nasconderà, farò capire a tutti cosa significa essere una rana in un pozzo!

Tao Yunxiao guardò Yi Yun che era tra la folla. Il suo sguardo era pieno di disprezzo e derisione. ’Puoi aver attirato le luci della ribalta nei preliminari, ma ti distruggerò completamente nelle semifinali’.

Tao Yunxiao era pieno di anticipazione per via delle parole di suo padre.



