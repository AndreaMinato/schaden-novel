---
title: Capitolo 901 - Dominio del Dao
pubDate: 2025-05-20T06:36:23.083Z
tags:
    - tmw
---


Capitolo sponsorizzato, ringraziamo Alessandro!
2 capitoli in coda totali (2 Alessandro),
0/1 sponsorizzazioni 1 euro a capitolo,
-Schadenfreude


Risuonò subito un ruggito. Guardando l’enorme pesce con la testa da serpente, Yi Yun sospirò lievemente e stese una mano dicendo: “Vieni spada!”


Trenta secondi dopo, la battaglia iniziò!


In quel momento nel Palazzo Astrale tutti stavano aspettando in silenzio.


Bai Yueqing ondeggiò un ventaglio e all’improvviso disse con un sorriso: “Anziani, è davvero noioso attendere qui senza fare nulla. Perché non proietta le loro battaglie?”


“Proiettarle?” L’Anziano Duanmu gettò un’occhiata verso Bai Yueqing. Questo terzo principe del clan della Volpe Bianca era proprio importuno.


Molte formazioni avevano la capacità di proiettare le scene di cosa stava accadendo al loro interno. E ovviamente questa roccia della formazione elfica era di massima qualità ed era capace di farlo. Prima di attivare la proiezione, solo chi controllava la formazione, come gli Anziani della sala divina Luo, poteva vedere cosa stava succedendo.


Sentendo il suggerimento di Bai Yueqing, tutti gli sguardi dei discepoli si accesero. Le persone come la principessa della Volpe Bianca erano geni molto più talentuosi di loro. Se avessero potuto guardare le battaglie, forse avrebbero appreso qualcosa.


“Vero, Anziani. Perché non aprite la formazione e non permettete a tutti di dare un’occhiata?” Disse con un sorriso Fata Volpe Rossa.


“Va bene.” L’Anziano Shi annuì con un’espressione impassibile. Immediatamente lanciò un incantesimo nella roccia di raffinazione elfica.


Increspature iniziarono ad apparire nel cielo notturno. Come se un proiettore si stesse srotolando, le figure della principessa e gli altri illuminarono il gigantesco panorama. Tutti potevano vederle, come se ci fosse solo una membrana a separarli. Pareva potessero vedere attraverso un’altra dimensione, era tutto estremamente nitido.


Non si sapeva quanta energia spendesse una formazione simile.


Bai Yueqing cercò immediatamente la principessa Volpe Bianca. Voleva vedere i suoi miglioramenti, mentre non era affatto interessato agli altri.

“La principessa ha scelto… Ah! Che sia un drago elfico?!” Esclamò all’improvviso un discepolo del clan della Volpe Bianca.


Il drago era la creatura che l’Anziano Duanmu aveva evocato quando erano entrati per la prima volta nel Palazzo Astrale. Aveva scioccato molto tutti questi discepoli.


La forza della maggior parte degli antichi elfi era ugualmente brutale, ma pochi di loro erano così eccellenti. L’aura di questo drago era molto più potente degli Antichi Elfi che avevano scelto.


La principessa Volpe Bianca aveva davvero scelto di affrontare un drago?


Si trovava in una terra spoglia dalla sabbia gialla. Nuvole cupe e opprimenti aleggiavano nel cielo, percorse costantemente da fulmini. L’enorme drago incombeva tra le nubi.


In confronto al fenomeno terrificante e al mostro, la principessa Volpe Bianca sembrava estremamente debole.


“Interessante. Anche Jian Zhu ha scelto il drago.” Disse all’improvviso l’Anziano Duanmu.


Tutti scorsero velocemente con lo sguardo i venti discepoli e notarono Jian Zhu di fronte ad un enorme drago.


I due migliori geni dei due clan avevano scelto spontaneamente lo stesso Antico Elfo alle prove della sala divina Luo?


Tutti i giovani si entusiasmarono. Questa sì che era una competizione!


Entrambi i geni stavano affrontando lo stesso Antico Elfo. A che punto sarebbero arrivati?


“Anziano Duanmu, per favore proietti le battaglie di Xue’er e di Jian Zhu insieme.” Disse con un sorriso Bai Yueqing.


Tutti stavano aspettando con impazienza di vedere le battaglie. Tuttavia la proiezione della principessa era troppo lontana da quella di Jian Zhu, così era scomodo cercare di guardare entrambi.


L’Anziano Duanmu rifletté per un momento per poi spostare le proiezioni della principessa Volpe Bianca e Jian Zhu al centro e allargarle. Le altre furono relegate agli angoli.


“Stanno iniziando.” Disse l’Anziano Duanmu guardando le proiezioni.


I due draghi ruggirono simultaneamente e scesero in picchiata dalle nuvole!


I draghi provenivano dalle nubi, mentre le tigri accompagnavano il vento. Non appena le due creature si mossero, risuonò un rimbombo nel cielo mentre il mondo si scoloriva!


La testa del drago si avvicinò alla principessa Volpe Bianca, sembrava una collina. La potenza terrificante del mostro e i suoi occhi indifferenti fecero trattenere il respiro ai discepoli fuori dalla formazione.


La principessa Volpe Bianca fluttuò verso l’alto con grazia. Sporse una mano dalla carnagione chiara come giada e diede un colpetto verso il drago all’assalto.


L’enorme immagine di una volpe apparì dal nulla di fronte a lei. Il pelo della volpe era color argento e i suoi occhi erano sottili. Il suo sguardo era freddo, come se avesse visto il passaggio del tempo. I discepoli che assistevano alla battaglia ebbero la sensazione di esserne trapassati.


“È la Volpe Celeste a Nove Code!”


“Quanto è strano.” I discepoli del clan Luo erano allarmati, ma quelli del clan della Volpe Bianca erano estremamente entusiasti. Anche questa Volpe Celeste a Nove Code era un Antico Elfo!


La volpe osservò il drago con uno strano bagliore negli occhi. Il drago si fermò e il suo sguardo indifferente sembrò appannarsi.


L’immagine illusoria della volpe a nove code apparì all’improvviso dietro la principessa. Facendo un passo indietro, con un altro lieve tocco, una fenditura apparì in mezzo agli occhi della testa del drago, per poi allargarsi per tutto il suo corpo.


Il drago ruggì per poi esplodere, schizzando sangue ovunque!


Il primo drago era morto!


“Sono le leggi dimensionali dello spazio!” Lo sguardo di Fata Volpe Rossa si accese.


Non solo, fulmini argentei saettavano attorno alla principessa. Sembrava che la isolassero in un’altra dimensione.


“Xue’er ha ottenuto il Dominio del Dao.” Bai Yueqing chiuse il suo ventaglio e disse lentamente: “Per via delle leggi che ha imparato, lo spazio attorno a lei diventa un dominio spaziale. È la manifestazione di un Dominio del Dao.”


“Il terzo principe ha ragione.” Il tono dell’Anziano Duanmu non poteva nascondere il suo apprezzamento. “I discepoli di basso livello non porgono attenzione alle ispirazioni nomologiche perché le leggi sono troppo distanti per loro. Tuttavia, una volta che le arti marziali raggiungono un certo livello, le leggi diventano indispensabili. Solo le leggi possono portare ad un livello superiore. Si può raggiungere perfino il nucleo della nascita dell’universo, le Origini. A questo punto, si può arrivare allo stesso livello d’esistenza dell’universo ed è quello il vero picco delle arti marziali.”


L’Anziano Shi aggiunse: “È troppo difficile. Nemmeno i Supremi possono comprendere le leggi delle Origini.”


“Esatto. Poter comprendere le leggi di un Solo Dao Celeste permette di diventare un Supremo. Al vostro livello, sarebbe già estremamente notevole ottenere un Dominio del Dao.” Disse l’Anziano Duanmu.


Stavano studiando le leggi nei Cieli Empirei in modo da poter raggiungere il livello del Dao Celeste, diventando Supremi.

“Il Dominio del Dao, il Grande Dao, il Dao Celeste, il Caos e le Origini. Comprendere le leggi è estremamente difficile. Il Dominio del Dao è solo l’inizio. Ma chi deve ancora ottenere un Dominio del Dao praticamente non ha nemmeno iniziato.” Disse direttamente l’Anziano Duanmu guardando i discepoli.


Nemmeno iniziato… Quando i discepoli sentirono queste parole, si resero conto dell’enorme divario che li separava da un vero talento. Anche loro avevano studiato le leggi, così ovviamente sapevano quanto era difficile. La principessa Volpe Bianca era riuscita a comprendere l’aura delle divinità elfiche dal sigillo. Dopo mesi in uno stato di illuminazione, aveva ottenuto il suo Dominio del Dao!


Così, un suo solo attacco era sufficiente ad uccidere il drago!


Questo attacco era estremamente misterioso e terrificante!


Questo era l’aspetto terrificante delle leggi. Si poteva mobilitare direttamente le leggi del mondo per combattere, era come usare i poteri dell’universo.


Non potevano nemmeno sperare di ottenerli.


E dopo c’era il Grande Dao e il Dao Celeste.


“Anche Jian Zhu ha ucciso il drago elfico!” Disse all’improvviso un discepolo.

Così veloce? Anche Jian Zhu ha ottenuto il Dominio del Dao?!

