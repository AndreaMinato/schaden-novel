---
title: Capitolo 902 - Uccidere il Pesce Ranyi
pubDate: 2025-05-20T14:06:01.117Z
tags:
    - tmw
---


Capitolo sponsorizzato, ringraziamo Alessandro!
1 capitoli in coda totali (1 Alessandro),
0/1 sponsorizzazioni 1 euro a capitolo,
-Schadenfreude


"Oh?" Tutti erano ancora stupiti dalla forza della principessa Volpe Bianca quando sentirono che anche Jian Zhu aveva ucciso l’avversario. Immediatamente, lo guardarono.


Videro solo il drago di fronte a Jian Zhu venire ridotto ad un cadavere mentre scompariva lentamente.


Se l'erano perso!


Tutti si rammaricarono perché lo scontro era stato troppo rapido. Era stato qualche secondo più lento della principessa Volpe Bianca. Stavano riflettendo sul Dominio del Dao della principessa Volpe Bianca ed erano completamente concentrati su di esso, quindi non avevano notato lo scontro di Jian Zhu.


In quel momento, l'Anziano Duanmu agitò una mano mentre la proiezione di Jian Zhu lampeggiava. La scena si stava riavvolgendo.


"Se volete vederlo, fate pure. Tutte le scene sono registrate nella formazione." Disse l'Anziano Duanmu con tono noncurante.


Tutti erano entusiasti all'idea di vedere per bene come Jian Zhu avesse ucciso il drago elfico.


All'inizio della battaglia, Jian Zhu aveva brandito la sua spada d'osso mentre affrontava il drago, che era cento volte più grande di lui. Fece lentamente tre passi avanti.


Ogni passo faceva aumentare rapidamente la sua aura.


Quando fece l'ultimo passo, l'aura di Jian Zhu aveva raggiunto il suo picco. In quel momento, non si sarebbe potuto trattenere dall’attaccare nemmeno se avesse voluto, altrimenti l'intento omicida avrebbe finito per danneggiarlo!


Sou!


Come un pallido chiaro di luna improvviso, tutti sentirono l'orizzonte di fronte a loro scomparve per un istante. Solo gli Anziani, Bai Yueqing e Fata Volpe Rossa non ne furono influenzati. Potevano vedere chiaramente che Jian Zhu aveva afferrato la spada d'osso dietro di sé e in un istante aveva fatto un affondo in avanti.


In quel momento, le sue azioni accelerarono estremamente velocemente. Nella sua tecnica non c'era nulla di appariscente, tranne la sua velocità.


Con la spada d'osso che sfrecciava in avanti, la lama sembrava scomparire nel processo. Subito dopo, la testa del drago era apparsa di fronte a lui!
Ad una distanza così ravvicinata, il drago aveva aperto le fauci, con l'intenzione di inghiottire la spada di Jian Zhu. Ma la lama aveva squarciato direttamente la sua gola e i suoi raggi lacerarono il resto del suo corpo, uccidendolo in un solo colpo!


Tutto qui?!


La folla fissò la proiezione con gli occhi spalancati. La forza di Jian Zhu, così come la sua volontà, sembravano concentrati attorno al suo colpo. Eppure, nonostante la sua potente difesa e forza vitale, il drago non era riuscito a resistere al colpo. Questa quantità di potere distruttivo era spaventosa!


Rispetto all'eleganza della principessa Volpe Bianca, l’assalto selvaggio di Jian Zhu li aveva scioccati in modo differente!


Bai Yueqing aggrottò leggermente le sopracciglia. La spada d'osso era così veloce da aver quasi superato i limiti dello spazio e del tempo?


"Jian Zhu potrebbe non aver ottenuto intuizioni in altri Domini del Dao nomologici, ma ha compreso il suo Cuore della Spada. Anche usare il Cuore della Spada è un modo per formare il proprio Dao. I dodici Cieli Empirei hanno anche Signori Divini della Spada.
Creano il loro Dao grazie alle loro arti della spada, permettendo loro di ricevere i Sigilli Reali dei Signori Divini distruggendo ogni ostacolo." Disse l'Anziano Duanmu accarezzandosi la barba. "Jian Zhu non è male. Non c'è da meravigliarsi che sia apprezzato dal Supremo Gulan."


Non lo stava dicendo a voce molto alta, ma quando tutti i discepoli presenti lo sentirono, si sentirono impotenti e frustrati.


I Sigilli Reali dei Signori Divini erano troppo lontani per loro. Erano Marchi del Dao formati dalle leggi alla nascita dei Cieli Empirei. L'intero Cielo Empireo dei Diecimila Elfi ne aveva solo settantadue e alcuni di essi sembravano essere scomparsi.
Nemmeno la maggior parte dei Supremi sarebbe stata degna di possedere un Sigillo Reale di un Signore Divino.


Chi poteva brandirlo doveva essere un combattente impareggiabile ancora più forte di un Supremo.. Se un Supremo fosse riuscito a raggiungere questo punto, sarebbe stato ancora più terrificante.
Erano i mostri tra i Supremi. E, andando oltre, si sarebbe diventati parte delle figure di spicco del Cielo Empireo.


Questo tipo di figura leggendaria non era né alla loro portata, né alla loro vista. Solo il livello di Supremo era in qualche modo una leggenda per loro.


Formare il proprio Dao attraverso il Cuore della Spada... Anche senza padroneggiare le leggi dell'Universo, ci si poteva immergere nell’arte della spada per decenni per affinare il proprio Cuore della Spada e stabilire il proprio Dao della Spada. Gli spadaccini che erano stati capaci di ottenere il Sigillo Reale di un Signore Divino erano sufficienti a dimostrare quanto il loro Dao potesse essere terrificante.


"È impressionante, ma il suo Cuore della Spada è ancora lontano da un Dominio del Dao nomologico." Disse Bai Yueqing con un sorriso.


La principessa Volpe Bianca aveva ottenuto il suo Dominio del Dao durante un’illuminazione mentre meditava sul Sigillo delle Tre Divinità. Jian Zhu invece doveva ancora raggiungere quel livello.


La principessa Volpe Bianca chiaramente doveva ancora usare la sua piena forza.


Jian Zhu era molto più debole di lei.


Bai Yueqing non si era mai preoccupato di Jian Zhu. Stava solo osservando la sua crescita con noncuranza. Era certo che nessuno durante le prove della sala divina Luo potesse rappresentare la minima minaccia per la principessa. Era solo Luo Huo'er durante le prove della Volpe Bianca... Solo pensare a lei fece fremere le sopracciglia di Bai Yueqing.


"La principessa Volpe Bianca sta già combattendo contro il secondo drago elfico!" I discepoli stavano guardando con attenzione. La principessa Volpe Bianca e Jian Zhu avevano ucciso ciascuno il primo avversario. I discepoli erano tutti sbalorditi, ma non erano riusciti ad ottenere intuizioni dalle battaglie. Dovevano guardare attentamente durante le seconde!


Boom!


Non appena il secondo drago apparì, allungò uno dei suoi grandi artigli. Ovunque passasse la sua zampa, avrebbe squarciato il vuoto! Comparvero fessure nere con tempeste furiose dello spazio all'interno.


Terrificante!


I discepoli che stavano nel Palazzo Astrale non potevano nemmeno battere il primo Antico Elfo, quindi non avevano nemmeno la possibilità di vedere il secondo avversario.


Ora, guardando la proiezione, i loro corpi si irrigidirono istintivamente!


E stavano solo osservando un filmato. Se fossero stati al posto della principessa Volpe Bianca e di Jian Zhu, era ovvio quanto immensa sarebbe stata la pressione!


Questo avvilì molte persone. A quanto pareva, nonostante i loro sette anni di duro lavoro, non potevano ancora competere con l’Antico Elfo. Sarebbe stato già un ottimo risultato se avessero potuto uccidere il primo avversario.


Proprio mentre l'attenzione di tutti era fissa sulla principessa Volpe Bianca, qualcuno esclamò all’improvviso.


"Sembra che anche il fratello maggiore Yi... abbia ucciso un Antico Elfo."


La persona che aveva parlato era una discepola del clan della Volpe Bianca ed era proprio Lan Xiaomo.


Aveva scorto con gli occhi Yi Yun inavvertitamente. Questo perché probabilmente aveva avuto la tendenza a guardare la figura di Yi Yun simile ad una pietra negli ultimi sette anni. Ora aveva un senso di familiarità nei suoi confronti, così l’avrebbe notato subito.


Ora, tutti stavano guardando le battaglie della principessa Volpe Bianca e Jian Zhu con i secondi draghi elfici. Erano gli scontri più entusiasmanti, così a nessuno era venuto in mente di guardare gli scontri degli altri.
Inoltre, le proiezioni della principessa Volpe Bianca e Jian Zhu erano proprio nel mezzo. Gli altri discepoli erano relegati ai margini per servire da bordo. Anche Lan Xiaomo inizialmente era concentrata sulla principessa, ma aveva gettato un’occhiata verso Yi Yun senza accorgersene.


Le parole di Lan Xiaomo fecero esitare un bel numero di persone.


Anche Yi Yun aveva ucciso un Antico Elfo?!


Si affrettarono a guardare intorno alla proiezione. Dov'era... dov’era Yi Yun?!


C'erano un totale di diciotto discepoli lungo i bordi. Le immagini proiettate erano solo troppo piccole. Ci volle un po’ di tempo prima che i discepoli che non erano familiari con Yi Yun lo trovassero.


Quando lo videro, il Pesce Ranyi sotto i piedi di Yi Yun era affondato nell'acqua, lasciando una piccola porzione del suo corpo sopra la superficie.


"Sorella minore, devi esserti sbagliata. Non è vivo?" Quando un discepolo vide questo Pesce Ranyi, perse immediatamente interesse.


"L'ha davvero ucciso. Quello è già il secondo pesce!" Lan Xiaomo si affrettò a discutere.


Aveva appena visto il cadavere del Pesce Ranyi svanire!


Il corpo che era stato diviso in due aveva rilasciato una pioggia di sangue!


"Il secondo?" Il discepolo era stupito.


Se questo era già il secondo Pesce Ranyi, allora non significava che il tempo che Yi Yun non era stato molto più lento della principessa Volpe Bianca e di Jian Zhu?!


Non c'era da meravigliarsi che il discepolo avesse pensato che Lan Xiaomo si fosse sbagliata. Yi Yun era più debole di Luo Mo e di Ran Xueyi sette anni fa, ma ora era in grado di uccidere il primo Antico Elfo in pochi secondi?


Non girava voce che avesse solo una mutazione dello spirito, e che non avesse ottenuto nessuna illuminazione nomologica?


"È davvero il secondo Pesce Ranyi." Disse l'Anziano Duanmu, confermando le parole di Lan Xiaomo.


Anche l'Anziano Duanmu ne era rimasto un po’ sorpreso. La velocità con cui Yi Yun aveva ucciso il Pesce Ranyi questa volta era di gran lunga superiore. Il ritmo dei suoi progressi era davvero esagerato.


"Yi Yun è riuscito ad uccidere un Pesce Ranyi in passato. Questa volta, non è rimasto ferito e la battaglia è finita in modo veloce e pulito. Con la sua mutazione spirituale, le sue capacità di valutazione in battaglia sono migliorate." Disse l’Anziano Duanmu con un accenno di lode nel suo tono.


Sentendo che Yi Yun aveva già ucciso il primo Antico Elfo, Bai Yueqing si incupì, ma non disse una parola.


Accanto al terzo principe, gli altri discepoli del clan Volpe Bianca si sentivano a disagio.


Era accettabile non poter competere con la principessa Xue’er, che era ben oltre la loro portata.  Non erano allo stesso livello dopo tutto. Era come comuni mortali di fronte a nobili. Non sentivano il bisogno di fare confronti con loro.
Ma Yi Yun non era molto più forte di loro all’inizio. Era come il loro vicino, ma era improvvisamente diventato un ricco mercante. Naturalmente era una sensazione spiacevole.


"Yi Yun è davvero riuscito a uccidere il primo Antico Elfo in così poco tempo? Come ha fatto? È stato solo pochi secondi più lento della principessa Volpe Bianca!" Disse un discepolo del clan Luo.


I discepoli del clan della Volpe Bianca non erano affatto contenti nel sentire queste parole. Dal modo in cui era stato detto sembrava porre Yi Yun allo stesso livello della principessa Volpe Bianca, come potevano accettarlo?


"Umpf, non paragonarlo alla principessa Xue'er. Non sono affatto allo stesso livello. Contro il primo Antico Elfo, la principessa Xue'er non ha nemmeno avuto l'opportunità di usare la sua piena forza.
Inoltre, quello che la principessa Xue'er ha ucciso è un drago elfico. Quanto a Yi Yun, ha solo ucciso un Pesce Ranyi. Anche se il Pesce Ranyi è potente, è molto più debole di un drago elfico. Verso la fine, il divario tra la Principessa Xue'er e Yi Yun aumenterà e basta, e lei lo seminerà." Disse un discepolo della Volpe Bianca.


Le sue parole fecero aggrottare le sopracciglia al discepolo del clan Luo, che aveva parlato. Non puoi nemmeno partecipare alla battaglia, come osi dire che Yi Yun è inferiore alla principessa Volpe Bianca?


Tuttavia, nonostante suonasse sgradevole, il discepolo del clan Luo dovette ammettere che il divario tra Yi Yun e la principessa Volpe Bianca era notevole. Il suo punto di partenza era semplicemente troppo alto.


Sette anni fa, gli altri avevano lottato faticosamente contro gli Antichi Elfi, incluso Yi Yun, che era stato ridotto in pessime condizioni dopo aver ucciso il nemico. Quanto alla principessa Volpe Bianca, aveva ucciso due Antichi Elfi da sola, e aveva anche gravemente ferito il terzo!


Ora, la principessa Volpe Bianca aveva avuto un'illuminazione studiando il Sigillo delle Tre Divinità e aveva formato il suo Dominio del Dao. Era davvero impareggiabile!


"Bene... Anziano Duanmu, può riprodurre la battaglia del fratello minore Yi?" Chiese il discepolo del clan Luo di prima. Queste parole attirarono l’interesse degli altri giovani. Anche loro erano curiosi di sapere come Yi Yun avesse ucciso il primo Antico Elfo così rapidamente.

