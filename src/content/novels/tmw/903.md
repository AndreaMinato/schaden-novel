---
title: Capitolo 903 - Corvo Dorato Spalanca le sue Ali
pubDate: 2025-05-21T14:54:54.747Z
tags:
    - tmw
---


Capitolo sponsorizzato, ringraziamo Alessandro!
0 capitoli in coda totali (0 Alessandro),
0/1 sponsorizzazioni 1 euro a capitolo,
-Schadenfreude


L’aumento di forza di Yi Yun era troppo assurdo. Cosa gli era successo negli ultimi sette anni per aver ucciso il primo Antico Elfo così velocemente?


L’Anziano Duanmu stese una mano e fece un cenno con un’espressione impassibile. Immediatamente la proiezione si riavvolse all’inizio della battaglia tra Yi Yun e il Pesce Ranyi.


Boom! Il Pesce Ranyi sollevò la sua coda e la batté sulla superficie del mare. Un’onda mostruosa caricò verso Yi Yun.


Il giovane non batté ciglio. Alzò la spada e fece divampare il suo qi vitale, anche la lama, che poteva essere considerata solo un’arma ordinaria, emise un bagliore dorato abbagliante.


Un sole radioso e accecante apparì sopra la spada di Yi Yun.

“Boom!” Il giovane caricò contro l’onda, circondato da fiamme di puro Yang.


Ovunque la lama passasse, grandi quantità d’acqua evaporavano e, nel frattempo, Yi Yun si era precipitato contro il pesce Ranyi brandendo la spada!


Il mostro conosceva le leggi dell’elemento acqua e il suo corpo poteva separarsi come un fluido. Tuttavia, quando Yi Yun lo colpì con la spada, l’aura attorno alla lama si distorse. Grandi quantità di fiamme di puro Yang si espansero mentre il pesce Ranyi gridò di dolore. La sua carne e il suo sangue venivano bruciati e fatti evaporare dalle fiamme di puro Yang!


Boom! Boom! Boom!


Mentre l’energia di puro Yang si radunava, scoppiò un’esplosione terrificante. Il corpo del Pesce Ranyi fu strappato dalla sua testa, dividendolo in due!


…Tutto qui?!


I discepoli erano rimasti scioccati. Non erano stati usati trucchi. Aveva carbonizzato il Pesce Ranyi con un solo fendente, solo usando le leggi di puro Yang!


Non c’era da meravigliarsi che l’Anziano Duanmu l’avesse definito un modo rapido e pulito.


La forza di Yi Yun era migliorata così tanto rispetto a sette anni fa.


“La sua percezione è sbalorditiva. È riuscito a mutare il suo spirito durante la meditazione. Ora sembra che abbia migliorato anche le sue leggi di puro Yang. Che la mutazione del suo spirito abbia permesso alle sue leggi di puro Yang di fare un altro passo avanti?” Chiese un discepolo del clan Luo.


Non era strano che la mutazione spirituale gli avesse permesso di raffinare alcuni aspetti delle leggi, ma era un miglioramento davvero eccessivo!


“Mi chiedo quanti Antichi Elfi potrà uccidere.” Commentò un altro discepolo del clan Luo.


Yi Yun era stato già molto più veloce di Wufeng e delle Gemelle Ombra. Si poteva dire che avesse già difeso la dignità del clan Luo.


E in quel momento, un discepolo della Volpe Bianca disse: “Wufeng e le Gemelle Ombra hanno ucciso il loro primo Antico Elfo quasi nello stesso momento.”


La sua voce sembrava un po’ pensierosa. Wufeng e le Gemelle Ombra ci avevano messo più tempo rispetto a Yi Yun. Avevano permesso a Yi Yun di rubare le luci della ribalta per niente.


“Umpf, già quattro membri del nostro clan hanno ucciso il primo Antico Elfo, e voi avete solo Yi Yun e Jian Zhu. Inoltre… Come potrebbero competere con la principessa Xue’er?” Disse con orgoglio un discepolo della Volpe Bianca cambiando tono.


In quel momento, Luo Mo e Ran Xueyi stavano ancora affrontando il loro primo avversario.


Erano ancora relativamente più deboli. Ci sarebbe voluto un po’ di tempo per loro uccidere il loro primo Antico Elfo.


E in quel momento, lo sguardo di un discepolo della Volpe Bianca si accese mentre diceva: “Sua altezza ha ucciso il secondo Antico Elfo!”


Ucciso il secondo? Quanto tempo era passato?!


Tutti distolsero lo sguardo da Yi Yun mentre osservavano la proiezione ingrandita della principessa Volpe Bianca.


La principessa Volpe Bianca stava fluttuando a mezz’aria. Di fronte a lei c’era un altro drago morto!


Lo aveva davvero ucciso… Tutti lo trovarono assurdo. Erano ancora scioccati dal primo scontro, ma non si sarebbero mai aspettati che la principessa Volpe Bianca avrebbe eliminato il secondo Antico Elfo così velocemente.


Immediatamente ebbero la strana sensazione che forse il secondo non era molto più forte del primo?


Tuttavia, guardarono Jian Zhu, la cui proiezione era accanto a quella della principessa Volpe Bianca. In quel momento, l’aura di Jian Zhu era ancora formidabile. Ogni suo attacco era veloce come un fulmine. Tutti videro innumerevoli qi di spada che lo avvolgevano e gli attacchi che scattavano verso gli artigli del drago.


Ad ogni bagliore, schizzi di sangue sarebbero scoppiati fuori dal corpo del mostro.


Il drago ruggì con rabbia mentre i suoi attacchi diventavano più violenti.


Sotto le nubi che si profilavano minacciose, innumerevoli squarci spaziali apparirono attorno agli artigli del drago. La potenza del drago era formidabile. La folla non poté che trattenere il respiro guardando lo scontro.


I discepoli iniziarono ad immaginare di essere nei panni di Jian Zhu. Probabilmente sarebbero stati sconfitti in meno di un minuto!


Jian Zhu attaccava con grande ferocia, ma poteva solo indebolire il drago ferendolo nuovamente. Probabilmente ci sarebbe voluto un po’ di tempo prima che potesse sconfiggerlo. Non avrebbe potuto uccidere l’Antico Elfo con un solo colpo.


Solo la battaglia di Jian Zhu si allineava alle aspettative della folla.


La principessa Volpe Bianca invece aveva eliminato il primo e il secondo drago impiegando la stessa quantità di tempo.


Anche i suoi gesti… perfino i movimenti erano gli stessi!


Era… davvero il secondo drago?


“Sua altezza è davvero eccezionale!” Disse con ammirazione un discepolo della Volpe Bianca mentre guardava malignamente i giovani del clan Luo.


Che utilità c’era nel paragonare le velocità con cui avevano ucciso il primo Antico Elfo? La loro principessa aveva già eliminato il secondo!


Bai Yueqing ascoltò le discussioni tra le due fazioni, ma rimase in silenzio.


Uccidere il primo Antico Elfo non era niente di che, anche se fosse stato fatto in un colpo solo. Però poter annientare il secondo usando la stessa mossa, questa era una dimostrazione di forza!


La principessa Volpe Bianca, che aveva ottenuto il Dominio del Dao, aveva fatto enormi progressi. Ormai aveva integrato completamente le leggi nelle sue mosse e sarebbe diventata più forte via via che si metteva alla prova!


“Sta per affrontare il terzo Antico Elfo.” Disse Bai Yueqing sventolando il suo ventaglio.


Boom! Boom!


Un drago lungo trecento metri discese dal cielo.


Gli artigli apparirono per primi, ma mentre la creatura era ancora a mezz’aria, stava facendo apparire una grossa crepa nel terreno!


I discepoli avevano potuto mantenere la compostezza di fronte al secondo drago, dopotutto era comunque una proiezione.


Tuttavia, nel momento in cui il terzo drago apparì, non poterono trattenersi dal fare un passo indietro!


L’aura del drago fuoriusciva già dalla formazione!


Era difficile immaginare quanto sarebbe stato terrificante affrontare il drago.


La figura delicata della principessa Volpe Bianca rimase ferma in silenzio. Osservò il drago e poi stese la sua mano sottile.


Tutti rimasero sbalorditi. Perché stava usando di nuovo la stessa mossa?!


In quel momento, Jian Zhu stava ancora affrontando il secondo drago. Le Gemelle Ombra e Wufeng avevano iniziato ciascuno a combattere contro il secondo Antico Elfo.


La folla stava ancora osservando le loro battaglie. Mentre guardavano quella della principessa Volpe Bianca, avrebbero anche preso nota dei loro scontri.


I discepoli della Volpe Bianca avrebbero gettato un’occhiata alle Gemelle Ombra e a Wufeng ogni tanto. Aspettavano con impazienza che i tre geni compensassero il distacco dovuto a Yi Yun.


Per quanto riguardava i discepoli del clan Luo, non vedevano l’ora che Jian Zhu uccidesse il secondo Antico Elfo e raggiungesse la principessa Volpe Bianca. Sennò il divario si sarebbe solo allargato.


La spada d’osso di Jian Zhu aveva un potere distruttivo allarmante. Il corpo del drago era già ricoperto di ferite!


Stava sanguinando così tanto che aveva formato un fiume a terra.


Sou!


Dopo un altro colpo di Jian Zhu, il drago ruggì con riluttanza e iniziò a barcollare!


“Lo ucciderà con soli altri due o tre attacchi!” Gli sguardi dei discepoli del clan Luo si accesero.


La battaglia della principessa Volpe Bianca contro il terzo Antico Elfo era appena iniziata. Il divario così non sarebbe stato troppo vasto!


In quel momento, l’Anziano Duanmu disse con stupore: “Come ha ucciso così velocemente il secondo?!”


“Anziano Duanmu, cosa intende dire con veloce…? Non è ancora morto…” Un discepolo del clan Luo aveva appena parlato, quando notò che l’Anziano Duanmu non stava guardando Jian Zhu.


Seguì il suo sguardo e vide che, in quella proiezione, Yi Yun stava fluttuando sopra la superficie del mare. Sotto i suoi piedi c’era il corpo di un enorme Pesce Ranyi che galleggiava sulla superficie. L’acqua si era tinta di rosso.


Questo Pesce Ranyi era stato diviso a metà. Le sue interiora erano state consumate dalle fiamme e grandi quantità di sangue erano evaporate. Sembrava fosse stato grigliato, rendendo evidente quanto fosse stato terrificante l’attacco! E dietro Yi Yun, un Corvo Dorato a tre zampe avvolto da fiamme di puro Yang spalancò le ali e gridò.


La folla non si sarebbe mai dimenticata della scena di come Yi Yun aveva poggiato un piede sul cadavere dell’Antico Elfo e un Corvo Dorato stesse spiegando le ali dietro di lui.

