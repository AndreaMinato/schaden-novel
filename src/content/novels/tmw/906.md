---
title: Capitolo 906 - Volpe Bianca a Nove Code
pubDate: 2025-05-26T08:03:52.728Z
tags:
    - tmw
---


Capitolo sponsorizzato, ringraziamo Gae!
17 capitoli in coda totali (17 Gae),
0/1 sponsorizzazioni 1 euro a capitolo,
-Schadenfreude


Bai Yueqing aveva ancora trovato accettabile che Yi Yun avesse ucciso il secondo Antico Elfo. Dopotutto anche Jian Zhu, Wufeng e gli altri erano riusciti a fare lo stesso. Ora però Yi Yun non era stato molto più lento della principessa Volpe Bianca.


Era già ad un livello completamente diverso in confronto a Jian Zhu!


Jian Zhu, le Gemelle Ombra o Wufeng potevano ancora affrontare facilmente il secondo avversario, ma avrebbero comunque dovuto combattere duramente contro il terzo Antico Elfo. Questo significava che Yi Yun aveva trasceso guerrieri di secondo livello come Jian Zhu e aveva davvero raggiunto il picco. Anche se era comunque inferiore alla principessa Volpe Bianca, era comunque degno di competere con lei.


A questo punto, Bai Yueqing non aveva più motivo di ignorare Yi Yun.


Bai Yueqing provò irrequietezza e disse all’Anziano Duanmu: “Yi Yun ci ha davvero sorpreso. Inizierà a combattere contro il quarto Antico Elfo contemporaneamente a XUe’er. Ma il suo avversario, il Pesce Ranyi, non è un po’ debole?”


La gioia dei discepoli del clan Luo si smorzò. Il terzo principe stava suggerendo che il Pesce Ranyi non fosse potente quanto il drago e che Yi Yun fosse comunque molto più debole della principessa Volpe Bianca.


E quando Ran Xueyi sentì queste parole, gli si strinse il cuore. Voleva proprio vomitare sangue.


Il suo antenato era stato ucciso da Yi Yun e ora lo stavano insultando.


Le parole che aveva detto di fronte a Yi Yun adesso si erano rivelate ridicole. Inoltre Yi Yun non lo aveva mai preso sul serio. Adesso non aveva nemmeno più i requisiti per competere con lui.


La folla non sapeva cos’aveva fatto l’Anziano Shi, ma in quel momento la battaglia della principessa Volpe Bianca contro il quarto Antico Elfo iniziò.


La forza del quarto avversario era di diverse volte superiore al terzo. E prima dello scontro, veniva concesso un minuto di preparazione agli sfidanti, ma era un periodo di tempo troppo breve. Non era sufficiente nemmeno a permettere di riprendere fiato.


La principessa evocò immediatamente l’Occhio della Volpe Celeste.


Un po’ del potere draconico del quarto elfo fu limitato dall’influenza dell’Occhio della Volpe Celeste.


Ovviamente la principessa stava usando la sua vera forza fin dall’inizio in modo da poter concludere velocemente la battaglia.

L’Occhio della Volpe Celeste, il colpetto di dito e la legge distruttiva richiedevano moltissimo qi vitale per essere attivate. Il quarto drago aveva un fisico estremamente potente. In una competizione di resistenza, probabilmente la principessa avrebbe avuto la peggio.


“Ben fatto.” Bai Yueqing approvava la strategia di sua sorella.


Tuttavia, quando guardò la battaglia di Yi Yun, la sua espressione cambiò drasticamente.


Yi Yun era sul cadavere del Pesce Ranyi, quando vide l’ambiente attorno diventare offuscato. In seguito apparì all’improvviso sopra uno strato di nuvole.


Il corpo del Pesce Ranyi era svanito.


Le nubi erano bianche e prive di macchie. Il cielo era azzurro e c’era una foschia che elevava lo spirito.


Yi Yun esitò per un momento, cosa stava succedendo?


All’improvviso percepì un’ombra dietro di lui.


Si girò immediatamente e fu sorpreso nel vedere un’enorme volpe che lo fissava freddamente.


La volpe aveva un pelo bianco argentato e nove lunghe code. Stava sullo strato di nubi con un atteggiamento altero. Sembrava sdegnare ogni altra creatura vivente mentre guardava con noncuranza Yi Yun, che era sotto di essa.


Il Pesce Ranyi si era trasformato in una Volpe Bianca a Nove Code?!


Mentre la guardava, Yi Yun si riempì di domande. Non capiva il perché di questo cambiamento.


Nel mondo Tian Yuan, la razza della Desolazione aveva un Sacro Spirito della Volpe Bianca, ma aveva un’aura completamente diversa rispetto all’antica creatura di fronte a lui.


Il Sacro Spirito della razza della Desolazione possedeva la stirpe della Volpe Bianca a Nove Code, ma non era riuscito a maturare appropriatamente.


Ma l’essere di fronte a lui era la condensazione dell’aura di un vero Antico Elfo. Era molto forte! Molto più potente del Pesce Ranyi!


“Va bene anche così.” Un po’ di spirito combattivo brillò negli occhi di Yi Yun.


Anche se il Pesce Ranyi era forte, le sue leggi elementali dell’acqua sarebbero state limitate dalle sue leggi di puro Yang. Aveva proprio bisogno di un avversario più potente per confermare diverse sue teorie.


…


“Anziano Shi, cosa significa questo?” Fuori dalla formazione della roccia di raffinazione elfica, Bai Yueqing guardò l’Anziano Shi con fare scontento.


Il cambiamento dell’avversario di Yi Yun era stato causato dal cenno dell’Anziano Shi?


Questa Volpe Bianca a Nove Code era il totem antenato del suo clan!


“La forza della Volpe Bianca a Nove Code è allo stesso livello del drago. Inoltre Yi Yun dovrà affrontare immediatamente una Volpe Celeste a Nove Code, senza aver potuto accumulare esperienza prima. Questo compenserà il vantaggio che ha avuto nei tre scontri precedenti.” L’Anziano Shi sembrava non aver visto l’espressione scontenta di Bai Yueqing.


Anche la Volpe Bianca a Nove Code era un Antico Elfo, così ovviamente la si poteva selezionare come avversario.


L’espressione di Bai Yueqing era scontenta. Gli antenati degli altri potevano essere uccisi, ma anche il suo poteva apparire nella formazione della roccia elfica?


Per quanto riguardava affrontare immediatamente il quarto avversario… L’Anziano Shi era stato chiaro. La quarta battaglia di Yi Yun sarebbe stata più difficile di quella della principessa Volpe Bianca. Era chiaramente un insulto a Bai Yueqing per via della sua dichiarazione di prima.


Il terzo principe non poté che dire: “Anziano Shi…”


“Hai qualche commento riguardo alle mie disposizioni?” L’Anziano Shi gettò un’occhiata noncurante verso Bai Yueqing.


Il terzo principe divenne silenzioso. Gli Anziani non erano interessati alle lotte di potere, così non erano preoccupati della sua posizione prestigiosa. Inoltre, se fosse asceso al trono, non avrebbe comunque potuto offendere direttamente questi vecchi bacucchi che molto probabilmente sarebbero diventati Supremi. Anche se c’erano poche possibilità che ci riuscissero.


Bai Yueqing era infuriato.


Mentre guardava Yi Yun nella proiezione, il terzo principe pensò: ‘Umpf, quel vecchio bastardo sta condannando a morte Yi Yun. Potrebbe resistere per un po’ contro il Pesce Ranyi, ma sarà molto più difficile combattere contro la Volpe Bianca a Nove Code. Sarà solo sconfitto più velocemente e si umilierà ancora di più!’ 


In quanto discendente della Volpe Bianca a Nove Code, come poteva non sapere della sua forza terrificante?


Stava aspettando di vedere come Yi Yun sarebbe morto.


…


Il minuto di tempo di preparazione era scaduto!


La battaglia tra Yi Yun e la Volpe Bianca a Nove Code era iniziata. Metà del corpo dell’Antico Elfo era nascosta tra le nuvole mentre rivelava la sua enorme testa come un dio. I suoi occhi freddi erano concentrati sul giovane.


Yi Yun brandì la sua spada e motivi runici brillarono sulla lama.


Slash!


Un raggio risplendente squarciò lo spazio e arrivò all’istante di fronte all’avversario. La Volpe Bianca a Nove Code rimase immobile invece. Si limitò solo a fissare il raggio di spada che Yi Yun aveva prodotto con uno sguardo freddo privo di colore.


Era uno sguardo così silenzioso…


Crack!


Il fendente prodotto da Yi Yun collassò direttamente!


Yi Yun si allarmò e si ritirò per diverse decine di metri.


Un raggio di spada era stato distrutto da un solo sguardo della Volpe Bianca a Nove Code?!


Che sorta di sguardo era?

“È l’Occhio della Volpe Celeste, l’Occhio della Volpe Celeste!” Vedendo questa scena, i discepoli della Volpe Bianca si entusiasmarono.


Precedentemente, la principessa Xue’er aveva evocato l’Occhio della Volpe Celeste, e ora l’Antico Elfo lo aveva usato.


Questo era un vero Antico Elfo. Anche se era solo un briciolo di essenza spirituale, stava usando il vero Occhio della Volpe Celeste. Era ancora più potente della tecnica prodotta dalla principessa Xue’er, che contava sul potere della sua stirpe!


