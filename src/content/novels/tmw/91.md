---
title: Capitolo 91 - Incontrare di Nuovo Lin Xintong
pubDate: 2023-08-06T14:09:48.033Z
tags:
    - tmw
---


Nel profondo della notte della periferia del clan tribale Tao, risuonava il rumore di pugni che facevano crepitare l’aria! La terra meravigliosa di questo clan era coperta da uno spesso e ampio strato di qi. Nessuna bestia feroce o della desolazione si sarebbe avvicinata entro cento miglia da qui, così era considerato un posto sicuro in circostanze normali.

Dopo aver assorbito una grande quantità di energia di giorno, si sentiva bruciare. Non poteva dormire, così era andato nel limitare della montagna a coltivare!

“Peng!”

“Peng!”

“Peng!”

Ogni mossa e posizione faceva parte del pugno costola di drago osso di tigre. Un albero spesso quanto la vita di una donna era stato spezzato con un solo colpo da Yi Yun!

Più dava pugni, più si entusiasmava perché sentiva una quantità di energia inesauribile nel suo corpo.

Dopo aver eseguito l’intera serie di tecniche una decina di volte, non era ancora stanco e aveva ancora moltissima energia.

In passato, quando era nella montagna posteriore del clan tribale Lian, Yi Yun avrebbe esaurito le forze dopo aver eseguito il pugno costola di drago osso di tigre circa cinque volte. Ma oggi poteva praticarlo di continuo.

Mentre Yi Yun stava allenando il pugno costola di drago osso di tigre, poteva sentire il Cristallo Viola che pulsava ad ogni suo battito cardiaco.

Ogni pulsazione permetteva al Cristallo Viola di assorbire il qi vitale del mondo dell’ambiente.

Yi Yun si rese conto che il qi del mondo nel clan tribale Tao era molto più denso di quello della montagna posteriore della tribù Lian.

Era così perché naturalmente la terra delle meraviglie del clan tribale Tao era di qualità superiore rispetto alla montagna delle erbe della tribù Lian.

Con una riserva di qi vitale del mondo più densa, Yi Yun poteva recuperare le energie più velocemente, dandogli grande sollievo.

“Così una terra delle meraviglie ha un effetto così magico…” Yi Yun alla fine si rese conto che coltivare in un territorio di alto livello avrebbe moltiplicato gli effetti positivi durante un allenamento.

E questo era solo il clan tribale Tao, una tribù di medie dimensioni nelle vaste lande selvagge. Considerandola dalla prospettiva del cuore del Regno Divino Tai Ah, era un villaggio rurale irrilevante.

Chissà come sarebbe stato coltivare in una grande città del Regno Divino Tai Ah, nei campi di allenamento della base del Drago Brillante o perfino nella capitale imperiale!

In un ambiente così denso di qi vitale del mondo, durante ogni coltivazione, Yi Yun era entrato in uno stato di “Nessuna legge, forma, vuoto, ego”. Era una condizione magica che gli dava la sensazione di stare afferrando qualcosa.

Pareva un pensiero, ma era anche conoscenza. Doveva essere importante, ma quando Yi Yun stava per comprenderla, sarebbe scivolata via.

Cos’era?

Yi Yun aveva inseguito quel pensiero, ma non riuscì a raggiungerlo più e più volte. Era al punto di esaurire le forze e all’improvviso si destò dal suo stato di trance.

Alzando gli occhi, la luna era già sopra di lui e probabilmente erano le tre di mattina.

La brezza soffiò tra le montagne. Il corpo di Yi Yun era coperto di sudore ed era esausto.

Toccandosi lo stomaco, si rese conto di aver consumato l’energia del corno della bestia e… era di nuovo affamato.

“Di sicuro mangio un bel po’” Yi Yun fece una smorfia. In quanto guerriero al quinto stadio del Sangue Mortale, aveva bisogno di energia sotto forma di cibo ed era al punto in cui poteva mangiare di più. Inoltre il suo appetito era aumentato ulteriormente dopo aver allenato la tecnica del Divoramento dell’Elefante.

Non aveva un anello interspaziale, così non aveva portato molta carne quando era partito dal clan tribale Lian. Poteva mangiare solo i normali pasti forniti dal clan tribale Tao.

Anche se la tribù Tao era ricca e il cibo era stato procurato dalle truppe del Drago Brillante, il pasto ordinario non era di una qualità sufficiente per Yi Yun.

Se avesse avuto una mucca grigliata di fronte a lui, Yi Yun era sicuro di potersela divorare tutta.

’Se avessi un bel po’ di carne della desolazione ad ogni pasto, sicuramente diventerei più forte molto più velocemente…’ Mentre ci pensava, Yi Yun notò che l’ambiente attorno era stato stravolto.

Molti alberi erano stati spezzati da lui, così come diversi macigni di pietra di ferro nera. Non si era reso conto di aver causato così tanti danni nel suo stato di trance.

’Mi chiedo come finirebbe se combattessi con Lin Xintong al suo terzo livello del Sangue Mortale soppresso. Se usasse solo il pugno costola di drago osso di tigre potrei batterla facilmente, ma se usasse il suo Sutra del Cuore della Fata chissà come andrebbe.’

Ripensando a due mesi fa quando aveva fatto un incontro di allenamento con Lin Xintong. Pensò che lo aveva superato fin troppo di netto; ora che era migliorato, non sarebbe stato molto più debole della Lin Xintong che aveva affrontato. Mentre rifletteva, sentì qualcosa e si girò.

Solo un’occhiata pietrificò Yi Yun.

Rimase a bocca aperta perché non lontano da lui c’era… non può essere!

Ora, a circa dieci piedi da lui, c’era una ragazza vestita di bianco su un pino! Mentre il vento notturno soffiava, il suo abito svolazzava al vento!

Era una splendida immagine formata dalla luna, dal pino, dalla ragazza e dalle montagne verdi.

Yi Yun rimase sbalordito per un po’.

Lin Xintong!

Perché era qui?

Giusto, il vecchio Su aveva detto che sarebbero andati nel clan tribale Tao, ma Yi Yun credeva che non sarebbero rimasti lì a lungo perché lo scopo del loro viaggio era solo di allenarsi nelle Lande Selvagge della NUvola.

“Hai detto che volevi… fare un incontro con me?” Lin Xintong sorrise.

Yi Yun era senza parole. Cosa stava succedendo, lo aveva mormorato senza quasi emettere un suono e nemmeno lui le aveva sentite.

Che sorta di percezione aveva?

Era apparsa all’improvviso di fronte a lui come un fantasma.

Yi Yun si preoccupò ma poi decise che la comparsa di un fantasma così splendido era una benedizione.

“Sei arrivato al picco del Raccoglitore di Qi.” Disse con calma Lin Xintong, come se stesse dichiarando un fatto.

“Uh…” Yi Yun rimase sbalordito per un po’ perché sentiva di non poterle nascondere nulla. Era perfino possibile che Lin Xintong lo avesse visto avanzare di livello durante i preliminari della selezione del regno.

Quell’aeronave!

Yi Yun ripensò all’improvviso all’aeronave nel cielo. Yi Yun all’inizio pensava che fosse un qualche tipo di giudice e non ci aveva prestato attenzione.

“Signorina Lin, mi hai visto partecipare ai preliminari?” Chiese inquieto Yi Yun. Era estremamente conscio dell’esistenza del Cristallo Viola.

Ma pensandoci, anche se Lin Xintong lo aveva visto avanzare di livello, non avrebbe potuto capirlo. Era improbabile che potesse notare la presenza del Cristallo Viola o anche tracce di come assorbiva energia. Erano solo puntini luminosi che lei non poteva vedere.

Era chiaro che l’altra parte fosse inconsapevole quando aveva incontrato il vecchio Su due mesi fa.

“Sì, ti ho visto avanzare di livello durante i preliminari. Sembri diverso dagli altri…” Lin Xintong lo guardò con attenzione, mettendolo a disagio.

Pensandoci, Yi Yun riteneva di poter usare come pretesto il fatto di non aver ancora digerito il tesoro che aveva mangiato.

In realtà Lin Xintong aveva già notato che Yi Yun aveva un segreto, ma i guerrieri di questo mondo avevano troppi segreti.

Molti prodigi avevano incontrato i loro eventi fortuiti.

Questo mondo aveva una lunga storia e ci erano nati molti esperti. Questi esperti avevano lasciato molte opportunità. Alcuni di loro erano grandi, altri piccoli, così ottenere un po’ di occasioni fortunate non era insolito.

Lin Xintong aveva esplorato rovine misteriose in passato e aveva avuto un po’ di fortuna, ma alcuni tesori che aveva trovato erano così inferiori che non si era potuta disturbare a raccoglierli.

“Combattiamo?” Chiese all’improvviso Lin Xintong.



