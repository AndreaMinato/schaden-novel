---
title: Capitolo 912 - Ruota Karmica delle Miriadi di Demoni
pubDate: 2025-05-27T06:39:35.815Z
tags:
    - tmw
---


Capitolo sponsorizzato, ringraziamo Gae!
14 capitoli in coda totali (14 Gae),
0/1 sponsorizzazioni 1 euro a capitolo,
-Schadenfreude


Anche se erano finiti i due minuti di riposo, di fronte a Yi Yun c’era ancora un cielo blu scuro e nuvole sconfinate.


“Scegli il tuo avversario!” La voce dal tono neutro risuonò nelle orecchie di Yi Yun.


Il giovane fece un respiro profondo.

“Scelgo… la Volpe Bianca a Nove Code!”


Boom!


Le nuvole si aprirono e l’enorme testa della Volpe Bianca emerse dalle nuvole. Il suo paio di occhi neri erano freddi e privi d’emozione mentre riflettevano il viso di Yi Yun.


Nel momento in cui il quinto Antico Elfo, la Volpe Bianca a Nove Code la cui forza era aumentata nuovamente, apparì, sembrava l’unica creatura che esisteva in questo mondo.


L’aura turbolenta del suo corpo assomigliava ad onde impetuoso, colpivano il corpo e la mente di Yi Yun.


Il giovane strinse la lunga spada. Questa era la sua battaglia finale nella formazione della roccia di raffinazione elfica!

“Perché l’avversario di Yi Yun è ancora il mio antenato?” Bai Yueqing si accigliò lievemente.


Visto che era il totem del suo clan, il terzo principe si trovava a disagio all’idea che venisse usato come avversario nella formazione. Precedentemente, Bai Yueqing aveva chiesto se l’Antico Elfo che Yi Yun aveva ucciso fosse troppo debole, spingendo l’Anziano Shi a cambiare il Pesce Ranyi nella Volpe Bianca a Nove Code. Bai
Il terzo principe poteva solo biasimare sé stesso. Perché aveva parlato senza pensare? Ma ora… stava succedendo di nuovo?


Bai Yueqing guardò l’Anziano Duanmu, che alzò le mani esasperato e disse: “Non guardare me. Yi Yun ha scelto la Volpe Bianca a Nove Code da solo. Non ha niente a che fare con me.”


Era stato Yi Yun a sceglierla?


Bai Yueqing esitò per un momento. Non aveva scelto un Antico Elfo debole, ma aveva selezionato la potente Volpe Bianca a Nove Code? Yi Yun non aveva penato abbastanza? Anche se aveva vinto la battaglia precedente, era stata una vittoria di Pirro. Come avrebbe speso così tanta energia se avesse lottato contro il Pesce Ranyi?


“Sua altezza, forse Yi Yun sa che è impossibile per lui uccidere il quinto Antico Elfo, così sta assumendo questo rischio. Scegliendo la Volpe Bianca a Nove Code, anche se perdesse farebbe un’impressione migliore.” Disse qualcuno del clan della Volpe Bianca.


Ma Bai Yueqing sbuffò.


“Anche se sa che perderà, scegliere un avversario più debole ridurrà le sue sofferenze. A meno che non abbia intenzione di ammettere subito la sconfitta… Sennò, una volta che la battaglia inizia, potrebbe rimanere gravemente ferito dalla Volpe Bianca a Nove Code e questo potrebbe perfino influenzare la sua coltivazione in futuro.” Disse con leggerezza Bai Yueqing.


Al contrario, sperava che Yi Yun non sarebbe stato sconfitto troppo presto. Altrimenti sarebbe stato troppo noioso.


“Quella canaglia! Vuole proprio morire visto che osa scegliere la Volpe Bianca a Nove Code come suo quinto avversario.”


Bai Yueqing aprì lentamente il suo ventaglio, recuperando all’apparenza la sua solita compostezza. Dopotutto, nella proiezione, aveva visto che la principessa aveva qualche speranza di uccidere il quinto Antico Elfo. Anche se avesse fallito, sarebbe riuscita comunque a ferirlo gravemente. Il divario tra lei e Yi Yun sarebbe rimasto comunque ampio.


Proprio mentre Bai Yueqing stava riflettendo, notò che Yi Yun stava facendo un cenno e stava scartando file di sciabole volanti.


Le sciabole volanti brillavano di una spaventosa luce fredda, ma erano state lasciate andare con tranquillità.

“Splash! Splash!”


Mentre le lame cadevano in acqua, crearono increspature che poi scomparirono velocemente.


“Ha perfino abbandonato le sue sciabole?”


Bai Yueqing ne fu sbalordito. Yi Yun aveva perso più di cento sciabole volanti durante lo scontro precedente e, logicamente parlando, avrebbe dovuto chiedere il numero corrispondente di lame alla formazione. Ma ora le aveva abbandonate tutte?


“Ha intenzione di arrendersi?” Disse un discepolo della Volpe Bianca.


Bai Yueqing si accigliò e disse: “Quella canaglia è astuta. Si è indebolito e ammetterà direttamente la sconfitta. Anche se non rischierà di ricevere gravi ferite, indebolirà la sua risoluzione. La determinazione di un praticante di arti marziali è fondamentale per aumentare il proprio coraggio e affrontare ogni ostacolo con uno slancio inarrestabile!”


Bai Yueqing era davvero scontento. Yi Yun un momento fa si era vantato, ma adesso stava ammettendo la sconfitta per ritirarsi dopo aver conquistato un po’ di merito. Avrebbe ottenuto tutti i benefici.


Inoltre, se Yi Yun aveva intenzione di arrendersi, perché aveva evocato la Volpe Bianca a Nove Code? Lo stava prendendo in giro?


Proprio mentre Bai Yueqing stava riflettendo, vide un bagliore freddo apparire nel palmo di Yi Yun.


Quelle erano… sciabole volanti?!


“Cha! Cha! Cha!”


Yi Yun stese una mano e sciabole volanti sfrecciarono fuori dal suo corpo, per poi fluttuare a mezz’aria, puntavano in ogni direzione.


C’erano circa cento lame.


Non le aveva scartate tutte?


Cosa stava succedendo? Yi Yun aveva 800 sciabole volanti e ne aveva abbandonate deliberatamente 700, lasciandone cento. Cosa aveva intenzione di fare?


Una formazione ordinaria avrebbe perso efficacia non appena le fosse mancata una sola lama. Ma ora ne era rimasta solo il 10%. Com’era utilizzabile in questo stato?!


Proprio mentre la gente diventava perplessa, la Volpe Bianca a Nove Code ruggì e attaccò!


Non avrebbe aspettato Yi Yun.


Un’aureola si espanse attorno al suo corpo, lo spazio attorno fu distorto dalla luce divina.


Era di nuovo un dominio!

La Volpe Bianca a Nove Code stava evocando il suo dominio!


Questo era il dominio della quinta Volpe Bianca a Nove Code, completamente diverso rispetto a quello precedente. Yi Yun aveva speso il 30% delle sue energie per distruggere il dominio a Nove Code. Sarebbe stato quasi impossibile per lui affrontarne uno più forte stavolta!


Il dominio si espanse e avvolse Yi Yun. Una volta che ne fosse stato divorato, l’esito dell’incontro sarebbe stato deciso!


In quel momento, nessuno sapeva che intenzioni avesse. Non schivò il dominio, né si arrese.


“Boom!”


Il qi vitale di Yi Yun divampò all’improvviso, come un’inondazione che si espandeva in ogni direzione.


Gli spettatori potevano percepire la sua energia che si esauriva rapidamente!


Il 70% di qi vitale rimanente fu risucchiato in un attimo di secondo fino a non lasciare quasi nulla e si precipitò tutto verso…


Le cento sciabole volanti di fronte a lui!


Aveva infuso un’energia immensa nelle lame, che iniziarono a ronzare e a vibrare, come se fossero sul punto di esplodere!


Yi Yun unì le mani e le lame volarono verso di lui. Si radunarono attorno al suo corpo e rune misteriose iniziarono a brillare sulla loro superficie. Erano motivi runici oscuri che apparivano e scomparivano. Non importava quanto gli spettatori provavano a concentrasi su di esse, era impossibile capirne i motivi runici!


Le cento sciabole volanti si fusero in una sola entità, formando una formazione di sciabole circolare che roteava rapidamente.


Yi Yun usò tutta la sua energia per spingerla in avanti!


Weng!


Lo spazio sembrò squarciarsi mentre la formazione sfrecciava verso l’enorme testa della Volpe Bianca a Nove Code!


L’Antico Elfo era stato già evocato. Era quasi invincibile dentro il suo dominio!


La Volpe Bianca a Nove Code ruggì e scagliò un’artigliata verso le sciabole volanti. La formazione di sciabole si riflesse nelle pupille della creatura.


“Peng!”


La formazione di sciabole esplose!


Le cento lame si erano spaccate a causa del potente scoppio!


Tutti trattennero il respiro vedendo questa scena. Era finita?! Era questo l’attacco per cui Yi Yun aveva esaurito il 70% delle sue energie residue?


In un millesimo di secondo, gli spettatori non ebbero nemmeno tempo di reagire che videro lievi linee runiche dov’era esplosa la formazione.


Le sciabole erano state distrutte, ma le rune misteriose che potenziavano le lame erano rimaste?


Allineate insieme, avevano mantenuto la forma di un disco. Sembrava un’enorme ruota!


La ruota stava girando. Nonostante la forte collisione, lo stava facendo in modo stranamente lento, come se il tempo si fosse bloccato.


“Roar!!!”


La Volpe Bianca a Nove Code ruggì e menò un’artigliata verso la ruota, ma nel momento in cui la toccò, la sua zampa fu fatta a pezzi!


La carne e le ossa si separarono, mentre il sangue schizzava ovunque!


La Volpe Bianca a Nove Code gridò. Le sue pupille fredde e prive d’emozione rivelarono un po’ di paura. Voleva ritirarsi, ma la ruota nera sembrò attraversare lo spazio e il tempo, apparendo proprio di fronte al suo corpo.


“Wo! Wo! Wo!”


Come se un buco nero si fosse formato nel corpo della Volpe Bianca a Nove Code, l’Antico Elfo fu fatto a pezzi. Le sue interiora esplosero e il sangue schizzò ovunque!


Il dominio a Nove Code iniziò a tremare violentemente. Era sull’orlo del collasso!


“Boom!”


Il dominio esplose, mentre la Volpe Bianca a Nove Code fu ridotta in poltiglia. La carne schizzò in ogni direzione insieme al sangue fresco.


Yi Yun, che aveva esaurito completamente le forze, fu scaraventato all’indietro dall’esplosione. Il suo corpo era ricoperto dal sangue e dalla poltiglia di carne della volpe. Sembrava fosse strisciato fuori da un inferno Asura.


Boom!


Yi Yun cadde nel mare. L’acqua si era tinta di rosso. L’ultimo briciolo di energia che gli rimaneva era sufficiente solo a farlo galleggiare in superficie, altrimenti sarebbe sprofondato.


Fluttuò sulla superficie disteso, accogliendo la sensazione della pioggia rossa, il sangue della Volpe Bianca a Nove Code, che picchiettava sulla sua pelle.


Plic! Plic! Il sangue ancora caldo gli dava una sensazione particolare quando toccava il suo volto.


Era finita!


La quinta battaglia era anche il suo scontro finale. Yi Yun aveva usato subito il suo asso nella manica.


Con il qi vitale che gli rimaneva, era riuscito solo ad evocare a stento la Ruota Karmica delle Miriadi di Demoni. Se avesse usato qualunque altra mossa prima, sarebbe stato difficile per lui continuare.


E per questo adesso non aveva più nemmeno la forza di muovere le dita.


Sembrava in pessime condizioni, ma fuori dalla formazione della roccia della raffinazione elfica, la folla rimase colpita dalla scena. Anche molti anni dopo, quando alcuni di questi giovani talenti avrebbero compiuto imprese notevoli, avrebbero avuto difficoltà a dimenticarsene.


Il giovane aveva usato cento sciabole, il residuo di una formazione, per uccidere la Volpe Bianca a Nove Code per ribaltare la situazione.


Come ci era riuscito?


Ci fu un silenzio totale. Perfino gli Anziani Duanmu e Shi fissarono la proiezione a bocca aperta. Nessuno reagì di fronte a questa scena.


E accanto alla proiezione di Yi Yun, lo scontro della principessa Volpe Bianca aveva già raggiunto il suo momento più intenso. Tuttavia nessuno le stava prestando attenzione, come se si fossero dimenticati di lei.


Guardavano solo Yi Yun, che fissava il cielo mentre veniva bagnato da una pioggia di sangue.


Indipendenteente da quanto fosse intenta la battaglia della principessa, non era stata scioccante come l’uccisione istantanea di Yi Yun!

Sì, un’uccisione istantanea. Il quinto Antico Elfo, che era così potente da demoralizzare qualsiasi aversario, era stato… ucciso all’istante!

