---
title: Capitolo 917 - Lo Stadio della Manifestazione del Dao
pubDate: 2025-06-03T06:40:40.219Z
tags:
    - tmw
---


Capitolo regolare,
10 capitoli in coda totali (10 Gae),
0/1 sponsorizzazioni 1 euro a capitolo,
-Schadenfreude


Grazie ai talismani di trasmissione della voce e delle formazioni, la diffusione delle informazioni era estremamente rapida.


In particolare, moltissimi aspettavano notizie delle prove della sala divina Luo. Era un evento importante per il clan. Prima che i partecipanti tornassero dalla sala divina Luo,i risultati si erano già diffusi nella capitale reale a una velocità sorprendente.


Yi Yun aveva sconfitto la principessa Volpe Bianca nela formazione della Roccia di Raffinazione Elfica, surclassando le Gemelle Ombra, Wufeng e Jian Zhu, il discepolo di un Supremo. Solo questa notizia aveva scatenato una tempesta nella capitale reale del clan Luo!


Anche se Yi Yun non aveva partecipato a nessun’altra prova negli undici anni successivi, non importava. Era bastata la dimostrazione di forza dopo i primi sette anni a rendere Yi Yun famoso nella capitale reale.


In passato, Ran Xueyi e Luo Mo erano figure influenti tra i nobili della capitale reale, i loro nomi erano sulla bocca di tutti. Ma adesso non erano nulla in confronto a geni solitari come Jian Zhu e le Gemelle Ombra.


Per quanto riguardava Yi Yun, aveva superato tutti gli altri, inclusa la principessa Volpe Bianca, ed era diventato un genio ben riconosciuto pubblicamente. Era persino leggermente più giovane della principessa Volpe Bianca. Date le sue origini umili e la velocità impareggiabile dei suoi progressi, adesso era idolatrato da numerosi giovani nella capitale reale, specialmente quelli che provenivano da famiglie modeste.


Il titolo di primo in classifica nella prova del settimo anno era qualcosa che eclissava i quattro grandi giovani maestri della capitale.


…


Dal momento in cui i risultati delle prove della sala divina Luo erano stati resi noti, un gran numero di fazioni aveva prestato attenzione alle classifiche. Dopotutto, solo una ventina di persone tra i 196 stati dell'intero clan Luo e la capitale reale finivano in classifica ogni sessant'anni nelle prove della sala divina Luo.


Le grandi fazioni avevano i loro piani, mentre quelle piccole avevano i loro trucchi. Ma chiunque fosse classificato nella graduatoria, anche se molto al di sotto dei primi dieci, sarebbe stato conteso da tutto il clan Luo!


Molte fazioni nella capitale reale cercavano di attirare il favore di queste persone. A parte alcuni che non potevano essere conquistati, la maggior parte degli altri discepoli sceglieva di rimanere nella capitale reale.


Quanto agli altri 196 stati, persino i loro grandi clan avrebbero ottenuto solo gli scarti.


Non c’era bisogno di menzionare i primi dieci classificati. Sarebbero stati selezionati esclusivamente dalle antiche famiglie del clan Luo o persino della famiglia reale.


…


Quando Yi Yun fece ritorno nella capitale, sbarcò dall'incrociatore spirituale, accompagnato da Luo Fengling.


Alla fine non era riuscita a lasciare il suo nome nella classifica delle prove della sala divina Luo. Non aveva nemmeno avuto la possibilità di entrare nello spazio primordiale. Aveva potuto solo meditare davanti alle pietre delle Divinità Elfiche all'esterno, che erano ovviamente molto inferiori alle Pietre del Caos.


Questo risultato significava che Luo Fengling doveva tornare nello stato della Nuvola di Fuoco. Sarebbe rimasta comunque nella capitale per qualche giorno, e visto che Yi Yun e Luo Fengling erano entrambi guerrieri dello stato della Nuvola di Fuoco ed erano in buoni rapporti, naturalmente lui l’avrebbe ospitata, la sua residenza da visconte poteva fornirle facilmente un alloggio temporaneo.


Considerando come aveva salvato Yi Yun, gravemente ferito, diciotto anni prima con un incrociatore spirituale dello stato della Nuvola di Fuoco, le sembrava di stare vivendo un sogno. Chi avrebbe mai pensato che quel giovane sarebbe arrivato così lontano?


La residenza viscontile di Yi Yun era costruita vicino a una montagna. Quando Yi Yun vi fece ritorno, vide molte bestie spirituali appollaiate sulla montagna dietro la residenza, con più di dieci navi spirituali parcheggiate nelle vicinanze.


"Oh? Questo è…"


Quando Yi Yun vide le bestie spirituali e le navi spirituali, rimase sorpreso. Poi vide una serva accorrere per accoglierlo.


Dopo averle fatto delle domande, scoprì che le bestie e le navi spirituali erano proprietà degli ambasciatori di grandi clan che erano lì per venirlo a trovare.


Sapevano che Yi Yun era dalla parte dell'Imperatrice Xuan, quindi nessuna fazione aveva il coraggio di provare ad attirarlo dalla loro parte. E anche se l’avessero fatto, sarebbe stato impossibile. Tuttavia, sapevano che dovevano stabilire un buon rapporto con Yi Yun. Gli avevano inviato costosi regali per esprimere le loro congratulazioni per i risultati ottenuti nelle prove della sala divina Luo.


Dopo aver appreso il motivo, Yi Yun rimase anche lui un po' stupito. Non si aspettava che essere il primo dopo soli sette anni delle prove della sala divina Luo avrebbe creato così tanto clamore.


Yi Yun non fu arrogante con i visitatori, ma semplicemente non aveva il tempo di intrattenerli tutti. Fortunatamente, l'Imperatrice Xuan aveva incluso dei servi quando gli aveva donato la residenza viscontile e avrebbe potuto delegare a loro questo compito.


Luo Fengling era profondamente invidiosa di tutto questo. Sentiva che le sarebbe stato impossibile vivere una scena del genere in qualsiasi vita le fosse rimasta.


In quel momento, un talismano di trasmissione della voce rossastro si illuminò davanti a Yi Yun. Proveniva da Luo Huo'er.


"Piccolo Yun, alcuni ospiti importanti sono arrivati al palazzo reale del clan Luo qualche giorno fa, sembra che stessero discutendo qualcosa."


"Domani, padre convocherà tutti i migliori partecipanti alle prove al palazzo reale. Ci saranno anche mio fratello, Firmamento Cremisi, la principessa Volpe Bianca e quella volpe effeminata di nome Bai Yueqing!”


Mentre parlava, il tono di Luo Huo'er divenne entusiasta. Chiaramente, non vedeva l’ora di incontrare il terzo principe. Come poteva perdersi un’ottima occasione per umiliarlo? Inoltre, la principessa Volpe Bianca avrebbe dovuto viaggiare con Yi Yun! Luo Huo'er aspettava con impazienza di vedere l'espressione sul volto del fratello.


"Oh? Sua Maestà ci convocherà?"


Yi Yun ne fu sorpreso. Non era facile vedere l’imperatore, il capo dell'intera dinastia del clan Luo. Forse nemmeno i migliori coltivatori delle prove della sala divina Luo successive a questa avrebbero avuto la possibilità di incontrarlo.


Non molti sapevano quale fosse l’aspetto del leggendario Imperatore Luo… Persino figure come l'Imperatrice Luo e l'Imperatrice Xuan dovevano stare attente a non perdere il suo favore. Dopotutto, sarebbe stato l'Imperatore Luo a decidere chi avrebbe ereditato il trono.


Yi Yun rispose a Luo Huo'er e sistemò Luo Fengling prima di tornare nella sua stanza per riposarsi.


Non dormiva come un mortale da molto tempo. Nello spazio primordiale, aveva praticamente passato tutto il tempo a meditare seduto. Non si era rilassato un momento e pochi avrebbero potuto tollerare una solitudine simile.


La via delle arti marziali era piena di isolamenti del genere. I guerrieri dalla mente debole raramente si sarebbero potuti dedicare pienamente alla coltivazione.


In diciotto anni, il livello di coltivazione di Yi Yun era salito direttamente alla perfezione dell'Ascensione Celeste. Il passo successivo sarebbe stato lo stadio della Manifestazione del Dao.


Manifestando il proprio Dao, si potevano far crescere frutti del Dao sull'albero del Dao dell'Ascensione Celeste.


Per i geni di alto livello, l'aumento di un livello non sarebbe stato difficile e poteva essere fatto con molta disinvoltura. Alcuni grandissimi talenti avrebbero meditato per decenni. Una volta stabilite le loro fondamenta del Dao, potevano aumentare il loro livello di coltivazione dagli stadi iniziali direttamente al picco in pochi brevi anni.


Per i geni sarebbe stato più difficile salire di stadio, ma non perché fosse un processo arduo per loro, ma perché avrebbero dovuto coltivarlo alla perfezione.


Questo valeva sopratutto per il passaggio dall’Ascensione Celeste alla Manifestazione del Dao. La manifestazione del frutto del Dao era importantissima per qualsiasi genio all’Ascensione Celeste!


Più varie erano le intuizioni nel Dao che i geni avevano ottenuto, più frutti del Dao avrebbero manifestato!


La maggior parte dei guerrieri sarebbe stata in grado di condensare un solo frutto del Dao quando passavano allo stadio della Manifestazione del Dao. Dopotutto, un giovane genio aveva una quantità limitata di tempo. Era già molto difficile comprendere una singola legge. Sarebbe stata un’esagerazione concentrarsi su troppi Dao, uno spreco di tempo e di potenziale.


Padroneggiare una sola legge era l'approccio più sicuro. Poteva garantire una manifestazione fluida del Dao. Avrebbero fatto così perfino la maggior parte dei talenti che avevano i requisiti per partecipare alle prove della sala divina Luo.


Tuttavia, c'era un numero estremamente esiguo di persone che potevano manifestare due frutti del Dao. Erano individui dalla percezione eccezionale. In giovane età, erano in grado di fare più cose contemporaneamente, coltivando due leggi allo stesso tempo. Non era un semplice raddoppiamento degli sforzi.


E ancora più in alto, la manifestazione di tre o quattro frutti del Dao era quasi rara.


Inoltre, anche se esistevano persone del genere, non erano necessariamente un esempio positivo.


Non era il numero di frutti del Dao ad essere fondamentale, ma la qualità!


Se un genio come la principessa Volpe Bianca avesse voluto manifestare diversi frutti del Dao, aveva solo bisogno di studiare molte leggi. Non sarebbe stato un problema manifestare cinque frutti del Dao dopo.


Tuttavia, la principessa Volpe Bianca ovviamente non lo avrebbe fatto. Cinque frutti del Dao di bassa qualità non valevano quanto un singolo frutto del Dao di alta qualità!


I frutti del Dao avevano nove qualità. Ogni aumento di qualità faceva crescere una foglia sul gambo del frutto.


Una foglia era la qualità più povera del frutto del Dao. La persona fondamentalmente non sarebbe andata oltre lo stadio della Manifestazione del Dao in tutta la sua vita.  


Ad ogni foglia aggiuntiva, il potenziale del guerriero cresciuto!


Già frutti del Dao a sei o sette foglie erano estremamente rari.


Un frutto del Dao da otto foglie poteva essere definito il requisito base di un genio senza pari di un'intera setta. Quanto ai frutti del Dao a nove foglie, erano quasi una leggenda. Dopotutto, la maggior parte dei Supremi aveva manifestato solo frutti del Dao a otto foglie quando erano avanzati di stadio!


Naturalmente, poteva capitare ogni sorta di opportunità in futuro, anche con frutti del Dao a otto foglie. Il numero delle foglie di un frutto del Dao non determinava interamente il successo futuro di una persona. Si diceva persino che un Signore Divino che aveva conquistato un Sigillo Reale avesse solo un frutto del Dao a otto foglie. Eppure, aveva raggiunto un livello che nemmeno i geni con frutti del Dao a nove foglie potevano raggiungere.


Il futuro era imprevedibile!


Ora, Yi Yun era alla perfezione dell'Ascensione Celeste. Si stava già preparando a iniziare a manifestare il suo frutto del Dao. Ma naturalmente, ci sarebbe voluto ancora molto tempo.


Molti geni non osavano fare questo passo per via del rischio. Avrebbe determinato in larga misura molti dei loro futuri successi.


Perciò, tipicamente passavano un secolo o due consolidando le loro fondamenta e meditando sulle leggi prima di entrare nello stadio della Manifestazione del Dao, accettando la sentenza delle leggi!


Tuttavia, se fossero entrati nello stadio della Manifestazione del Dao troppo tardi, avrebbero sprecato comunque il loro potenziale anche se la qualità del frutto fosse aumentata. Era davvero una scelta difficile da prendere con risolutezza!


