---
title: Capitolo 918 - Il Palazzo Reale del Clan Luo
pubDate: 2025-06-03T06:40:40.220Z
tags:
    - tmw
---


Capitolo sponsorizzato, ringraziamo Gae!
9 capitoli in coda totali (9 Gae),
0/1 sponsorizzazioni 1 euro a capitolo,
-Schadenfreude


Il palazzo reale del clan Luo si trovava in cima alla capitale. Svettava al di sopra di tutto, dominando ogni cosa!


In gran parte della capitale reale era proibito volare, così le persone dovevano avvicinarsi al palazzo a piedi.


Se si alzava lo sguardo, si poteva vedere una lunga scalinata celestiale che si snodava attorno alla montagna, per poi scomparire tra le nuvole. In cima, si stagliava un grandioso e maestoso palazzo dorato.


Tra i gradini, erano presenti incisioni di draghi delle nuvole. I disegni dei bassorilievi cambiavano continuamente lungo il percorso.


C’erano elfi celesti, antichi elfi, saggi della razza elfica e anche totem di Divinità Elfiche!


Molti ministri e giovani talenti dovevano fermarsi ai piedi della scalinata per inchinarsi rispettosamente prima di iniziare a salire.


Solo coloro che ricoprivano una posizione importantissima nel clan o che possedevano particolari meriti e onori avevano il diritto di salire oltre, verso i gradini che si perdevano tra le nuvole.


In quel momento, una portantina estremamente lussuosa, grande quanto una casa, sembrò fluttuare verso la scalinata. Più di dieci servitori le aprirono la strada mentre si avvicinava ai gradini.


La portantina era trasportata da uomini alti trenta metri, con due corna sulla testa e le facce color cremisi. Si muovevano veloci come il vento.


"Che portantina enorme!"


"Chi può viaggiare qui su una portantina e avere ancora il permesso di salire più in alto?"


I guerrieri si voltarono a guardare.


"Guardate l’emblema sulla portantina! Viene dall’Impero elfico dell’Oracolo!"


"Sì, riconosco anch’io quell’emblema."


"Ho sentito dagli Anziani della mia setta che di recente sono arrivati molti ospiti importanti nella capitale reale. Non mi sarei mai aspettato che ci fossero anche persone dell’Impero elfico dell’Oracolo."


L’Impero elfico dell’Oracolo era una delle fazioni più grandi del Cielo Empireo dei Diecimila Elfi. Si trovava in un antico spazio indipendente, formando un mondo a sé stante.


Dato che si trattava di una portantina dell’Impero elfico dell’Oracolo, era normale che potessero essere trasportati su per la scalinata.


Tuttavia, l’Impero elfico dell’Oracolo raramente entrava in contatto con il mondo esterno. Cosa ci facevano qui oggi?


I giganti continuarono a salire con la portantina e presto scomparirono tra le nuvole.


I guerrieri osservavano stupiti, ma poco dopo un enorme pesce nero sorvolò il cielo sopra di loro!


Questo gigantesco pesce nero volò sopra le loro teste e atterrò in una piazza ai piedi della montagna. Era grande quanto una collina.


"Un Pesce Divoratore di Mari?"


"Non è un vero Pesce Divoratore di Mari, ma uno dei suoi discendenti dalla stirpe estremamente ricca. Tuttavia, è rarissimo nel Cielo Empireo dei Diecimila Elfi. Dev’essere qualcuno della setta del Margine del Mondo."


"Ma che occasione speciale è? Perché ci sono così tanti ambasciatori di grandi fazioni riuniti qui oggi?"


"Oh! Finalmente ne riconosco una! Quella è la nuvola del clan della Volpe Bianca!”


I guerrieri si voltarono a guardare. Erano piuttosto familiari con il clan della Volpe Bianca.


Gli ospiti delle varie grandi fazioni li superarono o sorvolarono, lasciando i guerrieri più umili sbalorditi.


Tuttavia, anche se gli ospiti illustri avevano il privilegio di volare sopra il palazzo reale, una volta raggiunta la lunga scalinata, dovevano comunque proseguire a piedi.


Tra chi stava facendo un ingresso grandioso, apparve nel cielo un uomo in piedi su un condor dorato.


"Quello è... Eh, cos’è?"


Era un normale condor dorato, uno degli uccelli più comuni in diverse sette.


Eppure, come poteva un uccello così ordinario volare sopra la capitale reale? Inoltre, stava volando accanto a discendenti di Antichi Elfi ben noti a tutti nel Cielo Empirieo dei Diecimila Elfi?


"C’è qualcuno sopra!"


"Chi è? Sembra qualcuno della giovane generazione."


Di solito, chi poteva volare sopra il palazzo reale godeva di una posizione estremamente elevata. Nella maggior parte dei casi erano anziani, era davvero raro che fossero giovani.


Come se avesse notato il trambusto sotto di lui, Yi Yun, che volava sul condor dorato, lanciò un’occhiata verso il basso mentre volava rapidamente.


Questo era un privilegio speciale che Yi Yun aveva ottenuto dopo le prove della sala divina Luo. I più meritevoli potevano volare sopra il palazzo reale.


Naturalmente, una volta raggiunta la scalinata, doveva comunque proseguire a piedi, ma era già un onore enorme. Gli ambasciatori delle grandi fazioni godevano dello stesso trattamento.


Volare sopra il palazzo reale era un’esperienza senza precedenti. Tuttavia, Yi Yun aveva a disposizione solo un condor dorato come cavalcatura, così l’aveva usato senza pensarci troppo.


Tuttavia, quel banale condor dorato spiccava tra i discendenti degli Antichi Elfi, attirando l’attenzione dei guerrieri sotto di lui, che si giravano per osservarlo.


Prima del suo arrivo, Luo Huo’er aveva informato Yi Yun che i visitatori erano figure importanti di varie grandi fazioni. Non era chiaro il motivo per cui si fossero riuniti qui oggi.


Kreee!!!


Il condoro dorato di Yi Yun atterrò ai piedi della scalinata.


Una volta sceso, Yi Yun iniziò a salire verso il palazzo reale Luo.


Il palazzo reale era maestoso, come se fosse costruito sulle nuvole. Dall’alto, si poteva ammirare un panorama mozzafiato di montagne e fiumi che si estendevano all’orizzonte.


Sebbene la scalinata fosse lunga, per un guerriero non era faticoso percorrerla.


"Chi è quella persona?"


Su un lato del palazzo reale c’era un piccolo giardino con colline artificiali e stagni. Alcuni padiglioni erano stati costruiti attorno al laghetto, punti di sosta temporanei per coloro che dovevano incontrare l’Imperatore Luo.


Molte persone erano già radunate vicino al laghetto.


Yi Yun notò immediatamente Luo Huo’er tra la folla. Sembrava una fiamma brillante tra la folla, impossibile da non notare.


"Piccolo Yun, sei davvero lento," disse Luo Huo’er con un largo sorriso. Era seduta al posto d’onore in uno dei padiglioni, accanto a Jian Zhu e Xuan Junyue.


Non appena Luo Huo’er parlò, molte persone si voltarono verso Yi Yun.


"Quello è Yi Yun?"


Persino alcuni discepoli del clan Luo presenti non conoscevano Yi Yun. Molti erano andati al clan della Volpe Bianca per le prove, così ovviamente non avevano visto i suoi combattimenti.


Avevano solo sentito dire che Yi Yun aveva superato la principessa Volpe Bianca nella formazione della Roccia di Raffinazione Elfica. E la principessa Volpe Bianca era pari a Luo Huo’er!


Questo aveva messo a disagio molte persone, tra cui Xuan Junyue. Alcuni persino dubitavano.


Non avevano partecipato alle prove della sala divina Luo, ma durante quelle del clan della Volpe Bianca, avevano assistito personalmente alla dimostrazione di forza eccezionale di Luo Huo’er. Era stato un colpo al loro orgoglio, come se non avrebbero mai potuto raggiungerla.


Il ragazzo davanti a loro aveva davvero quel talento?


Significava forse che quel giovane umano di umili origini, che non sembrava così straordinario, avrebbe potuto dare loro la stessa sensazione di inferiorità?


Era qualcosa che trovavano inaccettabile, non importava come la si mettesse.


"Uh... È stato un po’ lento. Non ho cavalcature decenti. Sono arrivato qui su un condor dorato. L’uccello volava piuttosto piano."


Quando Yi Yun disse questo, i geni attorno a Luo Huo’er rimasero ancora più senza parole. Era davvero possibile che quel ragazzo fosse un’esistenza al di là della loro portata?


"Farò in modo che mia madre ti mandi una cavalcatura domani. Ne parleremo in futuro. Piccolo Yun, andiamo! Sediamoci nel padiglione del clan della Volpe Bianca e chiacchieriamo un po’!"


Luo Huo’er amava il caos. Non vedeva l’ora che Yi Yun arrivasse per portarlo nel padiglione della Volpe Bianca e umiliare Bai Yueqing. Che gioia sarebbe stata!


C’erano diversi padiglioni collegati da ponti di pietra nell’area. Attraversandoli, Luo Huo’er trascinò Yi Yun verso il padiglione della Volpe Bianca.


In quel momento, anche il Principe Firmamento Cremisi si trovava lì, insieme a Bai Yueqing e alla principessa Volpe Bianca.


Videro Luo Huo’er avvicinarsi con Yi Yun da lontano. La principessa Volpe Bianca non reagì, ma l’espressione di Bai Yueqing divenne estremamente cupa.


Soprattutto quando notò quel sorriso malizioso sul volto di Luo Huo’er. Era chiaramente provocatorio, e Bai Yueqing sapeva che la principessa del clan Luo non era qualcuno con cui scherzare.


