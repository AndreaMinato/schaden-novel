---
title: Capitolo 92 - Un altro Incontro di Allenamento
pubDate: 2023-08-07T14:09:48.033Z
tags:
    - tmw
---


“Uh…” Yi Yun era confuso, combattiamo davvero? Non può essere, era stato il vecchio Su a spronarla a lottare contro di me prima. Yi Yun allora aveva capito che Lin Xintong non voleva combattere contro di lui.

I loro livelli di coltivazione non potevano essere paragonati. Sarebbe stato come un adulto che maltrattava un bambino.

Ma forse perché Lin Xintong non era arrogante, non le importava di abbassarsi a dargli un po’ di indicazioni. Per questo avevano combattuto.

Ma oggi era lì per lottare? Yi Yun chiese perplesso: “Signorina Lin, sta scherzando? Perché dovremmo fare un altro incontro?”

Lin Xintong scosse la testa: “Non mi piace perdere tempo a scherzare. Per quanto riguarda perché voglio combattere contro di te, ha a che fare con un mio segreto.”

“Segreto?” Questo destò curiosità in Yi Yun. Che sorta di segreto poteva avere una ragazza così straordinaria?

Bisognava dire che in quanto cittadino di una società moderna, a Yi Yun piacevano i pettegolezzi. Ma dato che lei non aveva detto altro, non insistette.

“Ma… sono un po’ affamato, non mi rimane altra energia per oggi.” Yi Yun si sfregò la pancia con un sorriso amaro.

Lin Xintong scese dal pino fluttuando e arrivò di fronte a lui. Mosse le dita e lanciò qualcosa di lucente..

Yi Yun la prese al volo senza pensarci e la esaminò, era un cristallo rosso delle dimensioni di una nocciolina. Sembrava sangue cristallizzato ed emanava una densa aura di energia.

“Questa… questa non può essere… una reliquia di un osso della desolazione?!” Yi Yun era entusiasta. Le leggendarie reliquie delle ossa della desolazione erano raffinate dai Divini Maestri della Desolazioni e valevano una fortuna. Solo i ricchi orgogliosi potevano godersele.

“No.” Lin Xintong scosse la testa: “Al tuo livello, se consumassi una reliquia delle ossa della desolazione, rischieresti di esplodere. È una reliquia di una bestia feroce raffinata da me. Di solito quando i figli di grandi famiglie dicono di mangiare reliquie di ossa della desolazione per coltivare, la maggior parte di loro in realtà mangia reliquie di bestie feroci come quella nella tua mano!”

“Una reliquia di una bestia feroce…” Yi Yun era sbalordito ma si riprese velocemente. Giusto, esistevano molte più bestie feroci che bestie della desolazione. Nelle intere Terre Selvagge della Nuvola, fuori dalle lande delle meraviglie umane, si potevano trovare solo bestie feroci.

Queste creature avevano il potere di assorbire qi vitale del mondo e, facendo così, di diventare più forti.

Uccidere queste bestie feroci permetteva di raffinare facilmente una reliquia e molte di queste reliquie venivano consumate da grandi clan.

Ma Lin Xintong aveva detto che era stata lei a raffinare la reliquia. All’improvviso Yi Yun si era reso conto che la ragazza era una Divina Maestra della Desolazione o almeno era un’apprendista.

Si diceva che paragonarsi agli altri conducesse all’esasperazione. Non solo era di origini nobili ed estremamente forte, era anche una Divina Maestra della Desolazione. Ottenere tali risultati ad appena più di dieci anni di età sicuramente destava invidia.

“Sei arrivato allo stadio di Raccoglitore di Qi, così aumenterò il mio livello di uno stadio, così mi limiterò al quarto stadio del Sangue Mortale per affrontarti. Userò ancora il pugno costola di drago osso di tigre, ma devi stare attento. Nell’incontro precedente non stavo facendo sul serio e per un momento sono stata distratta da qualcosa, ma stavolta non mi distrarrò.” Disse piano Lin Xintong. Il motivo della sua distrazione naturalmente era dovuto al cambiamento che aveva sentito nei suoi meridiani.

Inoltre l’aveva percepito quando aveva usato il pugno costola di drago osso di tigre contro Yi Yun, così avrebbe fatto lo stesso stavolta.

“Grazie per avermelo ricordato signorina. Starò attento.” Yi Yun stava giocherellando con la reliquia nelle sue mani e scoprì che emanava un’aroma allettante, come se fosse un piatto estremamente delizioso.

Sotto la luce lunare, la reliquia era rossa, ma traslucida come un cristallo cremisi.

In effetti era un’opera d’arte. Era invidiabile che Lin Xintong potesse raffinare una reliquia così splendida.

Ma non importava quanto fosse bella, Yi Yun doveva mangiarla perché aveva fame.

La mangiò come del popcorn, se la lanciò in bocca.

Questa era la prima volta che mangiava del cibo prelibato. Si rese conto che la reliquia non era dura come pensava, era stopposa e poteva essere masticata.

Mentre la mangiava, Yi Yun ebbe la sensazione che vino raffinato fuoriuscisse dalla reliquia, riempiendo tutta la sua bocca.

“Deliziosa! Davvero davvero deliziosa! Così è questo il sapore di una reliquia di bestia feroce. Se le mangiassi spesso, temo che ne diventerei dipendente. Ma le reliquie di bestie feroci non possono rimpiazzare un pasto. È una sensazione completamente diversa dal mangiare un pollo cotto nel sale.”

Mangiare prelibatezze era un piacere, così come bere vino e fumare. Anche se queste attività erano difficili da paragonare, una non poteva rimpiazzare l’altra.

Con la reliquia nel suo stomaco, energia calda si diffuse nel suo corpo.

La sua pancia prima vuota si riempì mentre sentiva l’energia calda impazzare nel suo corpo, facendogli venire voglia di sfogarla.

Voleva proprio combattere, immergersi in una battaglia!


Yi Yun guardò Lin Xintong con entusiasmo.

Era sazio e voleva che qualcosa aiutasse la sua digestione. Come poteva non essere eccitato visto che aveva un’istruttrice di così alto livello?

Anche se era al picco del Raccoglitore di Qi ed era forte, aveva un difetto. La sua esperienza di combattimento impallidiva al confronto di Lian Chengyu.

Lian Chengyu avrebbe fatto incontri di allenamento con Yao Yuan ogni giorno. Yao Yuan, che un tempo era un guerriero allo stadio del Sangue Viola, aveva partecipato a massacri e ogni esperienza di combattimento che insegnava a Lian Chengyu sarebbe stata straordinaria.

Per quanto riguardava Yi Yun, non conosceva nessuna tecnica di combattimento. Tutto ciò che aveva era un Corpo Temprato e visto che aveva combattuto solo due volte, non aveva affatto esperienza.

Ora poteva lottare contro un’esperta come Lin Xintong, rimediando a questa carenza..

Yi Yun era così entusiasta che le fece cenno di farsi avanti.

Ma presto Yi Yun capì che non poteva farsi trascinare dall’entusiasmo, altrimenti lo avrebbe rimpianto.

Subito dopo Lin Xintong scomparì dalla sua vista.

In un batter d’occhio, Lin Xintong sembrava essersi teletrasportata di fronte a Yi Yun. Tutto ciò che vide fu un turbinio prima di sentire un colpo al petto così forte che gli parve di essere stato colpito da un martello.

“Thump!” Il palmo di Lin Xintong lo colpì. Yi Yun ebbe la sensazione che le sue ossa si fossero deformate e che i suoi organi fossero stati scossi. Era davvero doloroso. La ragazza poteva sembrare debole, ma era una tirannosaura umana!

“Boom!”

Yi Yun cadde su un grande pino, spezzandolo. Vide le stelle mentre cercava di alzarsi. Fortunatamente aveva mangiato solo la reliquia di una bestia feroce, se avesse mangiato qualcosa come un pollo cotto nel sale l’avrebbe vomitato.

In quel momento Lin Xintong non stava guardando Yi Yun, ma le sue mani.

Quella sensazione misteriosa non era apparsa…

Era stata davvero un’illusione?

Lin Xintong era un po’ delusa mentre tornava a guardare Yi Yun dicendo: “Sei stato troppo imprudente. I veri guerrieri restringono le pupille quando affrontano un nemico così da poter monitorare ogni loro mossa. Appena prima che ti attaccassi, non stavi guardando cosa stavo facendo, ma il mio viso.

Yi Yun arrossì. Lo sguardo della ragazza era davvero velenoso.

Anche se lo hai notato, non avresti dovuto dirlo ad alta voce!

Yi Yun tossì e si ricompose, iniziando a guardare con serietà ogni mossa di Lin Xintong.

In effetti era stato troppo imprudente, guardare il viso di Lin Xintong era stato solo inconscio. Non era un guerriero indurito dalle battaglie, così non poteva restringere le pupille come aveva detto Lin Xintong e osservare ogni suo movimento.

Lin Xintong poteva essere bella, ma Yi Yun l’aveva incontrata per caso. Aveva un’impressione favorevole di lei, ma non provava nient’altro.



