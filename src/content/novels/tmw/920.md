---
title: Capitolo 920 - Chu Yunjian
pubDate: 2025-06-03T06:40:40.221Z
tags:
    - tmw
---


Capitolo regolare,
9 capitoli in coda totali (9 Gae),
0/1 sponsorizzazioni 1 euro a capitolo,
-Schadenfreude


Chiaramente il principe Firmamento Cremisi non stava accettando la vittoria di Luo Huo'er.


Molti discepoli della Volpe Bianca erano della stessa idea. Anche senza menzionare la stirpe, Yi Yun non era abbastanza forte. Aveva usato una tecnica mistica per sconfiggere il quinto Antico Elfo. Non era lui ad essere potente, era quella mossa finale ad esserlo.


La principessa Volpe Bianca, invece, aveva ucciso il sesto Antico Elfo con le proprie abilità.


Le tecniche offensive mistiche avevano effetti straordinari, ma erano come le armi, considerate oggetti esterni. A livelli più elevati, sarebbe stato perfino necessario cambiarli. La vera forza di un guerriero risiedeva nella comprensione delle leggi e nel livello di coltivazione.


"Principessa, andiamo. Non c'è nulla da discutere.” Disse Yi Yun a Luo Huo'er.


Non gli importava del risultato. Che importanza aveva se il clan della Volpe Bianca riconosceva la sua forza o meno?


Quanto all'accompagnare la principessa Volpe Bianca in un giro, era ancora meno interessato. Non aveva ancora trovato Lin Xintong. Il Cielo Empireo dei Diecimila Elfi era immenso. Non sapeva nemmeno da dove cominciare a cercarla, quindi come poteva accompagnare una sconosciuta, nemmeno un’amica, in un viaggio? Questa era solo una macchinazione di Luo Huo'er.


Luo Huo'er sbuffò. L'aria altezzosa del principe Firmamento Cremisi le faceva venire vorglia di dargli un pugno in faccia senza pietà.


"Piccolo Yun! Perché diavolo hai mantenuto un basso profilo durante la prova? Alla fine, avresti dovuto affrontare la formazione della raffinazione elfica. Così, cosa avrebbero potuto dire?" Disse con tono scontento Luo Huo'er tramite una trasmissione della voce.


Yi Yun rispose con calma: "Non ha importanza se lo riconoscono o meno. La forza di una persona appartiene solo a se stessa."


Detto questo, Yi Yun si alzò.


Vedendo che Yi Yun stava per andarsene, Luo Huo'er non aveva motivo di rimanere. Si alzò a sua volta, contrariata.


"Come? Ve ne andate così? Perché non restate a bere un tè?" Disse il principe Firmamento Cremisi con un lieve sorriso, il suo atteggiamento rilassato e compiaciuto.


Anche Bai Yueqing rise. Aprì il suo ventaglio e lo sventò lentamente.


"Se non si ha voglia di restare, bere il tè sarebbe solo sgradevole. Fate pure, non vi accompagnerò." Disse Bai Yueqing.


Ancora una volta, le sue parole frivole risuonarono nelle orecchie di Yi Yun.


"Yi Yun, so che dici di non importartene, ma in realtà sei indignato. Non credere che sconfiggere il quinto Antico Elfo con una tecnica mistica sia impressionante. Una tecnica mistica non è una legge, è solo una mossa tratta da un manuale. Quando raggiungerai lo stadio della Manifestazione del Dao, le tue leggi potranno condensarsi in frutti del Dao, ma le tecniche mistiche no."


"La Manifestazione del Dao determina in gran parte il tuo futuro successo. Se il frutto del Dao che condensi è di scarsa qualità, che importa se la tua tecnica mistica è potente? Xue'er ha raggiunto il Dominio del Dao nei primi sette anni delle prove della Sala Divina Luo. E tu?" Bai Yueqing pronunciò queste parole con tono sommesso, ma potevano essere sentite da lontano.


Molti concordarono.


In effetti, una tecnica mistica non poteva condensare un frutto del Dao. Non aiutava molto le fondamenta di un guerriero, aumentava solo il potere combattivo.


"Umpf, come fai a sapere che i frutti del Dao che Yi Yun condenserà saranno scadenti? Bai Yueqing, attento a ciò che dici, potrebbe ritorcersi contro di te." ribatté Luo Huo'er prima che Yi Yun potesse parlare.


Bai Yueqing ridacchiò: "Principessa Spirito Viola, sembri scettica. Questa non è solo la mia opinione. Stavo solo discutendo con qualcuno di cosa succederà quando raggiungerete lo stadio della Manifestazione del Dao..."


Mentre parlava, Bai Yueqing spostò gli occhi verso un padiglione vicino.


Non lontano, c'era un piccolo padiglione color avorio, molto più piccolo di quello dove sedevano Bai Yueqing e il principe Firmamento Cremisi.


Yi Yun guardò in quella direzione e vide due persone sedute nel padiglione.


Uno era vestito di nero, con le spalle rivolte a Yi Yun. L'altro indossava una pelliccia di volpe, con due spade, una lunga e una corta, accanto a lui.


La persona con la pelliccia di volpe aveva lineamenti delicati. I suoi occhi brillanti erano vivaci. Stava bevendo vino, come se fosse parte integrante dell'ambiente.  


Questi due, specialmente l'uomo con la pelliccia di volpe, attirarono l'attenzione di Yi Yun.


"È Chu Yunjian..." Disse Luo Huo'er, sollevando le sopracciglia.


"Oh? È molto famoso?"


"Più o meno." Luo Huo'er annuì. "Era un coltivatore itinerante prima di stabilirsi nel clan della Volpe Bianca, diventando un discepolo. Ha partecipato alle prove precedenti della Volpe Bianca. Questa volta, avendo superato i cento anni, non poteva partecipare di nuovo."


"Chu Yunjian ha raggiunto lo stadio della Manifestazione del Dao alcuni anni fa. Ha condensato un frutto del Dao a quattro foglie e due frutti del Dao a sette foglie."


"Tre frutti del Dao?" Yi Yun ne fu un po’ sorpreso. Tre frutti del Dao erano molti, ma averne uno a quattro e due a sette foglie non sembrava all'altezza di un genio ben riconosciuto...


Luo Huo'er capì cosa pensava Yi Yun e aggiunse: "Un frutto del Dao a sette foglie è già molto potente. Inoltre, il punto cruciale è che i frutti del Dao a sette foglie condensati da Chu Yunjian sono straordinari!"


"Il frutto a quattro foglie era una condensazione della Via della Spada, mentre gli altri due a sette foglie derivano entrambi da Grandi Dao: uno condensato dal tempo e l’altro dallo spazio. Comprendendo entrambe le leggi, è riuscito a condensare due frutti del Dao a sette foglie a cent'anni. È già incredibile."


"Le leggi dello spazio tempo insieme al Dao della Spada, Chu Yunjian dev’essere piuttosto terrificante. Se fosse dieci anni più giovane, avrebbe potuto partecipare alle recenti prove della Sala Divina Luo. Yi Yun, avresti avuto un altro avversario forte."


"Dao dello spazio-tempo con quello della Spada?"


Yi Yun rimase spiazzato per un momento. Lo spazio-tempo era nato durante la formazione dell'universo, come lo Yin e lo Yang. Erano Grandi Dao ed erano molto più difficili in confronto ai Dao dei cinque elementi, metallo, legno, acqua, fuoco e terra, o al Dao della Creazione, Vento, Pioggia e fulmine. Dopo averli compresi, un guerriero sarebbe diventato ancora più potente!


Un frutto del Dao a sette foglie dell’elemento fuoco naturalmente sarebbe stato inferiore a frutti del Dao dello spazio tempo dello stesso livello.


Quanto al Dao della Spada, sebbene inferiore al Dao dello spazio e del tempo, non era di basso livello. Con una spada, si poteva brandire un Sigillo Reale, diventando un Signore Divino. Non era una rarità nei dodici Cieli Empirei, il Lord dello Yang Azzurro ne era un esempio.


In quel momento, Luo Huo'er aggiunse: "La posizione di Chu Yunjian nel clan della Volpe Bianca è straordinaria, quindi Bai Yueqing lo considera un ospite di alto livello. Non solo è molto forte, ma ha anche una percezione acuta. Ti avrà sicuramente esaminato, ma chissà a che conclusione sarà arrivato..."


Luo Huo'er era un po' preoccupata. Non aveva assistito alle prove di Yi Yun nella sala divina Luo, né conosceva i risultati del suo ritiro.


Sebbene nutrisse una fiducia inspiegabile nei confronti di Yi Yun, era curiosa di sapere come un osservatore acuto come Chu Yunjian lo avrebbe valutato.


"Non ho bisogno di sapere l’opinione degli altri."


Yi Yun scosse la testa. Durante la conversazione tra lui e Luo Huo'er, Chu Yunjian continuava a bere vino con il suo interlocutore. Non degnò Yi Yun di uno sguardo, come se ciò che accadeva intorno a lui non lo riguardasse.


Non era arroganza, ma la dedizione di un spadaccino alle arti marziali. Era indifferente a tutto ciò che lo circondava.


Tutto ciò di cui aveva bisogno era una spada nel cuore e le leggi.


Proprio mentre Yi Yun e Luo Huo'er conversavano, le porte del palazzo reale si aprirono lentamente.


Un'aura maestosa e lussuosa si espanse attorno mentre Yi Yun osservava le porte del palazzo aprirsi. Non sapeva perché così tante fazioni potenti si fossero radunate lì, ma ora probabilmente l’avrebbe saputo.


