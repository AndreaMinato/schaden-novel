---
title: Capitolo 922 - Il Lord della Pioggia Propizia
pubDate: 2025-06-03T06:40:40.226Z
tags:
    - tmw
---


Capitolo sponsorizzato, ringraziamo Gae!
7 capitoli in coda totali (7 Gae),
0/1 sponsorizzazioni 1 euro a capitolo,
-Schadenfreude


Seduto nella sala, Yi Yun percepì lo sguardo maestoso dell’Imperatore Luo scorrere su tutti loro.


Per resistere alla Setta degli Elfi Fantasma, da oggi in poi tutte le nostre fazioni formeranno un’alleanza! I vari imperi elfici si uniranno per combattere contro la setta degli Elfi Fantasma.” Disse l’Imperatore Luo.


Via via che la setta degli Elfi Fantasma cresceva, aumentavano anche il numero dei suoi nemici. Ora che la setta stava riprendendo appieno le attività ed era guidata da un Lord Divino. Sse queste fazioni non si fossero unite, sarebbero state probabilmente distrutte una dopo l’altra.


Ma un’alleanza da sola poteva davvero sconfiggere la setta degli Elfi Fantasma?


"I vari imperi elfici hanno Anziani in isolamento e tecniche segrete. Nemmeno il nostro clan Luo fa eccezione. Non sarà così facile per loro sconfiggerci.” La trasmissione della voce di Luo Huo’er riecheggiò nelle orecchie di Yi Yun.


Tuttavia, la sua espressione era insolitamente seria.


In passato, la setta degli Elfi Fantasma non aveva un Lord Divino, eppure aveva quasi annientato il clan Luo. Questa volta...


L’Imperatore Luo continuò: "Una volta stabilita l’alleanza, l’Impero Scia delle Nuvole offrirà un’antica formazione di battaglia, il Massacro degli Dei dei Diecimila Elfi. Questa formazione non è affatto da sottovalutare.
Si dice che in tempi antichi, più di diecimila potenti figure della razza elfica di questo Cielo Empireo l’hanno utilizzata per uccidere gli Dei Antenati. Per  questo si chiama così. Anche se è solo una replica, è comunque estremamente potente!".


L’Imperatore Luo poi disse: "Questa replica della formazione Massacro degli Dei dei Diecimila Elfi avrà un Lord Divino al suo centro, con altre posizioni assegnate a Supremi che la presiederanno. La alimenteranno più di diecimila persone".


Un Lord Divino?


Alle parole dell’Imperatore Luo, la folla rimase sbalordita. Da quando la loro alleanza aveva un Lord Divino?!


Né il clan Luo, né quello della Volpe Bianca possedevano Lord Divini. Se ce ne fosse stato uno a tenere sotto controllo la situazione, probabilmente la setta degli Elfi Fantasma non sarebbe stata così temibile.


L’Imperatore Luo aggiunse: "Attivare la formazione del Massacro degli Dei dei Diecimila Elfi è estremamente dispendioso per chi la attiva, quindi sarà l’ultima risorsa contro Ji Wuhen, da usare solo in caso di estrema necessità".


Avere la formazione come asso nella manica fece tirare un sospiro di sollievo a molti dei discepoli presenti. Anche senza un Lord Divino, forse sarebbe stato comunque possibile utilizzare a stento la formazione?


Ma una formazione menomata, priva di un Lord Divino, sarebbe davvero stata in grado di resistere alla setta degli Elfi Fantasma?


Tuttavia, l’Imperatore Luo aveva menzionato solo una delle loro contromisure, quindi probabilmente c’erano altre soluzioni.


Le figure più importanti personalità ne avevano discusso a porte chiuse ed era improbabile che rivelassero tutto ai discepoli.


"Questa formazione richiederà anche un gran numero di guerrieri al livello della Manifestazione del Dao e dell’Ascensione Celeste. In futuro, alcuni di voi potrebbero essere selezionati per partecipare.” Disse l’Imperatore Luo.


Essere scelti per partecipare alla formazione?


Combattere al fianco di Supremi e altre figure potenti era un’opportunità perfetta per molti presenti.


E con il pericolo incombente, dovevano agire come veri guerrieri. Molti discepoli non poterono trattenersi dal rivelare espressioni di anticipazione.


Yi Yun rimase in silenzio. Probabilmente era molto pericoloso per discepoli di livello inferiore partecipare ad uno scontro di quel calibro. Tuttavia, essendo ormai un membro del clan Luo, non c’era modo di evitarlo. Se voleva sopravvivere durante la guerra, doveva aumentare rapidamente la sua forza.


"C’è un’altra questione da annunciare." L’Imperatore Luo cambiò argomento e guardò un membro dell’Impero elfico dell’Oracolo. "Fratello Tianfeng, perché non ce ne parla lei?"


Il tono estremamente cortese dell’Imperatore Luo sorprese Yi Yun. I rappresentanti delle varie fazioni erano solo ambasciatori. Non si era presentato nessuno dei sovrani.


L’imperatore Luo sarebbe dovuto essere la persona più importante nella sala, ma ora si stava rivolgendo a quella persona con “fratello Tianfeng”, era evidente che ci fosse qualcosa di diverso. Inoltre la posizione dell’uomo era più prominente, accanto all’imperatore in persona.


"Va bene." Rispose concisamente Yu Tianfeng, con un’espressione severa.
Scorse con lo sguardo la folla mentre diceva con calma: "La maggior parte di voi probabilmente sa che la vera guida del mio Impero elfico è il patriarca imperiale oracolo. In gioventù, il Patriarca ha viaggiato per il mondo e ha avuto il privilegio di stringere amicizia con un Lord Divino.
All’epoca, l’onorabile Lord Divino aveva una forza simile a quella del patriarca imperiale, e per un capriccio del destino, gli rimase in debito.
Dopo essere diventato un Lord Divino, ha ricordato questo favore e ha promesso di aiutare l’Impero elfico dell’Oracolo in caso di pericolo, ma solo una volta!".


"Molti di voi dovrebbero aver sentito parlare di questo Lord Divino. Il suo titolo è Lord della Pioggia Propizia".


Non appena la voce di Yu Tianfeng si spense, i giovani discepoli presenti rimasero sbalorditi.


Un Lord Divino era in debito con il patriarca dell’impero elfico dell’Oracolo?


Non era una questione da poco!


Al livello di un Lord Divino, avere dei debiti in sospeso con altri era atipico, perché avrebbe macchiato il loro karma. Se l’impero elfico dell’Oracolo fosse stato aiutato da un Lord Divino, la sua posizione nell’alleanza sarebbe stata completamente diversa. Non c’era da meravigliarsi che l’Imperatore Luo fosse così cortese con Yu Tianfeng, che era solo un ambasciatore!


"Lord della Pioggia Propizia?" Chiese Yi Yun con una trasmissione della voce.


Luo Huo’er rispose: "Il Lord della Pioggia Propizia è un Lord Divino piuttosto giovane nel Cielo Empireo dei Diecimila Elfi. È diventato un Lord Divino decine di migliaia di anni fa. La setta a cui apparteneva è stata distrutta prima che raggiungesse quel livello. Ora viaggia per il cosmo e non appartiene a nessuna fazione. È un Lord Divino errante, ma proprio per questo la sua fama è ancora più grande".


Yi Yun annuì. Aveva visto i ricordi del Lord dello Yang Azzurro, che aveva fondato un impero.


Fondare una fazione sarebbe stato più conveniente per la coltivazione. Permetteva anche di acquisire più potere. Un Lord Divino errante sembrava libero, ma essendo da solo, era più facile che altri lo sfidassero.


"Dopo essere diventato un Lord Divino, il Lord della Pioggia Propizia è stato sfidato costantemente, ma negli ultimi anni le sfide sono diminuite. Il motivo è semplice: quelli che lo hanno sfidato non sono mai tornati.” Disse Luo Huo’er.


Yi Yun capì. Un Lord Divino, specialmente uno così potente, avrebbe elevato l’Impero elfico dell’Oracolo al di sopra delle altre fazioni grazie al suo debito. Lo rendeva un’entità soprannaturale nell’alleanza.


Si poteva persino dire che l’intera alleanza sarebbe stata guidata dall’Impero dell’Oracolo. Questi ambasciatori riuniti nella capitale reale del clan Luo non erano lì per negoziare i termini dell’alleanza con l’Imperatore, ma principalmente per trasmettere messaggi.


Con la minaccia della setta degli Elfi Fantasma, l’Imperatore Luo non avrebbe rifiutato alcuna condizione, a meno che non fossero troppo punitive.


Quando Yi Yun capì questo punto, comprese finalmente perché Yu Tianfeng sembrava così orgoglioso.


Essere semplicemente i beneficiari del debito di un Lord Divino dava loro così tanto valore, figuriamoci se fosse stato il Lord Divino in persona...


Yi Yun divenne pensieroso. I dodici Cieli Empirei erano un mondo dove la forza regnava suprema. Diventare un Lord Divino rappresentava un’enorme gloria!


In quel momento, Yu Tianfeng aggiunse: "Questa non è l’unica notizia riguardante il Lord della Pioggia Propizia. Quello che segue sarà un’informazione che riguarda tutti voi!”


Quando Yu Tianfeng parlò, tutti drizzarono le orecchie. Che riguardava tutti loro?


"Il Lord della Pioggia Propizia ha recentemente visitato il mio Impero elfico dell’Oracolo. Durante l’incontro con il patriarca, ha menzionato l’intenzione di accettare un discepolo. Potrebbe sceglierne uno dalla nostra alleanza!
Il patriarca ci ha ordinato di informarvi tutti delle intenzioni del Lord della Pioggia Propizia. Questa è una grande opportunità per tutti voi.” Yu Tianfeng pronunciò queste parole con riluttanza.


In realtà, pensava che il Lord della Pioggia Propizia avrebbe potuto scegliere un discepolo direttamente dal suo impero. Ovviamente avrebbero voluto tenere per loro tutti i benefici, ma il Lord della Pioggia Propizia aveva insistito per ampliare la rete di ricerche.


Quando i giovani geni presenti sentirono questa notizia, fu come se un meteorite infuocato avesse colpito la superficie di un lago calmo!


Un Lord Divino aveva intenzione di accettare un discepolo?!


Molti giovani si entusiasmarono immediatamente!


Cosa significava diventare discepolo di un Lord Divino?


Significava un successo garantito! Il discepolo di un Supremo o un erede al trono non sarebbero stati nulla al confronto. E i discepoli di un grande clan erano praticamente sterco al confronto.


Senza dubbio, sarebbero diventati i migliori tra la giovane generazione una volta che fossero stati accettati come discepoli da un Lord Divino. Persino l’imperatore della loro fazione li avrebbe trattati con il massimo rispetto.


Un Lord Divino controllava immense risorse. Anche solo una briciola caduta dalle sue mani sarebbe stata di beneficio per tutta la loro vita!


Persino Yi Yun era tentato. I vantaggi nel diventare discepolo di un Lord Divino erano tantissimi. Probabilmente nemmeno la setta degli Elfi Fantasma avrebbe osato uccidere un discepolo di un Lord Divino senza pensarci due volte.

