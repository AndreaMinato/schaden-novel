---
title: Capitolo 93 - Di nuovo questa sensazione?
pubDate: 2023-08-08T14:09:48.033Z
tags:
    - tmw
---


Vedendo Yi Yun ricomporsi velocemente e concentrarsi, Lin Xintong annuì con soddisfazione. Poi attaccò di nuovo! Era veloce come un fulmine!

Stavolta Yi Yun la vide. Vide la pietra ai piedi di Lin Xintong rompersi mentre stendeva il suo palmo bianco come la neve verso il suo stomaco. Notò anche che questa posizione era la “Tigre feroce spacca la giada” del pugno costola di drago osso di tigre.

Ma anche allora non poteva evitarlo. Yi Yun non aveva modo di schivare, né il tempo di bloccare l’attacco. Poté solo inarcare la schiena per mitigare l’attacco e contrarre i muscoli per resistere all’impatto!

Stringendo gli addominali, la sua resistenza aumentò di molto. Nonostante questo, Yi Yun fu comunque scaraventato all’indietro e impattò contro alcune rocce. Uno schizzo di sangue fuoriuscì dalla sua bocca.

“Veloce, troppo veloce!” Yi Yun si asciugò il sangue dalle labbra. Una Lin Xintong seria era completamente diversa rispetto ad una Lin Xintong che aveva combattuto con noncuranza come qualche giorno fa. E si stava ancora limitando al quarto stadio del Sangue Mortale.

Lin Xintong sembrò leggere nel pensiero Yi Yun e spiegò: “La classificazione dei cinque stadi del Sangue Mortale si basa su dei fenomeni e le differenze di livello non sono così nette. Per esempio essere nello stadio del Tuono significa che le ossa di una persona possono emettere fragori, ma… due guerrieri diversi che possono emettere fragori dalle ossa non sono necessariamente allo stesso livello.”

La risposta di Lin Xintong chiarì i dubbi di Yi Yun. Sì, ogni persona al quinto stadio del Sangue Mortale era diversa. Anche essere al quarto stadio del Sangue Mortale era un concetto completamente differente.

“Capisco, proviamo.” Yi Yun sapeva di essere più debole di Lin Xintong, ma un esperto doveva imparare a ricevere colpi prima di poter attaccare.

Se non fosse stato colpito, come avrebbe accumulato esperienza di combattimento?

Ma anche se era destinato a venire sconfitto, Yi Yun non voleva essere surclassato; doveva almeno recuperare un po’ del suo orgoglio!

“Peng!”

Yi Yun era stato già scaraventato via da Lin Xintong molte volte. Stavolta fu scagliato tra gli alberi, rompendo diversi rami.

’Non posso schivare, non posso ancora schivarlo. È troppo veloce per me e posso a stento seguire i suoi movimenti. Tutto ciò che vedo è un’immagine residua offuscata e quando finalmente riesco a reagire, mi sta già per colpire!‘

Gli attacchi di Lin Xintong erano ben posizionati, anche se gli facevano male, influenzavano solo i suoi muscoli e le sue ossa.

Un attacco del genere non lo avrebbe danneggiato, ma avrebbe temprato il suo fisico, rendendolo ancora più puro.

Lin Xintong  lo stava facendo perché non voleva rimanere in debito con lui. Stava combattendo per vedere se i suoi meridiani Yin avrebbero reagito.

Per capire il fenomeno che aveva sperimentato, doveva colpire Yi Yun; ma questo la faceva sentire in colpa. Così aveva deciso di aiutarlo a diventare più forte e ad affinare la sua esperienza di combattimento, come una forma di compenso.

“Uff uff…”

Yi Yun si chinò su un ginocchio sorreggendosi con entrambe le mani usando una roccia, ansimava. Sembrava la tecnica del Rospo allenata da Ouyang Feng.

Yi Yun non poteva che stare in questa posizione.

Chinandosi così avrebbe potuto esercitare velocemente la sua forza e poteva caricare in avanti velocemente con la gamba che non aveva piegato. Inoltre, ritraendosi, avrebbe ridotto la superficie in cui poteva essere colpito. Aveva meno punti da difendere dagli attacchi di Lin Xintong.

’Posso a stento vedere le sue mosse, ma non posso evitarle. Sono lento e non posso reggere il passo con lei. Come posso farcela?’

Compensare la sua lentezza sembrava un compito impossibile.

All’improvviso Yi Yun ebbe un’idea!

‘Giusto! Prima quando ho evitato le sue mosse, ho spostato tutto il mio corpo, così naturalmente ero più lento!’

Quando Lin Xintong aveva scagliato il suo colpo di palmo, Yi Yun aveva cercato di balzare di lato per evitarlo completamente, ma non poteva farcela.

Ci voleva tempo per prendere velocità da fermi.

Se avesse fatto un passo indietro, non avrebbe avuto bisogno di muovere tutto il suo corpo. Finché avesse cambiato la sua posizione con il più piccolo movimento, forse avrebbe potuto evitare il colpo di palmo.

Il suo centro di gravità non sarebbe cambiato; solo la sua posizione l’avrebbe fatto e questo lo avrebbe reso più veloce!

Dopo aver capito questo, la mente di Yi Yun diventò eccezionalmente limpida e sembrava che il suo corpo si fosse riempito di energia.

Vedendo che la caviglia di Lin Xintong si stava muovendo lievemente, Yi Yun capì che Lin Xintong stava per attaccare!

Lin Xintong avrebbe fatto sempre un piccolo movimento prima di colpire. In effetti avrebbe potuto evitare di farlo, ma lo stava facendo per allertare Yi Yun.

Yi Yun sentì una lucidità senza precedenti. Si concentrò su ogni mossa di Lin Xintong, perfino la brezza notturna gli dava segnali sui suoi movimenti.

Yi Yun era ben consapevole del battito cardiaco e del respiro della sua avversaria.

’Avantì!’ Pensò con energia Yi Yun e in quel momento Lin Xintong fece la sua mossa!

Era veloce come al solito e in un batter d’occhio, arrivò di fronte a Yi Yun dopo aver attraversato una distanza di trenta metri.

In quel momento però Yi Yun ebbe la sensazione che il tempo fosse rallentato all’improvviso.

Era la stessa sensazione che aveva provato mesi fa quando Zhao Tiezhu si era introdotto nella sua casa e lo aveva afferrato. Yi Yun era riuscito a vedere i suoi movimenti e aveva trovato un’opportunità per ucciderlo in un attimo di secondo.

Ora Yi Yun sembrava percepire la realtà come allora.

I movimenti di Lin Xintong rallentarono. Prima poteva vedere solo le sue immagini residue, ma ora poteva osservare ogni sua mossa nel dettaglio. Notò anche che le braccia di Lin Xintong non erano rigide, ma piegate. Aveva stretto la mano, come se stesse cercando di catturare insetti mentre si avvicinava al suo pettorale destro.

“Schivare!” Yi Yun strinse i denti e, mandando forza nelle gambe, piegò le anche e la schiena in una posizione innaturale. Sembrava che stesse per perdere l’equilibrio!

Il pettorale destro di Yi Yun, a cui stava mirando Lin Xintong, si spostò velocemente all’indietro, mentre il braccio sinistro di Yi Yun avanzò formando un pugno.

Inclinando il corpo al punto da quasi perdere l’equilibrio, Yi Yun era riuscito ad evitare l’attacco di Lin Xintong!

“Cha!”

Il contraccolpo del pugno squarciò la maglia di Yi Yun! Il suo petto bruciò di dolore!”

Anche dopo aver evitato il colpo, era ancora così doloroso?

’Di sicuro questa ragazzina non ci stava andando piano!’

Pensò con frustrazione Yi Yun. Capì chiaramente cosa intendeva Lin Xintong prima quando aveva detto che non era stata seria durante l’incontro precedente.

Era scortese non reciprocare, Yi Yun aveva ricevuto attacchi per tutta la notte e finalmente era riuscito ad evitare il colpo di Lin Xintong, come poteva permettersi di non contrattaccare?

Appena prima di perdere l’equilibrio, scagliò un pugno con la mano sinistra, puntando alla pancia di Lin Xintong!

In quel momento, Yi Yun era molto vicino a lei, così vicino che poteva sentire il profumo di Lin Xintong. L’angolazione di questo attacco era estremamente astuta visto che partiva da vicino!

“Peng!”

Il corpo di Yi Yun emise un suono. Erano i suoi tendini che si stringevano. Yi Yun era riuscito a padroneggiare il pugno costola di drago osso di tigre al punto che ogni suoi colpo sfruttava la forza dei suoi tendini!

’Stava quasi per colpirla!’

Yi Yun stava per esultare e mentre lui era molto concentrato, Lin Xintong era diventata disattenta.

Quando il suo palmo aveva sfiorato il petto di Yi Yun, Lin Xintong aveva sentito una piccola ondata di freschezza. Questa freschezza era entrata nei canali dei suoi meridiani, come una goccia d’acqua che era caduta in un pozzo rinsecchito. Anche se era scomparsa all’istante, questa sensazione era stata sufficiente a farle perdere la concentrazione.

Di nuovo questa sensazione?!



