---
title: Capitolo 935 - Il Turno di Luo Huo’er
pubDate: 2025-06-18T07:41:34.636Z
tags:
    - tmw
---


Capitolo regolare,
23 capitoli in coda totali (3 Alessandro + 20 Flavio),
0/1 sponsorizzazioni 1 euro a capitolo,
-Schadenfreude


Quel colpo di mattone di Yi Yun aveva condensato la runa nomologica della Ruota Karmica delle Miriadi di Demoni. Con il suo qi vitale infuso, persino una manciata di fango sarebbe diventata dura come metallo divino! Anche se il Sigillo della Rivoluzione Celeste era un’arma raffinata in un regno inferiore, la sua pessima qualità non diminuì la potenza dell’attacco in alcun modo.


Quando il mattone picchiò contro la fronte di Ye Yi, la sua barriera protettiva di qi vitale si frantumò. Il suo corpo non poté resistere all'impatto.


Dopotutto, anche i membri del clan Vespro Eterno erano esseri umani. Come tutti gli umani, il loro punto debole era il fisico. Se Yi Yun non avesse trattenuto parte della potenza all'ultimo istante, Ye Yi sarebbe rimasto ferito molto più gravemente.


"È… finita davvero così?!”


Non erano rimasti sbigottiti solo i discepoli del Mare del Vespro Eterno, ma anche quelli del clan Luo, che stavano tifando per Yi Yun.


La scena davanti a loro superava ogni immaginazione. Erano entrambi i secondi più forti di fazioni di pari livello, eppure il divario di potere era abissale!


Un solo colpo per la vittoria?


Una sconfitta immediata?


Le pianure montagnose del sud erano coperte da milioni di guerrieri, perlopiù abitanti del clan Luo. Dopo qualche attimo di silenzio, esplosero in un boato di acclamazioni, fragoroso come una valanga o uno tsunami.


"Yi Yun!"


"Yi Yun!"


"Yi Yun!"


Le grida rimbombarono assordanti attraverso le lande selvagge!


Negli ultimi giorni, i cittadini del clan Luo avevano dovuto fare un bagno di umiltà.. Nei dodici Cieli Empirei, la forza era tutto. Con essa si otteneva onore, cariche importanti e dignità, che si fosse un individuo o una grande fazione.


Eppure, pochi giorni prima, Chi Zhuiyun aveva dichiarato di voler spazzare via il clan Luo, superando persino Chu Yunjian in battaglia e sconfiggendolo. Luo Huo’er era l’unica in tutto il clan che forse avrebbe potuto tenergli testa, ma era solo una possibilità.


Nemmeno i membri del clan Luo o gli ammiratori di Luo Huo’er osavano determinare chi avrebbe vinto in uno scontro tra lei e Chi Zhuiyun.


E in questo contesto, la situazione era peggiorata con l’arrivo del Mare del Vespro Eterno e della setta del Margine del Mondo. Erano venuti qui per attirare l’attenzione e diventare discepoli del Lord Pioggia Propizia. I membri del Mare del Vespro Eterno erano estremamente arroganti, e negli ultimi giorni non erano mancati gli scontri tra i cittadini del clan Luo e i loro discepoli tra le pianure a sud. Molti di loro avevano proclamato che il clan Luo non avrebbe mai potuto affrontare Chi Zhuiyun, che sarebbe stato annientato da loro.


I cittadini del clan Luo, ovviamente, si sentivano oltraggiati.


Ma oggi, la vittoria schiacciante di Yi Yun su Ye Yi aveva finalmente dato loro giustizia!


Le acclamazioni per Yi Yun continuavano, anzi, sembravano persino aumentare.


"Fratelli, urlate più forte che potete! Vediamo se quei bastardi del Vespro Eterno osano ancora fare gli arroganti, glielo rinfacceremo fino alla nausea!”


Tra la folla, un guerriero particolarmente imponente gridava a squarciagola. La sua coltivazione superava lo stadio della Manifestazione del Dao e poteva essere considerato un membro della generazione più anziana. Ma di fronte a un evento così esaltante, era elettrizzato come i più giovani.


“Come sono impazziti…” Disse Yi Yun dal profondo del cuore.


In quel momento, aveva già lasciato l’arena.


Davanti a lui, Ye Yi veniva portato via dai membri del suo clan, la fronte coperta di sangue. Il suo sguardo verso Yi Yun era ormai spento.


Quella battaglia era stata un duro colpo per Ye Yi. Sarebbe stato accettabile se fosse stato sconfitto, ma era stato umiliato da un semplice umano, e con un mattone!


Essere battuto e atterrato da un mattone lo aveva fatto dubitare della vita stessa.


"Naturalmente sono impazziti!" Rispose Luo Huo’er. "Nel mondo dei guerrieri, possiamo avere il potere di distruggere, vite lunghe e sontuose, ma la pressione è immensa. Che si tratti di lotte mortali, di avanzamenti di stadio rischiosi o della costante minaccia di essere uccisi da un momento all’altro, siamo costretti a progredire senza sosta."


"Tutta questa pressione accumulata ha bisogno di uno sfogo. Ecco perché, con Chi Zhuiyun che ha lanciato questa sfida, tutti sono qui per godersi lo spettacolo. Anche se non possono combattere direttamente, è come se fosse anche la loro vittoria e fa ribollire 
il sangue nelle loro vene. Soprattutto quando è il clan del Vespro Eterno ad essere umiliato… è naturale che esplodano di gioia!"


Mentre parlava, Luo Huo’er gli fece un gesto di approvazione. Le sue dita di giada erano impeccabili e bellissime.


"Hai ragione…"


Yi Yun annuì. Anche nel mondo dei mortali, eventi sportivi come il calcio o il baseball attiravano folle oceaniche. Un grande torneo poteva scatenare passioni tra tifosi che magari non sapevano neanche giocare, figurarsi in un mondo marziale, dove tutti conoscevano le arti marziali.


"Piccolo Yun, il tuo combattimento è stato liberatorio. Quello Ye Yi mi è sempre sembrato sgradevole. Lascialo fare l’arrogante, ma finiscilo con un mattone!”


Luo Huo’er era ancora euforica.


Intanto, nei posti d’onore, il principe Firmamento Cremisi, Bai Yueqing, Tianya Haoyue, la dea Xi Ye e altri osservavano Yi Yun.


La dea Xi Ye era incupita. Aveva parlato con tanta sicurezza, e ora il risultato dello scontro le aveva sferrato uno schiaffo morale ben più duro del mattone di Yi Yun.


Pur sapendo del suo imbarazzo, il principe Firmamento Cremisi non aveva intenzione di infierire. In realtà, i suoi sentimenti erano contrastanti: da un lato, la vittoria contro il clan del Vespro Eterno lo divertiva, ma dall’altro Yi Yun era un alleato di Luo Huo’er, e quindi, in un certo senso, un suo nemico.


Più forte era il nemico, più minacciava il suo trono, così come poteva essere contento?


"Altezza, sembra che abbia sottovalutato Yi Yun. Il suo talento supera di gran lunga il mio. Undici anni fa, durante le prove della sala divina Luo, non è stata solo una tecnica mistica a permettergli di sconfiggere il quinto Antico Elfo." Accanto a lui, Chu Yunjian sospirò.


Yi Yun, Luo Huo’er e la principessa Volpe Bianca erano persone che facevano sentire gli altri inadeguati solo per esistere nella stessa era. Pur essendo un genio a sua volta, lui si sentiva soffocato dalla loro ombra.


Sconfiggendo Ye Yi, Yi Yun si era ormai confermato tra gli otto più forti.


Ora toccava alla setta del Margine del Mondo, al clan della Volpe Bianca e all’impero elfico dell’Oracolo scegliere due rappresentanti tra i tre rimanenti.


Per i cittadini del clan Luo, questa battaglia aveva meno importanza rispetto a quella di Yi Yun. Ai loro occhi, gli altri tre erano lì solo per fare numero. Non sarebbe cambiato nulla indipendentemente da chi avesse combattuto.


Ciò che volevano vedere erano gli scontri tra i più forti.


Tuttavia, nessuno si aspettava che, prima ancora che i tre salissero sul palco, Luo Huo’er facesse il suo ingresso in arena.


"Lo scontro precedente è stato animato, fate provare anche a me!" Disse con noncuranza, indossando un abito da combattimento rosso.


"Oh?"


Tutti furono sorpresi. Luo Huo’er stava scendendo in campo?


Lo scontro era appena iniziato e gli avversari non erano ancora stati assegnati, eppure lei era già pronta.


"Dea Xi Ye, vero?" Luo Huo’er fissò l’alto palco d’onore. "Vuoi venire qui a combattere?"


A Luo Huo’er non importava che non ci fosse un abbinamento ufficiale. Tra gli otto, le bastava chiamare per nome chi voleva sfidare per lottare contro chi voleva!





