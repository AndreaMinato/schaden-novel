---
title: Capitolo 939 - Riflesso Catottrico
pubDate: 2025-06-18T07:41:34.553Z
tags:
    - tmw
---


Capitolo sponsorizzato, ringraziamo Alessandro!
21 capitoli in coda totali (1 Alessandro + 20 Flavio),
0/1 sponsorizzazioni 1 euro a capitolo,
-Schadenfreude


Nongying indossava un abito biancao a maniche corte, con campanelli dorati legati ai suoi polsi e caviglie bianchi come la neve. Era una bellezza raffinata, con grandi occhi e un'espressione seria, e attirò immediatamente l'attenzione di tutti non appena apparve.


“Nongying, del clan della Volpe Bianca.” Disse con calma.


Tianya Haoyue sorrise leggermente e rispose: "Sarei stato un po’ più interessato a sfidare la Principessa Volpe Bianca, ma te..."


Scosse la testa, mostrando chiaramente disprezzo per lei.


Agitò il ventaglio piumato e aggiunse: "Fai pure la prima mossa, ti concederò tre mosse di vantaggio.”


Non aveva alcuna intenzione di estrarre un'arma.


Il volto di Nongying si tinse di un lieve rossore mentre si sollevava leggermente sulle punte dei piedi, muovendosi con un passo strano e sinuoso.


"Ding!"


Un tintinnio chiaro di campanelle risuonò all’istante nelle orecchie di tutti. Era piacevole all'ascolto, ma induceva una sorta di trance in chi lo sentiva. Allo stesso tempo, il movimento di Nongying non era affatto ordinario. Sembrava una danza elegante, ma osservandolo meglio, confondeva la mente.


Nongying si lanciò verso l’avversario. Nonostante la sua velocità non sembrasse elevata, lasciò dietro di sé una serie di immagini residue negli occhi dei milioni di guerrieri presenti. Il tintinnio dei campanelli si susseguiva incessante.


Tianya Haoyue ridacchiò, ma non assunse una posa difensiva, permettendo a Nongying di attaccarlo.


"Ho detto che ti concederò tre mosse. In questi tre attacchi, non muoverò nemmeno un passo.” Le parole di Tianya Haoyue risuonarono nelle pianure montagnose del sud desolato, facendo aggrottare le sopracciglia a Nongying.


I discepoli della Volpe Bianca erano infuriati dalle sue parole.


Nongying era una delle due Gemelle Ombra. Inoltre era perfino più forte di Nongyue. Anche se non poteva competere con Tianya Haoyue, era un atto di arroganza non muoversi affatto!


Yi Yun aveva sconfitto Ye Yi in modo devastante, ma lo aveva fatto con un vero attacco.


Anche se aveva usato un mattone, lo aveva riempito di rune nomologiche di natura profonda. Chiaramente non era stato un attacco ordinario.


Tianya Haoyue, invece, era ancora più folle di Yi Yun!


"Se è così, prova a resistere a questo." Disse freddamente Nongying.


Ding! Ding! Ding!


Le campanelle risuonarono in rapida successione mentre la figura di Nongying si moltiplicava in innumerevoli ombre tra i rintocchi. I guerrieri con un basso livello di coltivazione iniziarono già a sentirsi storditi; ebbero l’impulso di vomitare sangue solo ascoltando quel suono.


Le ombre si muovevano in modi diversi, ma tutte attaccarono Tianya Haoyue simultaneamente!


Ogni possibile angolo di fuga era stato sigillato.


Alcuni non riuscivano nemmeno a reggersi in piedi a causa del suono, figuriamoci resistere a un attacco così travolgente.


Molti guerrieri ne furono inorriditi. Anche se le Gemelle Ombra del clan della Volpe Bianca fossero piuttosto famose, sembravano insignificanti in questo evento. Ma quando Nongying aveva fatto la sua mossa, i guerrieri si resero conto che questi geni, apparentemente inferiori, erano in realtà l'élite scelta tra miliardi di guerrieri!


Nongying si era scatenata fin dal primo attacco!


Tuttavia, Tianya Haoyue rimase impassibile. Restò al suo posto con un sorriso, senza alcuna intenzione di schivare.


Mentre gli attacchi stavano per colpirlo, Tianya Haoyue sembrò evocare qualcosa mentre un muro trasparente appariva attorno a lui. Questa ‘parete’ stava entrando in risonanza con le increspature, riflettendo leggermente la luce del sole come uno specchio d’acqua.


Le innumerevoli ombre di Nongying si riflettevano su questo muro liquido.


"Ding!"


Il suono raggiunse un unico, fragoroso culmine e tutte le ombre svanirono.


Nongying fu scaraventata all'indietro, barcollando quando toccò terra.


Il suo volto era pallido e sangue colava dalle sue orecchie.


Cos’era appena successo?


Nongyue, che aveva sperato che Nongying desse una lezione brutale a Tianya Haoyue, rimase sbalordita.


Anche i discepoli della Volpe Bianca erano perplessi.


Era stata Nongying ad attaccare Tianya Haoyue, ma perché era stata lei a rimanere ferita?


"Le orecchie di Nongying stanno sanguinando. Ha subito l’attacco del suono delle sue stesse campanelle! È stato il suo stesso attacco!"


"Come è possibile?" Chiese incuriosito un discepolo della Volpe Bianca.


"Riflesso Catottrico! Questa è la suprema arte marziale della nostra Setta del Margine del Mondo. Solo il fratello maggiore Haoyue, tra i discepoli della giovane generazione, è riuscito a padroneggiarla!
Il Riflesso Catottrico percepisce ogni cambiamento nomologico nelle arti marziali dell’avversario e lo replica alla perfezione. È proprio come ripagare con la stessa moneta.” Spiegò con aria compiaciuta un discepolo della setta del Margine del Mondo.


Per la setta possedere una tale tecnica suprema era motivo di orgoglio e i suoi membri ne approfittavano per vantarsene.


"Fa’ pure la tua prossima mossa. Ne hai ancora due.” Disse Tianya Haoyue.


Nongying sollevò una mano e con le dita sottili asciugò il sangue dalle orecchie, prima di scattare nuovamente in avanti.


Questa volta, i suoi movimenti erano molto più lenti, ma il suono dei campanelli era più intenso e frequente. Intorno a lei, lo spazio sembrava distorcersi visibilmente.


E all'interno di questo spazio distorto, innumerevoli fili apparvero insieme al suono dei campanelli.


Nongying era al centro di questa ragnatela di fili, riempiendo quasi l'intero spazio.


Improvvisamente, tutti i fili si riunirono in uno solo!


I fili squarciarono il vuoto e si avventarono su Tianya Haoyue!  


Gli spettatori avvertirono un dolore pungente agli occhi, ogni singolo filo conteneva un potere letale e spaventoso.


"Questa è una tecnica nomologica che mia sorella ha imparato nel Cielo Empireo Primordiale." Disse Nongyue. Sapeva cosa stava pensando Nongying: anche se fosse stata sconfitta, voleva costringere Tianya Haoyue a doversi difendere!


"Non male, ma contro di me è inutile." Tanya Haoyue sogghignò mentre mentre il Riflesso Catottrico brillò.


Bam! Nongying volò all'indietro come un aquilone con il filo spezzato, per poi crollare a terra.


Le sue braccia e gambe bianche erano segnate da strisce di sangue e sputò una boccata di sangue. Sembrava in condizioni miserabili.


Tianya Haoyue scosse la testa e agitò il ventaglio: "Sei troppo debole".


"Sorella!" Il volto di Nongyue impallidì mentre fissava Tianya Haoyue con rabbia. "Sei stato troppo crudele con lei!"


A parte Nongyue, molti guerrieri capirono che la forza d'attacco di Nongying era inferiore a quella di Tianya Haoyue. Non si era limitato a riflettere l'attacco, lo aveva potenziato prima di restituirlo.


In tutti i combattimenti precedenti, gli altri si erano limitati a ciò che era necessario, ma Tianya Haoyue non aveva mostrato pietà, ferendola gravemente.


Tianya Haoyue la ignorò completamente e invece fissò Nongying, pallida: "Hai ancora un'ultima mossa. Non deludermi ancora".


Voleva ancora continuare a combattere?  


Nongying era già gravemente ferita. In quelle condizioni, il risultato era già deciso. Dicendo così, stava cercando di umiliarla ulteriormente?


I discepoli della Volpe Bianca erano furiosi. Sul palco d'onore, gli occhi della principessa Volpe Bianca si fecero gelidi.


Stava per parlare quando Nongying si rialzò.


"Puoi arrenderti se vuoi." Disse Tianya Haoyue.  


Nongying, con calma, rispose: "Questa è l'ultima mossa. Prendila".


Nell'arena, rappresentava il clan della Volpe Bianca. Come poteva arrendersi?


La principessa Volpe Bianca osservò Nongying e nei suoi occhi vide determinazione.  


Non disse un’altra parola perché questa battaglia apparteneva a Nongying.


In una serie di rintocchi, Nongying abbassò leggermente la testa, ma quando la rialzò, i suoi occhi erano diventati scarlatti, come quelli di una vera volpe!


Allo stesso tempo, iniziò ad emanare un’aura estremamente pericolosa.


Boom!


Un potere terrificante esplose dal suo corpo minuto. La sua figura scomparve all'istante dal punto in cui si trovava, lasciando un cratere profondo nel terreno, con crepe a ragnatela che si irradiavano ovunque.


Un'espressione rara apparve sul volto di Tianya Haoyue, mentre un lampo di freddezza attraversava i suoi occhi.


Nello stesso istante, il ventaglio piumato nella sua mano emise un bagliore accecante. Il Riflesso Catottrico si attivò di nuovo, evocando un gigantesco specchio davanti a sé.


Bam!


Un'esplosione fragorosa risuonò come una valanga!


E da quel boato di luce volò fuori una figura.


La Principessa Volpe Bianca si lanciò dal palco d'onore e, atterrando con grazia, afferrò Nongying, coperta di sangue e con gli occhi chiusi, mentre con l'altra mano dissipava le energie residue con un gesto della manica.


