---
title: Capitolo 941 - Mi divertirò con te
pubDate: 2025-06-18T07:41:34.551Z
tags:
    - tmw
---


Capitolo sponsorizzato, ringraziamo Flavio!
19 capitoli in coda totali (19 Flavio),
0/1 sponsorizzazioni 1 euro a capitolo,
-Schadenfreude


Non che non ci fosse nessuno, ma la Ragazza Demone si era resa invisibile!


Yi Yun percepì la distorsione dello spazio intorno a lui sotto l'influenza delle leggi.


"Sono le leggi dimensionali dello spazio." Luo Huo'er lo capì chiaramente dal suo posto d'onore.


‘Non è facile alterare le leggi dimensionali dello spazio dei dodici Cieli Empirei al livello dell’Ascensione Celeste.’ Pensò Yi Yun.


Probabilmente aveva a che fare con la stirpe della Ragazza Demone. Diversi Antichi Elfi padroneggiavano leggi diverse, quindi era probabile che il lignaggio della Ragazza Demone fosse legato ad un Antico Elfo che controllava le leggi dimensionali dello spazio.


Le leggi dello spazio erano estremamente strane. la Ragazza Demone sembrava entrare nel vuoto, rendendo difficile individuarne la posizione. Chi era inesperto in queste leggi non sarebbe stato nemmeno in grado di difendersi.


Ma in quel momento, Yi Yun aveva sguainato la spada.


Sferrò un colpo in uno spazio vuoto davanti a sé.


I motivi del Dao si condensarono sulla lama della spada e mentre i raggi tagliavano lo spazio, creando immediatamente distorsioni spaziali.


Cosa stava facendo Yi Yun? Stava cercando di decifrare le leggi dimensionali dello spazio della Ragazza Demone prendendo l’iniziativa?


In un batter d'occhio, Yi Yun aveva sferrato decine di colpi in successione!


Si potevano vedere distorsioni ovunque nello spazio mentre Yi Yun ignorava quando o da dove la Ragazza Demone avrebbe attaccato. Si limitava a menare ancora più fendenti!


Ovunque ci fosse una fluttuazione di energia, Yi Yun avrebbe colpito in quella direzione.


Aveva passato molto tempo nella formazione del Massacro Celeste, combattendo innumerevoli avversari. Quindi, era molto attento quando si trattava di fluttuazioni di energia.


Crack!


In quel momento, riecheggiò un crepitio simile a quello di un guscio d’uovo che si rompeva e la Ragazza Demone apparve improvvisamente nelle vicinanze.


La sua espressione era scontenta. Si stava anche ritirando senza esitazione, come se stesse cercando di creare una distanza tra lei e Yi Yun.


Tuttavia, Yi Yun la stava già inseguendo con la spada puntata contro di lei.


Sotto i suoi piedi apparvero motivi del Dao, e anche se la velocità di Yi Yun non sembrava elevata, ogni passo gli permetteva di percorrere una grande distanza. In un batter d'occhio, Yi Yun era apparso dietro la Ragazza Demone.


Clang!


La Ragazza Demone si girò subito e sferrò un colpo con i suoi artigli affilati. Dieci fenditure spaziali apparvero immediatamente davanti a Yi Yun.


Tuttavia, Yi Yun non le schivò.


Menò un fendente che assomigliava ad un fulmine!


Sopra il raggio di spada, i motivi del Dao tremavano, annientando le dieci fenditure spaziali, riducendole a innumerevoli punti neri, e Yi Yun passò attraverso di essi.


La sua spada era puntata dritta alla gola dell’avversaria!


La Ragazza Demone si ritirò ancora e ancora!


Ma il raggio di spada la raggiunse ad una velocità ancora maggiore.


Weng!


La Ragazza Demone si fermò, il volto pallido.


Proprio di fronte alla sua gola, la spada leggermente tremante si fermò. Yi Yun doveva solo muovere leggermente la mano in avanti e la sua gola sarebbe stata trapassata.


"Ho perso." Disse la Ragazza Demone in un sussurro.


Aveva battuto Tianya Ping in modo devastante. Allo stesso modo, Yi Yun l'aveva sconfitta con la sua spada indomabile che aveva reso inutile ogni suo sforzo.


Solo allora il pubblico dei guerrieri riuscì a reagire. Yi Yun aveva usato la stessa mossa dall'inizio, senza mai fare un passo indietro.


Erano entrambi geni, ma c'era un enorme divario tra loro!


Se qualcuno di loro avesse combattuto contro Yi Yun, non sarebbe stato in grado di resistere nemmeno ad un solo colpo.


Dalla parte Mare del Vespro Eterno, Ye Yi osservò Yi Yun in piedi sull'arena con la spada in mano. Era difficile dire cosa avesse in mente.


Anche la loro Dea Xi Ye era stata eliminata, ma Yi Yun si era affermato saldamente come uno dei migliori talenti. Anche se fosse stato sconfitto in seguito, avrebbe sicuramente ottenuto l'apprezzamento dell'alleanza.


Yi Yun aveva usato un mattone per umiliarlo ed era prevedibile che il suo futuro sarebbe stato più promettente di quello di Ye Yi. Ora, avrebbe ricevuto gli elogi del clan Luo dopo aver calpestato lui e la Ragazza Demone. Come aveva detto Luo Huo'er, il mondo di un guerriero dipendeva dalla forza. Ye Yi aveva la netta sensazione che il divario tra lui e Yi Yun sarebbe solo aumentato con il tempo.


"Niente male piccolo Yun!" Luo Huo'er rivolse a Yi Yun un sorriso da lontano.


In quel momento, Yi Yun era anche arrivato ai posti d'onore.


La battaglia tra Chi Zhuiyun e la principessa Volpe Bianca era ancora in corso!


La principessa Volpe Bianca era sospesa a mezz'aria, mentre la sua gonna svolazzava al vento e i suoi capelli argentati si muovevano liberamente. Mantenere simultaneamente un dominio del Fulmine e uno a Nove Code, oltre all'Occhio della Volpe Celeste, era molto faticoso per lei.


In quel momento, un'immagine fantasma di una Volpe Bianca a Nove Code apparve dietro la principessa. Contemporaneamente, un fulmine lampeggiò mentre una saetta accecante si condensò in una spada nella sua mano.


La principessa Volpe Bianca lo impugnò e lo puntò verso Chi Zhuiyun da lontano.


Allo stesso tempo, lo fece manifestare sopra Chi Zhuiyun per farlo abbattere su di lui!


"Penitenza del Fulmine della Prigione Celeste!”


Sembrava che un fulmine divino fosse calato dal nulla sul nemico. I milioni di guerrieri spettatori sentirono una sensazione di formicolio sulla pelle nonostante fossero distanti.


Se fossero stati loro allo stesso livello di coltivazione, non avrebbero potuto fare altro che affrontare la morte contro questo terribile colpo, considerando che Chi Zhuiyun era sigillato in un Dominio a Nove Code e fissato intensamente dall'Occhio della Volpe Celeste!


E nel Dominio a Nove Code, Chi Zhuiyun, che affrontava questo colpo direttamente, non aveva modo di schivare visto che lo spazio attorno era bloccato!


Chi Zhuiyun strinse la lancia con forza, non aveva intenzione di evitare l’attacco!


Chi Zhuiyun ruggì mentre il dominio Shura sotto i suoi piedi si contraeva improvvisamente.


Un colore cremisi scuro si radunò sulla sua lancia, come se fosse stata forgiata da una pozza di sangue nell'inferno. Solo a guardarla faceva rabbrividire l’anima!


"Questo colpo si chiama Shura!"


L'aura di Chi Zhuiyun divampò violentemente mentre il suo corpo emanava un terrificante intento omicida. Puntò la lancia verso il colpo sopra di lui!


La spada e la lancia si scontrarono in un batter d'occhio!


Tuttavia, il terribile scontro risultò in un momento di silenzio.


Dopo quell’attimo, l'energia dei due colpi esplose verso l'esterno in un'onda d'urto circolare! Il terreno tremò e ovunque l'energia passasse, tutto fu appiattito.


Il volto della principessa Volpe Bianca impallidì mentre il sangue sgorgava da un angolo della sua bocca.


Il contrasto che il sangue scarlatto creava sulla sua pelle chiara era quasi toccante.


I guerrieri trattennero il respiro mentre guardavano nella direzione di Chi Zhuiyun.


Chi aveva vinto?


Nella tempesta di polvere impetuosa, una figura rossa che impugnava una lancia emerse lentamente.


La sua figura era dritta come la sua lancia.


Weng!


Con un tremore della lancia, Chi Zhuiyun disse con un'espressione fredda: "Hai perso!"


Alla fine, la principessa Volpe Bianca aveva perso contro di lui!


La battaglia era stata estremamente intensa e aveva fatto trattenere il respiro agli spettatori.


Ci fu un lungo momento di silenzio nelle pianure montuose del sud.


Nei posti d'onore, Bai Yueqing strinse il ventaglio mentre fissava intensamente Chi Zhuiyun.


Accanto a lui, Chu Yunjian espirò dolcemente. "Chi Zhuiyun è troppo forte! Non ho mai visto un tale talento in vita mia."


Non era un’esagerazione. Anche lui era un genio di primo livello, ma Chi Zhuiyun gli dava la sensazione di essere la persona più forte della sua generazione.


Chi Zhuiyun era davvero straordinario per aver ottenuto il riconoscimento di Lord Pioggia Propizia!


"Xue'er ha ancora un livello di coltivazione un po' troppo basso." Disse Bai Yueqing con un'espressione cupa.


"Eheh eheh, Chi Zhuiyun è ad un passo dalla Manifestazione del Dao, mentre la principessa Volpe Bianca è alla perfezione dell’Ascensione Celeste, con una ricca stirpe della Volpe Bianca a Nove Code. C'è un divario, ma anche se la principessa Volpe Bianca arrivasse ad un passo dalla Manifestazione del Dao, pensi che sarebbe in grado di sconfiggere Chi Zhuiyun? Penso sia molto improbabile!"


"Che peccato che la principessa Volpe Bianca abbia perso al primo turno. Aveva detto che voleva darmi una lezione, ma sembra che non ne avrà più l'opportunità."


Risuonò la voce impassibile di Tianya Haoyue da un lato. Non era stata detta a bassa voce e molti presenti potevano leggere tra le righe.


La principessa Volpe Bianca, che era appena tornata dall'arena, lo sentì chiaramente.


Esitò leggermente. Poteva ignorare l'umiliazione verbale di Tianya Haoyue, ma lui aveva deliberatamente ferito Nongying e continuava ad essere così arrogante.


Purtroppo, era stata sconfitta in un solo combattimento e non avrebbe avuto più la possibilità di affrontare Tianya Haoyue.


"Ahah! La Dea Xi Ye e la principessa Volpe Bianca sono state entrambe sconfitte. Sembra che nessuna delle due sia all'altezza della sua reputazione. Ora, ci sono solo Chi Zhuiyun e i due del clan Luo. Sono piuttosto curioso di vedere come se la caverà Luo Huo'er."


Il tono di Tianya Haoyue era estremamente arrogante, così arrogante che i discepoli della Volpe Bianca volevano picchiarlo selvaggiamente. Anche gli sconfitti del clan del Vespro Eterno erano irritati.


"Osa dire di essere interessato. Chi si crede di essere!?"


Anche i discepoli del clan Luo erano furiosi. Era troppo bravo a fare il gradasso.


In quel momento, una voce risuonò improvvisamente. "Contieni il tuo interesse. Mi divertirò con te nel prossimo turno."


"Oh?"


Gli occhi di Tianya Haoyue si fecero seri mentre guardava Yi Yun. Lo vide dirigersi di nuovo verso l'arena nelle pianure desolate dopo aver sconfitto la Ragazza Demone!


