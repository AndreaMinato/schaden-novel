---
title: Capitolo 943 - Il Ruggito del Drago Viola
pubDate: 2025-06-19T13:43:18.084Z
tags:
    - tmw
---


Capitolo sponsorizzato, ringraziamo Flavio!
17 capitoli in coda totali (17 Flavio),
0/1 sponsorizzazioni 1 euro a capitolo,
-Schadenfreude


Il Riflesso Catottrico usato da Tianya Haoyue era una tecnica marziale di altissimo livello che la Setta del Margine del Mondo aveva recuperato dal regno mistico della Voragine. Indipendentemente dall’abilità usata contro di lui, questa sarebbe stata replicata e riflessa.


Grazie a questa mossa, Tianya Haoyue era considerato invincibile tra i suoi pari.


Eppure, il Riflesso Catottrico non era riuscito a replicare la tecnica della spada di Yi Yun!


Quale poteva essere il motivo?


Se non fosse stato per la sua armatura incantata, Tianya Haoyue sarebbe già stato sconfitto! Dopotutto, questa non era una battaglia all'ultimo sangue. Se fosse stato ferito, perdere anche solo di un colpo sarebbe comunque considerata una sconfitta.


"Che diavolo hai appena fatto?" Chiese freddamente Tianya Haoyue a Yi Yun. Si rifiutava di credere che il Riflesso Catottrico fosse inefficace contro di lui. Era qualcosa che non aveva mai incontrato prima!


"C'è bisogno di spiegare cosa ho fatto?" Yi Yun sogghignò. Il Riflesso Catottrico aveva sicuramente i suoi limiti. Poteva riflettere mosse e leggi, ma se l'attacco era troppo potente o le leggi coinvolte troppo misteriose, non sarebbe riuscita a replicarli.


L'attacco precedente di Yi Yun era stato potenziato con un motivo del Dao proveniente dalla Ruota Karmica delle Miriadi di Demoni. Era un mistero che nemmeno gli esperti più potenti del Cielo Empireo dei Diecimila Elfi era riuscito a comprendere, figuriamoci Tianya Haoyue. Che importava se era il Riflesso Catottrico? Come avrebbe potuto rifletterla?


Naturalmente Yi Yun non si spiegò, invece disse con derisione: "Il Riflesso Catottrico non è così straordinario da renderti invincibile? Allora perché hai bisogno di indossare un'armatura?"


Gli spettatori lo trovarono divertente. Yi Yun non si era fatto scrupoli e aveva mirato direttamente ai punti deboli di Tianya Haoyue.


Nessuno aveva potuto vedere l’armatura che indossava prima, ma adesso era esposta agli occhi di milioni di persone.


Sentendosi deriso, Tianya Haoyue percepì che tutti gli occhi erano puntati su di lui.


Era abituato a essere al centro dell'attenzione, ma non con sguardi di scetticismo e cinismo!


Tanya Haoyue strinse i denti e disse: "E anche se avessi un'armatura che importa? In una battaglia all'ultimo sangue tra guerrieri, ti lamenteresti che l'avversario indossava un'armatura dopo essere stato ucciso? Ridicolo! Armi, marionette, pillole e reliquie fanno parte della forza combattiva di un guerriero!"


Mentre parlava, Tianya Haoyue si strappò via la camicia lacera, rivelando uno strato di armatura morbida color oro-violaceo. Un duello tra guerrieri non era una prova. Si poteva usare liberamente qualsiasi arma o corazza.


"Yi Yun, modera le tue parole, perché sarai tu a perdere!" Tianya Haoyue fece un passo avanti e sferrò un fendente con la sua lama lunare.


"Danza della Luna Piena!"


Immediatamente, un raggio freddo squarciò il vuoto, formando un fascio argenteo che si scagliò verso Yi Yun.


Innumerevoli lame discesero dal cielo come un fiume di luce lunare o una cascata di stelle.


I guerrieri spettatori si sentirono oppressi da un tale attacco. Sembrava non ci fosse spazio per fuggire, con ogni via di ritirata bloccata.


Ogni lama sembrava incantevole, ma nascondeva un'intento omicida terribile.


Effettivamente, in quanto miglior discepolo della Setta del Margine del Mondo, Tianya Haoyue era ancora potentissimo anche senza affidarsi al Riflesso Catottrico!


Dal punto di vista di Yi Yun, era come se un'enorme luna gli stesse crollando addosso. Mentre si avvicinava rapidamente, la luce pallida si trasformava in migliaia di lame, pronte a farlo a pezzi.


"Totem del Corvo Dorato!"


"Xiao!"


Un enorme Corvo Dorato a tre zampe emerse dietro Yi Yun, mentre un inferno di Puro Yang inghiottì la luna. All'istante, una luce accecante esplose sopra le pianure montagnose e desolate del sud!


La luce era così intensa da rendere difficile guardarla direttamente. E l’intenso rumore delle collisioni assomigliava alla pioggia di una tempesta.


Fasci infuocati riempirono il cielo come innumerevoli cicatrici. Quel che un attimo prima era un cielo limpido e bellissimo ora sembrava squarciato.


Era una scena incredibile!


Improvvisamente, una figura si lanciò fuori dalla tempesta di fuoco in un lampo abbagliante. Yi Yun fece un affondo dritto verso Tianya Haoyue!


"Cha!"


La spada penetrò la difesa del Riflesso Catottrico e proseguì inarrestabile!


Nonostante vedesse la spada avvicinarsi e il Riflesso Catottrico fallire di nuovo, Tianya Haoyue non era preoccupato. Con un sogghigno, concentrò il suo qi vitale e lo fece circolare ancora più intensamente.


Bam!


Un enorme scudo di luce apparve davanti a Tianya Haoyue, bloccando il colpo di Yi Yun!


Crackle!


Il fascio di spada si frantumò in quello che sembravano fiocchi di neve. I milioni di spettatori che riempivano le pianure montagnose in quel momento trattennero il fiato.


Tianya Haoyue indietreggiò di alcuni passi, ma rimase illeso.


La riflessione era fallita, ma lo scudo aveva resistito a ogni attacco di Yi Yun.


Quello scudo proveniva dall'armatura.


Era di nuovo l'armatura!  


"Il tuo attacco... non è poi così speciale!" Tianya Haoyue fece un cenno e rimosse le fiamme di puro Yang rimaste di fronte a lui. "Non mi farò problemi a dirti che questa è un’armatura di grado supremo per lo stadio della Manifestazione del Dao, l’armatura del Ruggito del Drago Viola. È indistruttibile allo stadio della Manifestazione del Dao. Vediamo cosa puoi farmi!"


Nel Cielo Empireo dei Diecimila Elfi non era raro che grandi fazioni fornissero ai loro discepoli d'élite oggetti protettivi di altissimo livello. Erano diversi dai tesori che potevano lanciare attacchi. Le armi dovevano solo essere taglienti e dure, perché venivano usate per uccidere


Gli oggetti protettivi invece, anche se fossero stati armature complete, non sarebbero riuscite a sopportare l’intrusione del qi vitale e delle leggi. Sarebbero stati inefficaci. Per sopportare l’energia fatale degli attacchi, avevano bisogno che il proprietario vi iniettasse qi vitale.


Così le armature sarebbero state efficaci per determinati livelli di coltivazione. Permettevano ad un esperto di grado corrispondente di sfruttare al meglio le sue capacità difensive.


Indipendentemente dalla classificazione, le armature di grado supremo erano molto rare. Non si vedevano comunemente nemmeno tra le grandi fazioni. Il valore di una corazza di grado supremo dell’Ascensione Celeste sarebbe stata centinaia di volte superiore a quella di un’armatura di massimo livello per la Manifestazione del Dao.


Ma ora, Tanya Haoyue stava indossando una corazza di grado supremo per la Manifestazione del Dao!


Anche se il suo livello di coltivazione era all'Ascensione al Cielo, in termini di forza non era inferiore a un guerriero allo stadio della Manifestazione del Dao, quindi poteva sfruttare appieno le difese dell'Armatura del Ruggito del Drago Viola.


Non era un'esagerazione dire che fosse un tesoro indistruttibile a quel livello!


Anche se Yi Yun avesse avuto una forza offensiva mostruosa, riuscendo a sfondarne le difese, quanta energia gli sarebbe rimasta dopo? Forse il 20-30%?


Come si poteva vincere se il proprio attacco fosse stato ridotto del 70-80%, mentre si affrontava il miglior genio della Setta del Margine del Mondo?


"Usare un'armatura di grado supremo per lo stadio della Manifestazione del Dao... quel Tianya Haoyue è proprio sfacciato!"


I discepoli del Clan Luo lo insultarono senza ritegno.


"Vincere grazie a un'armatura non è talento!"


"Se hai fegato, togliti l'armatura!"


Molti fischiarono, ma Tianya Haoyue rise sprezzante. "Far togliere l'armatura in un duello? Ma quanto siete stupidi? Anche le origini fanno parte della propria forza. Yi Yun, se hai qualcosa da rimproverarti, è di venire da un reame inferiore, sei un poveraccio! Hahaha!"


"Un’armatura di grado supremo? Indistruttibile allo stadio della Manifestazione del Dao?" Yi Yun si pulì l'orecchio e ripose la spada che aveva in mano. Mentre sfiorava il suo anello interspaziale, disse: "Allora voglio vedere se questa mia spada riesce a tagliare la tua armatura di grado supremo."


Appena la sua voce si spense, una spada antica e arrugginita apparve nella sua mano. Era in condizioni pietose e ciò che lasciò senza parole la gente era il fatto che la lama era spezzata.

