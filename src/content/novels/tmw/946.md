---
title: Capitolo 946 - Una Spada attraverso il Nirvana!
pubDate: 2025-06-23T07:58:33.034Z
tags:
    - tmw
---


Capitolo sponsorizzato, ringraziamo Flavio!
15 capitoli in coda totali (15 Flavio),
0/1 sponsorizzazioni 1 euro a capitolo,
-Schadenfreude


Chi Zhuiyun divenne immediatamente il centro dell'attenzione.


La voce di Yi Yun continuava a riecheggiare attraverso le pianure desolate.


Solo dopo che la sua voce si affievolì, Chi Zhuiyun parlò lentamente. La sua voce non era alta, ma riusciva facilmente a sovrastare il clamore di milioni di persone, raggiungendo le orecchie di tutti.


"Vuoi sfidarmi da solo?"


A giudicare dalle sue parole, sembrava che Chi Zhuiyun appartenesse ad una classe superiore, mostrava un’arroganza sdegnosa.


"Ahahahah!" Chi Zhuiyun scoppiò a ridere. "Vuoi continuare a sfidarmi dopo aver affrontato una battaglia intensa, stai davvero esagerando!”


Mentre parlava, si alzò dal suo posto d'onore. Tese la mano e la sua lancia atterrò nel suo palmo.


Si voltò e guardò Luo Huo'er, anch'essa seduta in un posto d'onore. "Sai che perderesti contro di me, quindi non hai intenzione di combattere?"


"Tsk!" Luo Huo'er sbuffò. "Chi credi di essere? Pensi che ogni genio dell'alleanza ruoti intorno a te? Credi che vogliamo combattere in squadra? Oggi, Yi Yun affronterà da solo te, così che non potrai inventare scuse dopo la sconfitta!"


Luo Huo'er era stata spietata nel suo scherno, ma la folla si inorridì sentendo le sue parole. La principessa era stata troppo audace con le sue parole!


In realtà, anche se molti membri del clan Luo stavano esultando per Yi Yun, erano in realtà un po' nervosi. Con Luo Huo'er che diceva cose del genere, come avrebbe potuto uscire dalla situazione se alla fine avessero perso?


"Principessa Spirito Viola, sembri certa che Zhuiyun perderà? È a causa di Yi Yun?" Era stato Yu Tianfeng a parlare. Era come se avesse sentito la barzelletta più divertente del mondo.


Luo Huo'er non si degnò di rispondere a quel deficiente e guardò Yi Yun mentre gli inviava una trasmissione vocale. "Piccolo Yun, conto su di te. Ti ho già aiutato a fare un passo avanti.”


Yi Yun rimase senza parole. "Hai così tanta fiducia in me, ma non conosci nemmeno i limiti della mia forza, vero?"


"Non lo so davvero. Tra un po', se dovessi perdere, ne subiremo insieme le conseguenze, quindi spero che tu possa darmi una piacevole sorpresa." Disse con noncuranza Luo Huo'er. Aveva sempre un carattere così impulsivo. E allora se avessero perso?


Quando Yi Yun sentì le parole di Luo Huo'er, il suo sguardo brillò. "Va bene!"


"Dal momento che vuoi sfidarmi, ti accontenterò!" Mentre parlava, Chi Zhuiyun fece un passo nel vuoto e si avvicinò a Yi Yun, che era in piedi al centro dell'arena!


Ogni passo che faceva causava fluttuazioni nel vuoto, come se fosse il ritmo del Dao.


C'erano decine di migliaia di metri di distanza tra i posti d'onore e Yi Yun al centro dell'arena. Tuttavia, in pochi passi, Chi Zhuiyun era già atterrato nell'arena, a soli trenta metri da Yi Yun.


"Se tu e Spirito Viola aveste unito le forze per affrontarmi uno dopo l'altro, avrei dovuto prendervi leggermente sul serio. Ma ora... se devo affrontare solo te, la Forma del Demone della Guerra è sufficiente!"


Forma del Demone della Guerra?  


Nessuno capiva a cosa si riferisse Chi Zhuiyun, ma senza dubbio, non era certo la sua massima forza.


Yi Yun rise e disse: "Davvero? Di solito, le persone che dicono cose del genere si portano sfiga da sole e muoiono ancora più velocemente."


La conversazione tra i due era tagliente e pungente, stimolando le emozioni del pubblico.  


Questo era esattamente ciò che significava essere giovani e sregolati!


"Basta con le chiacchiere!"


Chi Zhuiyun alzò la lancia mentre il suo dominio Shura si espandeva!


In un istante, una macchia cremisi si allargò da sotto i suoi piedi, inghiottendo immediatamente l'intera arena!


Questa energia sanguinosa avvolse Chi Zhuiyun e la sua arma. C'erano innumerevoli immagini fantasma di spettri e demoni che si contorcevano sopra la lancia, emettendo ululati e lamenti intermittenti.


Vedendo una scena del genere apparire improvvisamente, i milioni di guerrieri ebbero la sensazione che Chi Zhuiyun fosse uscito da una prigione infernale!


Anche da spettatori, si inorridirono osservandolo.


"È il Dominio del Dao Shura di Chi Zhuiyun!"


Agli occhi di tutti, era come se l'intera pianura montuosa del sud fosse scomparsa. C'era solo Chi Zhuiyun in questo mondo, come se fosse il centro dell'universo, la fonte di tutti i massacri! Solo guardarlo faceva perdere in un incubo da cui era impossibile districarsi.


Solo un dominio del dao aveva avvolto milioni di persone, rallentando i loro processi mentali. Il campo di forza di Chi Zhuiyun era semplicemente incredibile!


"Yi Yun è stato inghiottito dal dominio del Dao!"


"A dire il vero, sembra che Yi Yun non abbia ancora dimostrato il suo Dominio del Dao!"


La gente ci pensò bene, e in effetti, Yi Yun non aveva ancora un dominio del Dao. Un dominio del Dao rappresentava un certo livello di coltivazione nomologica. Era in grado di influenzare lo spazio circostante, formando un piccolo mondo.


Il dominio del Dao formava un suo regno, ma i dominii del Dao a volte non erano adatti ad essere usati in battaglia perché di per sé non avevano capacità offensive.


Anche i membri del clan Luo dovettero ammettere che il dominio del Dao Shura di Chi Zhuiyun era terrificante. Sembrava permeare ogni creatura vivente e massacrare qualsiasi ostacolo, come se potesse fare precipitare nell’oscurità il mondo intero!


Quanto a Yi Yun, era stato inghiottito dal buio. Non riuscivano nemmeno più a localizzarlo.


I membri del clan Luo sentirono i loro cuori stringersi. Se Yi Yun fosse stato completamente sopraffatto dal dominio del Dao di Chi Zhuiyun, non c'era bisogno di continuare il combattimento.


E in quel momento…


"Whew!"


Un bagliore accecante lampeggiò mentre fiamme di puro Yang esplosero dall'oscurità e si diressero verso Chi Zhuiyun come se fosse la luce dell'alba che trafiggeva il crepuscolo.


Era un raggio di spada che trafiggeva il cuore.


Intendo di spara di Puro Yang!


In passato, il proprietario del Palazzo della Spada di Puro Yang aveva usato questo colpo per fendere un Grande Mondo, e ora, nelle mani di Yi Yun, questo colpo trapassò il dominio del Dao Shura, avanzando nell'oscurità indomito!


Weng!


Quando Chi Zhuiyun spinse la lancia in avanti come un drago, gli spettri turbinanti che aleggiavano intorno alla lancia cremisi si avventarono su Yi Yun!


Un intenso scontro tra raggi di lancia e spada!


Boom!


Con un'esplosione, gli spettri furono consumati dalle fiamme di puro Yang, svanendo nel nulla!


"Non male! Ma nel mio dominio, il potere della sete di sangue che ho è infinito. Voglio vedere quanto puoi bruciare!"


Mentre parlava, Chi Zhuiyun agitò le nuvole e il vento con la sua lancia. Gli spettri che erano stati inceneriti dalle fiamme di puro Yang strisciarono fuori di nuovo. Si sforzarono di riunirsi e aumentarono di dimensioni, come se fossero un fuoco demoniaco.


Questo è...


Era allarmante. Come potevano riapparire di nuovo dopo essere stati ridotti in cenere dalle fiamme di puro Yang?


Questo era probabilmente ciò che intendevano con la rinascita delle braci morenti.


Come aveva detto Chi Zhuiyun, il potere della sete di sangue era infinito nel dominio Shura!


Se il potere della sete di sangue poteva costantemente rinascere, come si potevano sconfiggere questi demoni?


La folla cominciò a preoccuparsi per Yi Yun.


In quel momento, davanti a Chi Zhuiyun, gli spettri si erano radunati in un solo mostro dalle zanne sporgenti e la faccia orribile. Il demone della guerra da inginocchiato si alzò lentamente. Era alto centinaia di metri e assomigliava ad una piccola montagna.


“Roar!”


All’improvviso il mostro gridò arrabbiato.


Il ruggito fece tremare molti guerrieri, mentre il loro sangue vitale si agitava.


Cos’è quello?!


“Forma del Demone della Guerra!”


Chi Zhuiyun alzò la lancia, agitando subito un mare di sangue!


Allo stesso tempo, il mostro terrificante alzò la sua lancia, copiando Chi Zhuiyun.


Affondò spietatamente l’arma contro Yi Yun, come se brandisse un enorme pilastro. La sete di sangue rese l’atmosfera viscosa e appiccicosa.


“È il momento della tua sonfitta!”


La lancia avanzò mentre il mondo perdeva colore!


“Bene!”


Anche Yi Yun attaccò con la sua spada.


La lama spezzata e arruginita, e la sua figura solitaria sembravano una falena che si dirigeva verso il fuoco mentre caricavano contro il demone della guerra.


Tuttavia, proprio mentre Yi Yun stava per scontrarsi con la lancia della creatura, apparì un bagliore da dietro di lui!


Il Corvo Dorato gridò e la Nove Neonati ululò!


Boom!


Lo scontro causò un’onda d’urto devastante.


Nel cielo sopra a Yi Yun, le onde d’urto esplodevano, penetrando attraverso le nuvole e lasciando un enorme buco nell’arena tra le pianure desolate.

Era solo l’inizio.


Boom! Boom! Boom!


Entrambe le parti si scambiarono raffiche di attacchi. Rivelarono potere terrificante e velocità sbalorditiva mentre i loro colpi tuonavano!


Erano così rapidi che gli spettatori trovarono difficile seguirli.


Trattennero il fiato mentre i loro cuori balzavano nelle loro gole.


“Yi Yun non ha un dominio del Dao, ma ogni suo fendente nomologico può fare a pezzi il dominio del Dao Shura di fronte a lui.” Disse Bai Yueqing.


Anche Chu Yunjian era sorpreso. Nelle battaglie precedenti, nemmeno Yi Yun aveva usato la sua vera forza. La velocità con cui menava fendenti era davvero sbalorditiva. Era senza forma.


Tuttavia il suo livello di coltivazione era inferiore a quello di Chi Zhuiyun. Di questo passo, sarebbe stato spacciato. Il punto della questione era che il potere della sete di sangue del dominio Shura era praticamente illimitato.


Se avesse continuato così, Yi Yun avrebbe esaurito le forze.


In quel momento, un’aura desolata si espanse all’improvviso fuori dal dominio Shura!


Yi Yun era calmo, mentre un concetto antico e senza vita si amplificava sulla sua spada.  


Questo colpo puntò dritto verso Chi Zhuiyun, accompagnato da un’aura annientante e misteriosa!


Crack!


La spada spezzata si scontrò con la lancia del gigantesco demone della guerra, e il tempo sembrò congelarsi in quel momento!


Riecheggiò un tintinnio, simile ad uno specchio che si rompeva. Il demone della guerra e la sua lancia sembrarono trasformarsi in una statua che aveva sperimentato eoni in un istante.


Prima diventò grigia, poi crepitò e infine fu ridotta in frantumi!


Concetto del Declino: Spada attraverso il Nirvana!


Davanti al tempo, persino un demone sarebbe avvizzito e marcito. Un demone poteva rinascere dopo essere stato ucciso, ma una volta ridotto in cenere dal tempo, avrebbe sperimentato il completo nirvana.


Con il demone della guerra esorcizzato, la spada di Yi Yun mantenne una posa di taglio, ma non c'erano più barriere. La sua spada stava puntando dritta verso Chi Zhuiyun!


