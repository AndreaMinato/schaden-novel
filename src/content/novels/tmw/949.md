---
title: Capitolo 949 - Dao della Distruzione  
pubDate: 2025-06-23T07:58:33.036Z
tags:
    - tmw
---


Capitolo sponsorizzato, ringraziamo Flavio!
14 capitoli in coda totali (14 Flavio),
0/1 sponsorizzazioni 1 euro a capitolo,
-Schadenfreude


Quando Chi Zhuiyun crollò a terra con la lancia ancora in mano, un silenzio surreale avvolse le pianure nonostante la presenza di milioni di persone!


La lancia rimase ancora conficcata nel terreno, fiera ma desolata, come se stesse proteggendo il suo padrone.


Yi Yun, con la spada spezzata di puro Yang stretta nel pugno, il corpo coperto di sangue e completamente esausto, emanava ancora un intenso intento omicida!


Chi Zhuiyun era collassato!


La battaglia sbalorditiva aveva lasciato tutti senza fiato!


Era stato uno scontro epico che aveva sconvolto il clan Luo, il clan della Volpe Bianca e l'intera alleanza!


L'ultima mossa di Yi Yun, la Ruota Karmica delle Miriadi di Demoni che aveva sconfitto Chi Zhuiyun, faceva tremare chiunque la ricordasse.


La Forma del Demone Celeste di Chi Zhuiyun era spaventosamente potente. Persino un guerriero al culmine della Manifestazione del Dao sarebbe probabilmente morto sotto quel colpo.


Eppure era stato sconfitto!


Yi Yun era più giovane di Chi Zhuiyun e il suo livello di coltivazione era inferiore.


Era semplicemente incredibile!


"Come… è potuto succedere?"


Sul suo posto d'onore, la Ragazza Demone dalle curve seducenti fissava Chi Zhuiyun, tremando lievemente.


Aveva sempre ammirato in segreto Chi Zhuiyun, ma a causa della differenza di posizione tra loro, non lo aveva mai rivelato.


Aveva sempre pensato che Chi Zhuiyun fosse invincibile.


Ma oggi, quella leggenda era stata infranta!


La sfida di Chi Zhuiyun al clan Luo si era conclusa con la sua sconfitta per mano di Yi Yun, che era ad un livello inferiore al suo!


Per la Ragazza Demone era inaccettabile.


Non solo Chi Zhuiyun era stato sconfitto, ma era stato battuto da un genio del clan Luo più giovane di lui!


Quanto a Yu Tianfeng, era sconvolto.


Come ambasciatore dell'Impero elfico dell’Oracolo, si era comportato con arroganza nel clan Luo grazie al favore del Lord Pioggia Propizia. Persino l'imperatore Luo lo trattava con rispetto.


Inoltre, Chi Zhuiyun, che aveva ottenuto l'approvazione del Lord Pioggia Propizia, era uno dei motivi per cui Yu Tianfeng si sentiva così sicuro di sé. Dopotutto, era molto probabile che Chi Zhuiyun diventasse suo discepolo.


Ma ora… Chi Zhuiyun era stato sconfitto!


Si sentì come se gli avessero strappato via la spina dorsale, lasciandolo completamente smarrito.


Con un rapido esame, si rese conto che la forza vitale di Chi Zhuiyun si stava esaurendo. Lo strano attacco di Yi Yun continuava a consumarla anche in quel momento.


Il cuore gli si strinse. Se la Ruota Karmica delle Miriadi di Demoni avesse continuato a prosciugare la forza vitale di Chi Zhuiyun, ormai privo di sensi, i danni sarebbero stati irreparabili.


"Zhuiyun!" Yu Tianfeng si riscosse bruscamente e, in un lampo, arrivò accanto a Chi Zhuiyun. Posò una mano sulla sua schiena.


In quanto ambasciatore dell’impero elfico dell’Oracolo, Yu Tianfeng non aveva un talento eccezionale. La sua posizione derivava dalla sua stirpe e dalla sua nobiltà. Solo quando infuse energia nel corpo di Chi Zhuiyun comprese appieno il terrore della Ruota Karmica delle Miriadi di Demoni.


Una forza che aveva già lasciato il suo proprietario, Yi Yun, avrebbe dovuto essere come un’alga senza radici, facile da rimuovere. Eppure, quando l’energia di Yu Tianfeng entrò nel corpo di Chi Zhuiyun, fu consumata e annientata dalla Ruota Karmica delle Miriadi di Demoni, lasciandolo momentaneamente in preda al panico.


Fortunatamente, Yu Tianfeng non era giovane e, sebbene il suo talento fosse mediocre, il suo livello di coltivazione era elevato.


Dopo un lungo sforzo, riuscì finalmente a eliminare la forza distruttiva dal corpo di Chi Zhuiyun, facendo sì che i motivi Dao della Ruota Karmica delle Miriadi di Demoni svanissero lentamente.


"Questo…" I guerrieri intorno notarono la scena.


Un esperto della vecchia generazione come Yu Tianfeng aveva dovuto fare così tanta fatica per eliminare i residui d’energia dell'attacco di un giovane?


Indipendentemente da quanto Yu Tianfeng fosse debole, aveva l'età dalla sua parte. Questo dimostrava quanto fosse potente il Dao della Distruzione contenuto nella Ruota Karmica delle Miriadi di Demoni!


Cos'era la distruzione?


Il Dao della Distruzione si divideva in Dao Minore e Dao Maggiore.


Il Dao Minore riguardava la distruzione di tutte le creature viventi, compresa l'umanità, o persino di mondi minori!


Era già un Dao estremamente oscuro e difficile da comprendere. Senza grandi opportunità, era impossibile ottenere intuizioni al riguardo.


Era classificato tra i Grandi Dao del cosmo, insieme allo Yin-Yang e allo spazio-tempo, al di sopra dei cinque elementi!


Quanto al Dao Maggiore della Distruzione, era vicino al potere di un dio.


L'universo era nato dal Caos, ma dopo innumerevoli anni, sarebbe inevitabilmente finito nella distruzione!


Il Dao Maggiore riguardava la distruzione di mondi elevati come i dodici Cieli Empirei o persino dell'intero universo!


Quanto tempo ci sarebbe voluto? Era impossibile da prevedere.


Si poteva dire che, dalla nascita delle arti marziali, nessuno aveva mai assistito alla distruzione di un mondo elevato come i dodici Cieli Empirei. Non c'era modo nemmeno di iniziare a esplorare il Dao Maggiore della Distruzione.


Era classificato insieme alle leggi del Caos che avevano creato l'universo, quasi impossibili da trovare.


Un tempo, un guerriero supremo dei dodici Cieli Empirei aveva tentato di comprendere questo Dao, ma la distruzione dell'universo era troppo lontana, e alla fine aveva fallito.


La gente credeva che il Dao della Distruzione contenuto nella Ruota Karmica delle Miriadi di Demoni di Yi Yun fosse solo un Dao Minore, ma doveva essere di grado elevatissimo tra i Dao Minori.


In quel momento, Yu Tianfeng aveva già preso in braccio Chi Zhuiyun e fatto ritorno ai posti d'onore.


Chi Zhuiyun era gravemente ferito!


Lui stesso aveva ammesso di non poter controllare il potere della sua mossa finale, che poteva rivelarsi letale, ma lo stesso valeva per Yi Yun!


Nemmeno Yi Yun poteva padroneggiare completamente la Ruota Karmica delle Miriadi di Demoni. Dopo esserne stato colpito, Chi Zhuiyun avrebbe sicuramente perso una grande quantità di forza vitale!


Nel momento in cui Yu Tianfeng atterrò, incrociò lo sguardo sarcastico di Luo Huo'er.


Il suo viso si oscurò. Conosceva il carattere della principessa. Aveva pronunciato parole sprezzanti in sua presenza, e ora si erano tutte ritorte contro di lui, così con che faccia poteva rimanere lì?


"Andiamocene!" Disse a denti stretti Yu Tianfeng.


Si levò in volo con Chi Zhuiyun, mentre la Ragazza Demone e Luo Sha lo seguirono da vicino.


Tra la folla di milioni di persone, i molti membri dell’impero elfico dell’Oracolo si sentirono troppo imbarazzati per restare e si allontanarono in silenzio.


Quando gli ospiti dell'Impero se ne furono andati, i discepoli della Setta del Margine del Mondo e del Mare del Vespro Crepuscolo provarono amarezza. Guardarono Yi Yun con apprensione.


Tianya Haoyue si era già risvegliato. Guardò Yi Yun con un’espressione piena di emozioni contrastanti. Prima aveva pensato che essere atterrato con un mattone da Yi Yun fosse stata la più grande umiliazione che avesse mai subìto in vita sua, ma ora non lo trovava così inaccettabile. Dopotutto, Yi Yun era su un livello completamente diverso dal suo.


Quanto alla superba dea Xi Ye, sospirò lievemente senza darlo a vedere e non disse nulla. Ripensando alla sua arroganza, si sentì in imbarazzo. A quanto pareva c’era sempre qualcuno di più forte. Chiuse gli occhi mentre nelle sue orecchie risuonavano le grida esultanti dei membri del clan Luo nelle pianure montuose del sud desolato.


"Yi Yun!"


"Yi Yun!"


"Yi Yun!"


...


Le grida riecheggiavano con un'intensità dieci volte maggiore di quando Yi Yun aveva sconfitto Tianya Haoyue. Pareva che l'intera pianura tremasse sotto quell'urlo collettivo.


"Ben fatto, piccolo Yun!" La voce allegra di Luo Huo'er risuonò nelle orecchie di Yi Yun.


Senza dubbio il giovane sarebbe diventato una leggenda da oggi in avanti e avrebbe lasciato il segno nei libri di storia del clan Luo!


Finché avesse avuto tempo di crescere, i suoi futuri risultati sarebbero stati inimmaginabili!

