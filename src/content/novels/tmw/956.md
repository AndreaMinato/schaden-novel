---
title: Capitolo 956 - Gui Huazi
pubDate: 2025-06-30T06:30:43.882Z
tags:
    - tmw
---


Capitolo sponsorizzato, ringraziamo Flavio!
8 capitoli in coda totali (8 Flavio),
0/1 sponsorizzazioni 1 euro a capitolo,
-Schadenfreude


Sou!


Fasci di luce scomparvero rapidamente al di fuori del finestrino dell'incrociatore, rivelando una nebbia nebulosa.


"Questo è l'ultimo trasferimento dello spazio. L'impero elfico dell'Oracolo si trova in quella regione nebulosa." Disse l’Anziano Duanmu guardando fuori dal finestrino.


Yi Yun annuì. Sapeva che l'impero elfico dell'Oracolo era situato in un antico spazio autonomo, e che si trovava in questa zona.


Avevano viaggiato in fretta dal Cielo Empireo Primordiale, impiegando molto tempo per il tragitto.


Prima di partire, erano stati informati dell'evento che si sarebbe tenuto nell'impero elfico dell'Oracolo.


Luo Huo'er non aveva alcuna intenzione di competere per un posto come discepola in nome di un Lord Divino, ma alcuni guerrieri del clan Luo si erano diretti verso l'impero elfico dell'Oracolo.  


"Siamo riusciti ad arrivare in tempo..." Disse l’Anziano Shi. Era una persona riservata e durante il viaggio dal Cielo Empireo Primordiale aveva parlato poco.


Ora, osservando la regione nebulosa all'esterno, rifletté e disse: "L'ultima volta che sono venuto nell'impero elfico dell'Oracolo è stato centinaia di migliaia di anni fa. Mi chiedo se ci sarà un'altra possibilità per me di mettere piede su questa terra la prossima volta..."


Un’altra possibilità?


Yi Yun era un po' confuso. L'Anziano Duanmu spiegò: "Dopo il suo ritorno nel Cielo Empireo Primordiale questa volta, l’Anziano Shi entrerà in isolamento per cercare di diventare un Supremo. Accompagnarti qui è un modo per chiudere alcuni conti. Sta cercando di prepararsi psicologicamente."


Yi Yun capì. L’Anziano Shi aveva intenzione di entrare in isolamento per provare a fare un ultimo avanzamento di stadio.  


L’Anziano Shi era rimasto in isolamento nel Cielo Empireo Primordiale per centinaia di migliaia di anni, preparandosi per il suo avanzamento di stadio. Sfortunatamente, non aveva avuto successo.


"L'Anziano Shi... ha intenzione di entrare in isolamento fino alla morte?"


Yi Yun era perplesso. Presto avrebbe raggiunto lo stadio della Manifestazione del Dao, e dopo quello, ci sarebbe stato lo stadio del Palazzo del Dao. Al di sopra c'era il grado dei Supremi.


Sia l’Anziano Duanmu che l’Anziano Shi erano entrambi allo stadio del Palazzo del Dao.


Sembrava che fossero solo di due stadi al di sopra di Yi Yun, ma quello del Palazzo del Dao stesso era estremamente vario. Guerrieri allo stesso stadio del Palazzo del Dao potevano essere completamente diversi l'uno dall'altro.


Non erano divisi in fasi iniziale, intermedia o avanzata, ma avrebbero costruito un palazzo del Dao nei loro corpi, con l’obiettivo di aumentarne i piani. Il massimo numero possibile era nove.


Con un palazzo del Dao a nove piani, si poteva avere quasi la certezza di poter diventare Supremi.


I guerrieri con palazzi del Dao a otto piani avevano una durata della vita che raggiungeva gli otto milioni di anni. Così l’Anziano Shi non era considerato troppo vecchio. Yi Yun pensava che non si sarebbe dovuto affrettare così tanto ad entrare in un isolamento simile.


In quel momento, l’Anziano Duanmu disse: “Ognuno ha limiti diversi. Alcuni potrebbero essere in grado di costruire solo un palazzo del Dao ad un piano, mentre altri potrebbero arrivare a nove piani.
Io non ho ancora raggiunto il mio picco, ma l’Anziano Shi l'ha già raggiunto. Si è fermato a un palazzo del Dao a otto piani e non ha fatto progressi per centinaia di migliaia di anni. Di questo passo, la sua forza non solo non migliorerà, ma inizierà lentamente a declinare a causa dell'età. E per diventare un Supremo, tutto deve essere al massimo e procedere con lo slancio giusto.
È estremamente difficile diventare un Supremo con un palazzo del Dao a otto piani. È una lotta mortale. In caso di fallimento, si verrebbe ridotti in polvere. Per questo, alcuni guerrieri al livello di Palazzo del Dao, pur sapendo che così facendo abbandonano la possibilità di progredire ulteriormente, non osano tentare di avanzare di livello."


Da un lato c'era una vita lunga otto o nove milioni di anni, dall'altro la morte in caso di fallimento.  


Se al mattino apprendevi la via del dao, la sera si poteva morire senza rimpianti. Diventare un Supremo era troppo difficile. Yi Yun divenne pensoso.


Allo stesso tempo, guardò l’Anziano Shi e sentì il bisogno di sospirare. Questo Anziano, che sembrava così maestoso ai giovani discepoli del clan Luo, stava affrontando una scelta davvero difficile.


Anche lui era insignificante considerando il sentiero che portava al picco delle arti marziali.


E questa volta, anche il Supremo Gulan li accompagnava. Nonostante il suo livello, c'era un enorme abisso che lo separava da un Lord Divino.


L'intero clan Luo non aveva prodotto un Lord Divino da centinaia di milioni di anni. Era evidente quanto fosse difficile diventare una figura simile.


Mentre Yi Yun rifletteva, fu investito da un’intensa sensazione di pericolo. Sembrava che un’ombra scura si fosse proiettata sulla sua mente. Iniziò a sudare copiosamente.


Cosa stava succedendo?!


Yi Yun estese la sua percezione e notò che, silenziosamente, nella nebbia nebulosa intorno a loro, si era protesa una mano nera che cercava di afferrare l'incrociatore spirituale.


Questa mano enorme attraversava la galassia ed era persino in grado di oscurare la luce stellare che illuminava l'incrociatore.


Un potere così terrificante poteva schiacciarli in un istante con una sola stretta!


Yi Yun, che si trovava all'interno dell'incrociatore, aveva già visto la mano gigantesca. Quella mano gli dava una sensazione di impotenza schiacciante.


Chi era?!


Una mano nera aveva sigillato lo spazio intorno a loro, isolandoli dal mondo circostante. Lo spazio isolato sembrava stesse per frantumarsi. Quella stretta non solo avrebbe distrutto l'incrociatore, ma avrebbe fatto esplodere anche lo spazio stesso!  


Non solo Yi Yun, ma anche lAnziano Duanmu e l’Anziano Shi al suo fianco cambiarono drasticamente espressione. Nemmeno loro potevano resistere a quell'attacco!


In quel momento, Yi Yun percepì un forte senso di pericolo mortale!


A quel punto, la prua dell'incrociatore si ricoprì di una luce brillante. Contemporaneamente, una figura volò fuori dalla prua. Indossava abiti azzurri e impugnava una spada larga. Affrontò la mano gigantesca con un fendente!


Boom!


La mano tremò e si disintegrò parzialmente nel vuoto. Ma ben presto tornò alla normalità. Le sue dita si mossero leggermente, disegnando il simbolo di un fantasma che sigillò saldamente lo spazio!


"Gui Huazi!"


La figura vestita di azzurro rimase in piedi con la spada in mano, emanava un'aura terrificante. La sua fronte si corrugò.


Dalla nebulosa proveniva una voce sinistra: "Gulan, da quanto tempo."


La figura con la spada era naturalmente il Supremo Gulan. Per attraversare il Cielo Empireo Primordiale, era necessario un Supremo per alimentare l'incrociatore spirituale. E visto che Yi Yun si stava recando nell'impero elfico dell'Oracolo, il Supremo Gulan lo aveva accompagnato. Dopotutto, un viaggio così lungo poteva nascondere pericoli.


E adesso era davvero accaduto un incidente. Gui Huazi era un Supremo della Setta degli Elfi Fantasma!


Il Supremo Gulan disse con voce fredda: "Gui Huazi, tu, un Supremo, vuoi assassinare un giovane? Vali così poco?"


Gui Huazi non rispose alla provocazione del Supremo Gulan. I gas nebulosi si agitarono mentre la mano nera gigantesca scomparve. Una figura grigia e sottile emerse lentamente. Aveva sei braccia che pendevano mollemente dal corpo. Era curvo e aveva un aspetto estremamente bizzarro.


Le sue pupille erano verdi e il suo sguardo penetrò l'incrociatore, posandosi direttamente su Yi Yun.


Yi Yun si sentì immediatamente come se fosse caduto in una caverna di ghiaccio. Quello sguardo era come un buco nero che lo avrebbe divorato.


"Non male. Molto meglio di quei discepoli dell'Impero Scia delle Nuvole. Mmh, anche la sua mente è piuttosto forte? Molto bene. Divorerò la sua anima. Sarà sicuramente un tonico delizioso!"


Quando Yi Yun udì la voce di Gui Huazi, gli echeggiò nella mente come un sussurro demoniaco.


Era qualcuno della setta degli Elfi Fantasma, venuto per assassinarlo!


In precedenza, avevano ucciso tutti i geni dell'Impero Scia delle Nuvole che stavano affrontando le prove. Ora, avevano preso di mira lui!


Un Supremo di una fazione solitamente avrebbe tenuto in considerazione la propria reputazione e non avrebbe attaccato i più giovani. Tuttavia, i Supremi della setta degli Elfi Fantasma non se ne curavano affatto!


Gui Huazi forse non sarebbe riuscito a uccidere il Supremo Gulan, ma sarebbe stato molto più semplice eliminare Yi Yun. Dopotutto, era molto più facile uccidere che proteggere!


