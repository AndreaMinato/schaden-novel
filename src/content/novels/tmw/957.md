---
title: Capitolo 957 - Annientare dalla Radice
pubDate: 2025-06-30T06:30:43.884Z
tags:
    - tmw
---


Capitolo regolare,
8 capitoli in coda totali (8 Flavio),
0/1 sponsorizzazioni 1 euro a capitolo,
-Schadenfreude


"Gulan, in tutti questi anni non hai fatto miglioramenti. La scorsa volta non sono riuscito a decapitarti, ma oggi ti ucciderò!" Disse freddamente Gui Huazi.


"Assurdo!" Il Supremo Gulan sferrò un colpo di spada, iniziando un’intensa battaglia.


Era uno scontro che superava completamente il livello di Yi Yun. Il combattimento tra i due Supremi creò uno spazio indipendente. I Domini del Dao dei Supremi avevano già formato mondi nomologici. Una battaglia creava un universo!


Gui Huazi attaccò con tutta la sua forza, ma il Supremo Gulan doveva proteggere l'incrociatore spirituale!


I due Supremi erano quasi alla pari in termini di forza. Tuttavia, dovendo proteggere Yi Yun, il Supremo Gulan era fortemente limitato. Col passare del tempo, venne rapidamente sopraffatto e si trovò in svantaggio.


"Questo è il territorio dell'alleanza e l'ingresso dell'impero elfico dell’Oracolo. Gui Huazi non può combattere a lungo e se ne andrà presto." Disse l'Anziano Duanmu con la fronte imperlata di sudore.


Yi Yun era nelle loro mani e non potevano permettersi il minimo errore.


Mentre osservavano la battaglia dei due Supremi, rimasero al suo fianco. Non potevano essere d'aiuto in uno scontro di quel livello, ma restando vicini a lui avrebbero potuto proteggerlo da eventuali onde d'urto periferiche.


Ma in quel momento, un'oscillazione spaziale improvvisa riempì il mondo intorno a loro di un forte senso di oppressione.


Yi Yun percepì nuovamente un pericolo mortale. All’Anziano Shi si strinse il cuore e cambiò drasticamente espressione.


"Attenti!"


L’Anziano Shi sferrò un colpo palmo, apparentemente senza usare forza.  


Ma davanti a Yi Yun apparve un mondo in miniatura, popolato da creature viventi, foreste lussureggianti e ruscelli. Brulicava di vita.


Era il Dominio del Dao dell’Anziano Shi. Anche se non aveva ancora condensato mondi nomologici, aveva raggiunto il secondo stadio di un Dominio del Dao: la Grande Via.


Tuttavia, quando l'onda d'urto colpì il microcosmo, Yi Yun vide le creature al suo interno appassire e morire in fretta.


L’Anziano Shi fremette mentre sbiancava in volto.


"Chi è stato?!"


L’Anziano Shi era sconvolto. Gui Huazi era ancora impegnato con il Supremo Gulan, quindi non poteva essere un suo attacco. Doveva essere qualcun altro.


Se era una persona in grado di distruggere facilmente il suo Dominio del Dao e ferirlo gravemente, doveva essere un altro Supremo!


"Due Supremi in un tentativo di assassinio?!" Il cuore dell’Anziano Shi si fece pesante. Non si sarebbe mai aspettato che la setta degli Elfi Fantasma avrebbe preso di mira Yi Yun in questo modo. Dovevano davvero arrivare a questo punto?


Era solo un membro della giovane generazione. Anche con il titolo di genio numero uno del clan Luo, non c'era bisogno di arrivare a così tanto!


Prima avevano pensato che il Supremo Gulan, insieme a loro due, sarebbe stato sufficiente per proteggerlo. Dopotutto i Supremi del clan Luo erano pochi.
Senza contare quelli in reclusione, inviarne uno per Yi Yun era già il massimo. Anche la capitale del clan Luo doveva essere protetta da Supremi dopotutto. Non si aspettavano che la setta degli Elfi Fantasma avrebbe mandato una squadra di assassini così potente. Non bastava nemmeno un Supremo per proteggere Yi Yun!


"Palazzo del Dao ad Otto Piani? Non sei più giovane e hai esaurito il tuo potenziale. La tua resistenza non è nulla di fronte a me."


Una voce indifferente risuonò mentre una figura di puro bianco apparì nel vuoto.


La figura, né maschile né femminile, aveva i lineamenti del volto sfocati e assomigliava ad un fantasma.


"Il Daoista You Ming! Merda, Fratello Minore, uniamo le forze!" L’Anziano Shi divenne estremamente agitato. Oltre a Gui Huazi, c'era anche il Daoista You Ming!


Lui e l'Anziano Duanmu erano entrambi guerrieri allo stadio del Palazzo del Dao, ma insieme non erano comunque sufficienti ad ostacolare il Daoista You Ming!


"Visto che bramate la morte, ve la concederò. Feihua, lascio quel ragazzino a te." Disse il Daoista You Ming.


In quel momento, un giovane dall’abito cremisi emerse dalla figura. Aveva lineamenti delicati ed emanava un'aura dolce ed effeminata.


"Sì, padre." Disse l'uomo effeminato.  


Dal suo tono traspariva una punta di disprezzo. Aveva accompagnato il padre per assistere a una battaglia tra Supremi, sperando di trarne ispirazioni. Ora doveva uccidere Yi Yun, un compito banale. La sua coltivazione era al sesto piano del Palazzo del Dao. Uccidere un guerriero all’Ascensione Celeste sarebbe stato facile come strangolare un pollo.


Con una coltivazione al sesto piano del Palazzo del Dao, era allo stesso livello dell’Anziano Duanmu. Yi Yun non poteva assolutamente competere con lui!


Due Supremi e un guerriero del sesto piano del Palazzo del Dao!


Yi Yun sentì una forte oppressione. Non aveva un profondo odio per la setta degli Elfi Fantasma, ma oggi li aveva incontrati per la prima volta. Erano avversari perversi.


Non aveva ancora iniziato ad essere ostile nei loro confronti, ma la setta degli Elfi Fantasma voleva già eliminare ogni possibile minaccia sul nascere!


Una super setta, la cui forza superava di gran lunga quella del clan Luo, agiva meticolosamente, annientando opposizioni dalla radice. Non mostravano pietà, e non c'era da stupirsi che, nonostante commettessero ogni tipo di malvagità, la loro posizione fosse rimasta salda nel Cielo Empireo dei Diecimila Elfi per così tanti anni!


In quel momento, la figura bianca attaccò. Tese una mano e la agitò. Un sigillo misterioso apparve nel suo palmo e volò verso l'Anziano Shi.


Boom!


Un'onda d'urto terrificante travolse i due Anziani, che urlarono e bruciarono le loro essenze vitali per affrontare l'attacco!


Non avevano scelta. Anche bruciando le loro essenze, non potevano comunque competere con un Supremo.


You Feihua fissò Yi Yun.


Toccò il vuoto davanti a sé e fece apparire un guqin che fluttuò a mezz’aria.


Lo strumento emanava un'aura sinistra. Quando You Feihua pizzicò le corde, il suono fece ribollire il sangue di Yi Yun.


La musica era lo stile di un gentiluomo, ma quel guerriero emanava un'aura minacciosa. Le note erano mescolate a lamenti di fantasmi.


"Ti annienterò in un colpo solo!" Il tono di You Feihua era gelido e indifferente.


Le sue dita pizzicarono le corde e un suono tagliente riecheggiò formando un’ombra oscura. Una faccia feroce e sofferente si avventò su Yi Yun con artigli affilati.


Sembrava che lo spettro d’ombra volesse strappargli via l'anima!


Quello che sembrava un attacco noncurante era in realtà una delle mosse più potenti di You Feihua, il Suono Annientamento degli Dei. Persino l'Anziano Duanmu avrebbe dovuto difendersi con cautela!


You Feihua aveva una coltivazione al sesto piano del Palazzo del Dao. Sarebbe stato un compito facile sbarazzarsi di un membro della giovane generazione all’Ascensione Celeste. Ma per concludere in fretta, usò subito il Suono Annientamento degli Dei. Voleva finire il lavoro prima dell'arrivo dei rinforzi dell'impero elfico dell’Oracolo.


Yi Yun si sentì in pericolo di vita di fronte all’attacco dello spettro. Era come se qualcuno gli stesse stringendo la gola, soffocandolo!


Sarebbe morto!


Yi Yun sentì che sarebbe stato difficile resistere allo spettro!


Il Supremo Gulan e i due Anziani erano completamente impegnati con i Supremi della setta degli Elfi Fantasma. Non potevano salvarlo.


Era la crisi più grande che Yi Yun avesse affrontato da quando era arrivato nel Cielo Empirico delle Diecimila Creature!


Non aveva modo di bloccare un attacco del genere!


In pericolo di vita, Yi Yun non resistette frontalmente. Evocò immediatamente la personificazione di Vero Oro Taiyi, che si scagliò contro l'ombra spettrale!


Cha! Cha! Cha!


999 sciabole volanti delle nevi volarono avanti. Ma in un istante, vennero corrotte dall'ombra, perdendo agilità. Lo spettro si precipitò direttamente sulla personificazione!


"Anima, ritorna!"


Yi Yun ritirò con decisione la parte dell’anima che aveva immesso nella personificazione. In quel momento dall'avatar. Il corpo della personificazione di Vero Oro Taiyi tremava violentemente, incapace di resistere.


"Oh? Una personificazione?”


You Feihua ne fu leggermente sorpreso, ma non se ne curò. Il Suono Annientamento degli Dei del suo guqin degli spettri celesti poteva annientare qualsiasi forma di vita. Yi Yun era riuscito a sfuggire alla crisi usando la personificazione come esca, ma non avrebbe potuto farlo di nuovo.


Proprio quando You Feihua stava per attaccare di nuovo, un bagliore divino lampeggiò in lontananza. Arrivavano rinforzi!


Gente dell’impero elfico dell’Oracolo?


Era tempo di guerra. La vigilanza dell'impero era altissima e aveva scoperto molto velocemente la setta degli Elfi Fantasma alle porte del loro territorio.


"Sono arrivati così presto." Il Daoist You Ming si accigliò. Sapeva che un assassinio alle porte del paese avrebbe attirato l'attenzione, ma non potevano fare altrimenti. Erano certi che Yi Yun sarebbe dovuto passare di lì per entrare nell'impero.


"Feihua, torna  indietro!"


Daoist You Ming non aveva più bisogno che suo figlio attaccasse. Non voleva restare nell'impero a lungo. Dopotutto c’era il Lord Pioggia Propizia!


Naturalmente Lord Pioggia Propizia era molto lontano. Non avrebbe notato subito la battaglia, ma chissà quali trucchi avesse un Lord Divino. Se fossero rimasti, sarebbero morti se il Lord Pioggia Propizia fosse apparso qui!


Per concludere in fretta ed evitare errori, il Daoista You Ming decise di attaccare personalmente!


In quel momento, gli Anziani Duanmu e Shi erano già gravemente feriti. Specialmente l'Anziano Shi, era pallido e sanguinava dai sette orifizi. Sopravviveva a stento, così non potevano più fermare il Daoista You Ming!


Il Daoista You Ming tese una mano nel vuoto, e una stella lontana vibrò. Stava estraendo l'essenza d’energia dell’astro e in grandi quantità!


Un cenno noncurante aveva estratto il potere delle stelle!


Yi Yun si raggelò. L'attacco del Daoista You Ming era diretto a lui.


Un colpo che conteneva il potere delle stelle!


Boom!


L'incrociatore spirituale iniziò a spaccarsi! Anche se era un tesoro nazionale del clan Luo, era pur sempre solo un mezzo di trasporto. Come poteva resistere al colpo di un Supremo?


Crack!


L'incrociatore esplose, disintegrandosi nella tempesta spaziale!


Il caos spaziale si fuse con il potere delle stelle, causando un'esplosione feroce!


Un attacco del genere avrebbe ucciso all'istante anche un guerriero dell'ottavo Piano del palazzo del Dao! Figuriamoci un guerriero all’Ascensione Celeste, sarebbe stato plverizzato!


"Yi Yun!"


Gli occhi dei due Anziani divennero rossi. In tutti questi anni, Yi Yun era rimasto in isolamento nello spazio primordiale. Lo consideravano quasi un loro discepolo e avevano lottato disperatamente per proteggerlo. Anche se non fosse diventato un discepolo del Lord Divino, sarebbe diventato una figura di spicco del clan Luo, forse una guida spirituale per i giovani, ma ora... tutto era perduto!


"Andiamo!"


Il Daoista You Ming si voltò e portò via You Feihua. Gui Huazi respinse il Supremo Gulan con una mossa. I due Supremi si aprirono un varco nel vuoto e scomparvero!


Questo era il potere dei Supremi. Potevano entrare e uscire dall'impero a piacimento!


Solo allora arrivarono i rinforzi dell’impero elfico dell’Oracolo. Davanti a loro, c'era solo il vuoto frantumato, i detriti di un incrociatore e la turbolenza spaziale.


