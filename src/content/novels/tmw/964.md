---
title: Capitolo 964 - Qualcosa non va
pubDate: 2025-07-03T15:04:31.953Z
tags:
    - tmw
---


Capitolo sponsorizzato, ringraziamo Flavio!
32 capitoli in coda totali (2 Flavio + 30 Gae),
0/1 sponsorizzazioni 1 euro a capitolo,
-Schadenfreude


"Crack!"


Yi Yun aveva completamente distrutto il dodicesimo nodo energetico della formazione.


Di conseguenza, sebbene la formazione dei Nove Palazzi fosse rimasta intatta, la sua potenza si era notevolmente ridotta senza il supporto della Perla Sfide dei Demoni.


Proprio in quel momento, Song Wuchen, seduto in una sala del maestoso albero, sentì che qualcosa non andava.


"La Perla Sfida dei Demoni..."


Song Wuchen fissò l’artefatto con un'espressione turbata.


In precedenza, aveva detto che la Perla Sfida dei Demoni gli era stata concessa dal Lord Pioggia Propizia, dando agli altri l'impressione che fosse un dono. In realtà, però, essendo solo un discepolo in nome, come avrebbe potuto ricevere un tesoro simile? Gli era stata semplicemente data in prestito.


La Perla Sfida dei Demoni conteneva ancora l’impronta mentale del Lord Pioggia Propizia. Per controllarla, Song Wuchen vi aveva infuso la sua volontà solo di recente, ma la sua influenza sull'oggetto era ancora instabile e debole.


Ora che Yi Yun aveva troncato i nodi energetici tra la formazione dei Nove Palazzi e la Perla Sfida dei Demoni, la sua impronta mentale era collassata all’improvviso. Questo lo lasciò momentaneamente confuso. Ovviamente, si rifiutava di credere che un partecipante avesse intenzionalmente distrutto i suoi sigilli. Pensò piuttosto che fosse colpa della sua scarsa padronanza della Perla Sfida dei Demoni.


"Giovane maestro Wuchen, cosa succede?" Chiese il sovrano del regno elfico dell'Oracolo, notando l'espressione strana di Song Wuchen.


"Niente di grave." Rispose Song Wuchen con un gesto della mano. "Si è solo indebolita una piccola impronta mentale nella Perla Sfida dei Demoni. A breve la rafforzerò, così da controllare meglio la prova."


Come avrebbe potuto ammettere che le sue impronte mentale erano collassate? Aveva organizzato tutto con grande sfarzo, e se ci fossero stati problemi, non avrebbe fatto una pessima figura?


"Capisco. Il giovane maestro Wuchen sta controllando un tesoro al livello di un Lord Divino, è normale che le impronte mentali si indeboliscano dopo un po’." Disse con un sorriso il sovrano. Sapeva come leggere tra le righe.


Aggiungere impronte mentali alla Perla Sfida dei Demoni non era semplice. Song Wuchen iniziò a produrre decine di sigilli, ma solo una minima parte riuscì a penetrare nell’artefatto.


Nel frattempo, la difficoltà della formazione dei Nove Palazzi era diventata quasi insignificante. Con quasi novemila partecipanti che affrontavano una formazione creata da un guerriero alla Manifestazione del Dao, la struttura stessa non aveva più abbastanza energia!


Immediatamente, tutti i partecipanti si sentirono rinvigoriti. Concentrarono le loro forze e avanzarono rapidamente, alcuni addirittura cominciarono a correre.


Superavano una sala dopo l'altra.


"Quindi è una prova psicologica. All'inizio è dura, ma una volta superata, il resto è facile."


Un partecipante era molto soddisfatto dei suoi progressi.


"Ho fatto la mia prima apparizione pubblica dopo un duro addestramento, ma il maestro ha detto che sono ancora troppo debole e che Chi Zhuiyun è molto più forte di me. Credevo che sarei stato eliminato subito, ma invece ho già raggiunto l'ottava sala! Sono davvero un genio!" Mormorava tra sé e sé un giovane.


Nel vasto mondo, c'erano ogni tipo di persone. Sebbene Chi Zhuiyun fosse considerato il genio numero uno del regno elfico dell'Oracolo, non tutti ne riconoscevano la forza. Alcuni credevano fermamente di essere i migliori e che, una volta rivelatisi, avrebbero schiacciato Chi Zhuiyun. Ora, con la facilità con cui superavano la formazione, divennero sempre più convinti delle loro capacità.


Presto, molti raggiunsero la nona sala.


Si aspettavano che, essendo l'ultima, fosse la più difficile, ma con loro grande sorpresa, era la più semplice di tutte!  


… 


Intanto, il sovrano del regno elfico dell'Oracolo, fuori dalla formazione dei Nove Palazzi, mangiava frutti spirituali mentre osservava Song Wuchen.


"Giovane maestro Wuchen, non c'è fretta con le impronte mentali. La prova è durata solo otto ore." Disse deliberatamente il re quando notò che il giovane stava faticando a condensarli.


"Non importa." Song Wuchen aggrottò le sopracciglia. Dopo il crollo della sua impronta mentale, nemmeno lui poteva sapere cosa stesse succedendo dentro la Perla Sfida dei Demoni. Tuttavia, credeva che la formazione dei Nove Palazzi, fosse collegata all’artefatto. Così, anche se certi nodi non erano stabili, tutti e dodici combinati avrebbero continuato a funzionare e la valutazione sarebbe continuata come previsto.


‘Appena stabilirò una nuova impronta mentale tra un po’, aumenterò la difficoltà e li farò soffrire.’


Song Wuchen voleva sfogare la sua rabbia. Sapeva che il Lord Pioggia Propizia stava probabilmente osservando la prova con la sua percezione. Essendo il proprietario della Perla Sfida dei Demoni, era sicuramente a conoscenza del collasso dell’impronta mentale.


E questo avrebbe influenzato la sua opinione su di lui!


Da anni aspirava a diventare un discepolo personale. Se avesse fallito nel gestire la prova, come avrebbe potuto essere promosso?


Song Wuchen fece un respiro profondo e disse: "Otto ore non sono poche. È meglio ricreare le impronte. La prima prova dovrebbe durare dai tre ai cinque giorni, non posso permettere che sfugga al mio controllo."


Il sovrano del regno elfico dell’Oracolo scherzò. "Il giovane maestro Wuchen è davvero meticoloso. A questo punto, temo che i miei discepoli avranno risultati disastrosi!"  E in quel momento, la perla emise all’improvviso un debole lampo di luce.


"Oh? Cosa succede?"


Molti nella Corte del Broccato della Primavera videro questa scena.


"Forse qualcuno ha superato la prova?"


"Come può essere?! Non hai sentito cos’ha detto il giovane maestro Wuchen? È estremamente difficile superare la formazione dei Nove Palazzi e ci vorrebbero almeno tre giorni per uscirne!”


"Forse Yi Yun o Chi Zhuiyun..." Sussurrò un discepolo.


Feng Zheng e Feng Qi, tra la folla, sogghignarono sentendolo: "Yi Yun? Chi Zhuiyun? Umpf, sono solo relativamente più forti nell’alleanza. Non sarebbero niente di che tra i discepoli del maestro! Stanno affrontando una difficoltà maggiore nella formazione dei Nove Palazzi. Già se riuscissero a superarla in cinque giorni vorrebbe dire che il fratello maggiore ci sta andando piano. Superarla prima? Non illuderti!”


Feng Zheng e Feng Qi detestavano Yi Yun e Chi Zhuiyun e così non persero l'occasione per sminuirli.


Quando gli altri sentirono queste parole, rimasero sbalorditi. Allora Yi Yun e Chi Zhuiyun stavano affrontando una valutazione dalla difficoltà più elevata?


Prima che potessero aggiungere altro, la luce della Perla Sfida dei Demoni si intensificò.


"Oh? Quello è..." Feng Zheng e Feng Qi divennero perplessi. Non notarono l'espressione scontenta di Song Wuchen nella sala sull'albero.


Swish!


Un raggio di luce divampò dall’artefatto, mentre appariva una persona.


Indossava un abito lungo e impugnava una spada lunga quasi un metro. I suoi capelli neri fluttuavano in mezzo al bagliore, dandogli un'aria maestosa.


Il primo partecipante aveva superato la prova!


Feng Zheng e Feng Qi rimasero a bocca aperta. Erano passate solo otto ore, com’era possibile?!

