---
title: Capitolo 965 - Geni Nascosti
pubDate: 2025-07-07T07:33:06.186Z
tags:
    - tmw
---


Capitolo sponsorizzato, ringraziamo Flavio!
31 capitoli in coda totali (1 Flavio + 30 Gae),
0/1 sponsorizzazioni 1 euro a capitolo,
-Schadenfreude


Feng Zheng e Feng Qi avevano visto la formazione dei Nove Palazzi di Song Wuchen. Era assolutamente impossibile superarla in così poco tempo!


Tuttavia, il resto del pubblico non sembrava preoccuparsene.


"Qualcuno l'ha superata! E così velocemente!"


"Che genio!"


La folla gridò con entusiasmo. Ma mentre alcuni esultavano, molti altri rimasero a bocca aperta, fissando il giovane dai capelli lunghi apparso all'improvviso e la prima domanda che si fecero fu: chi diamine è?


Nell'alleanza c'erano molti geni, ma non tutti erano famosi come Yi Yun o Chi Zhuiyun.


Quasi nessuno conosceva quel ragazzo.


"Umpf! Non lo conoscete? Non ho paura di dirvelo, è mio fratello giurato! Fin da giovane ha mostrato un talento ineguagliabile. Poi è andato in profondità tra le montagne, diventando discepolo di un maestro erudito.
È rimasto nascosto per anni, ed è sicuramente tra i talenti più forti nel regno elfico dell'Oracolo. Supera la vostra immaginazione!”


In quel momento, un giovane saltò fuori, pavoneggiandosi come un gallo dopo una vittoria.


Tutti lo fissarono sbalorditi.


Ma chi era questo qui?


Indossava un piccolo cappello e vestiti fatti da pelli di bestia, con lo stemma di un clan sconosciuto. Ovviamente proveniva da qualche tribù sperduta in un angolo remoto.


Come poteva uno così conoscere uno dei “talenti più forti” del regno elfico dell'Oracolo?


A nessuno sembrava credibile.


Però, non era raro che geni straordinari avessero amici umili in gioventù. Le leggende di eroi che difendevano i compagni umiliati erano comuni.


Ma proprio allora, un altro bagliore apparve e un secondo partecipante superò la prova!


Questo era ancora più affascinante. Era vestito di bianco, con un ventaglio in mano che sventolava con eleganza. Nonostante la prova, sembrava energico e lucido. Non pareva stanco ed emanava un'aura impressionante.


"Un altro passato e con tale facilità!"


"Un altro volto sconosciuto... anche lui del regno elfico dell’Oracolo? Non sapevamo ci fossero così tanti geni nascosti lì!"


"Esatto! Devono essersi tenuti nascosti, evitando fama e ricchezza. Ma ora, con il Lord Pioggia Propizia che cerca un discepolo, è il momento di emergere!"


Mentre alcuni nobili discutevano, videro altri bagliori. Tre persone apparvero consecutivamente nella Corte del Broccato della Primavera!


Cosa…


Tutti sussultarono per lo shock.


C'erano davvero troppi geni nascosti.


Ma era evidente che non provenissero dal regno elfico dell’Oracolo, così era prevedibile. Anche le altre fazioni dell’alleanza dovevano avere dei talenti nascosti.


Ma poi…


Sha! Sha! Sha!


I bagliori si susseguirono come una pioggia. In un batter d'occhio, c'erano più di venti geni!


Tutti erano sbalorditi. Chi avrebbe immaginato così tanti talenti nel mondo? Erano stati rane in un pozzo a credere che solo Yi Yun, Chi Zhuiyun e Luo Huo'er fossero degni di nota. A quanto pareva, erano di vedute ristrette. Ogni epoca aveva i suoi geni, ognuno capace di primeggiare per secoli.


"Ahahah! È il Ragazzo Tigre della mia tribù della Tigre Nera! Quel ragazzo ha un talento straordinario: a tre anni sollevava massi di cinquecento chili. Oggi mi ha davvero piacevolmente sorpreso! C'è speranza per l'ascesa della mia tribù della Tigre Nera!" Un vecchio robusto ruggì di gioia.


Il "Ragazzo Tigre" in questione aveva uno sguardo vacuo e peli ovunque, sembrando più una bestia che un uomo. Per quanto riguardava sollevare massi a tre anni... che metodo di allenamento rudimentale...


Questo... anche lui era un genio nascosto?


Molti si scambiarono occhiate incredule. Le apparenze ingannano.


"Congratulazioni anche a te! Anche il secondo orso della mia Tribù dell'Orso Bianco ce l'ha fatta! Quando i giovani cresceranno, marceremo avanti insieme, fratelli tribali!" Esclamò un altro anziano robusto.


Il secondo orso menzionato era ricoperto di pelliccia gialla e assomigliava moltissimo al "Ragazzo Tigre".


Un orso bianco e una tigre nera. Che diamine? Non potevate dare un nome migliore ai vostri clan?


In effetti non erano tribù del tutto sconosciute. Erano considerati i due più grandi clan tribali del regno elfico dell’Oracolo.
Tuttavia non potevano competere con i grandi clan delle capitali. Tutti credevano che non sarebbero stati in grado di rivaleggiare con i membri delle famiglie nella capitale. Ma ora, a quanto pareva, non erano da sottovalutare. La probabilità che producessero geni era bassa, ma erano numerosi, così era possibile che potessero crescere qualche talento.


Poi, i bagliori iniziarono a moltiplicarsi. Ogni raggio rivelò un giovane che aveva superato la formazione. Apparirono come funghi dopo una pioggia, uno dopo l’altro. Ce n’erano così tanti che era facile perdere il conto.


"Uno, due, tre... centottantuno, centottantadue..." Qualcuno iniziò a contare a occhi sgranati.


Non si diceva che la prova fosse difficilissima? Che il primo turno avrebbe eliminato il 99% dei partecipanti? Perché così tanti l'avevano superata?


"Duecentotrentasei, duecentotrentasette..."


Il conteggio saliva. Mentre la folla contava, la gente discendeva come foglie fruscianti. Chi provava a contare non riuscì a tenere il passo con questo ritmo.


Presto superarono i trecento!


La gente era sconcertata. Ma molti iniziarono a sospettare che qualcosa non andasse.


Era stato detto che ci sarebbero voluti almeno tre giorni per superare la valutazione, ma più di trecento persone l’avevano completata in otto ore?


Alcuni erano pieni di gioia per questo esito, specialmente i partecipanti stessi. Parenti e amici parlavano con entusiasmo tra di loro.


"Fratello Bai, ce l'hai fatta anche tu!"


"Hahaha, anche tu, fratello Yuchi! L'ultima volta che ci siamo visti, sapevo che non eri una persona ordinaria!”


"Ehi, non è il fratello Li? Sembra che anche lui abbia superato la prova. Andiamo a congratularci con lui!"


E così via, senza fine.


Ormai il conteggio superava gli ottocento!


I bagliori dalla Perla Sfida i Demoni non accennavano a diminuire. Anzi, si infittivano in un flusso continuo e accecante.


"Cosa sta succedendo?"


Nella sala sull'albero maestoso, molti dei superiori erano rimasti a bocca aperta. Anche se la difficoltà fosse stata ridotta, non era possibile che tutti superassero la prova insieme!


Inoltre, tra i partecipanti c'erano personaggi bizzarri. Oltre al Ragazzo Tigre e il Secondo Orso, notarono una bambina di dieci anni con due codini e occhi scintillanti. Sembrava estremamente innocente e le mancava dello zucchero filato in mano per completare il quadro.


Pur considerando che la prova si adattava all'età, era inconcepibile che una bambina dall’aspetto così innocuo avesse superato il primo turno.


La valutazione non stava procedendo normalmente.


Molti non poterono trattenersi dal guardare Song Wuchen. Era lui l’esaminatore della prima prova ed era il creatore della formazione dei Nove Palazzi. Si accorsero che il suo volto sembrava essersi inverdito come il muschio.


Perché, in quel momento, più di duemila persone avevano superato la sua prova.


In realtà, Song Wuchen aveva capito che qualcosa non andava già quando il primo partecipante era uscito dopo otto ore.


Quando le sue impronte mentali erano crollate, non aveva potuto verificare cosa stesse succedendo dentro la Perla Sfida dei Demoni. Ora aveva capito che le sue impronte mentali non erano collassate per via della sua mancanza di controllo sull’artefatto divino, ma perché doveva essere successo qualcosa di strano alla connessione tra la formazione e la perla. Questo era risultato nel collasso delle sue impronte spirituali, che già non erano stabili.


Che diavolo era successo?


In quel momento Song Wuchen sembrava un pollo che aveva preso fuoco. Voleva fare uno scatto e fermare la Perla Sfida dei Demoni!


Se fossero apparse solo qualche centinaio di persone, avrebbe potuto fingere nulla fosse e aumentare la difficoltà della fase successiva.


Ma ora, con numeri vicini ai quattromila, metà dei partecipanti, e altri in arrivo, come poteva ignorarlo? Il Lord Pioggia Propizia stava guardando!


"Dannazione! Che sta succedendo?!"


Song Wuchen strinse i denti. Aveva messo alla prova la formazione dei Nove Palazzi diverse volte!


Era vero che non poteva controllare la Perla Sfida dei Demoni, ma finché la formazione dei Nove Palazzi e l’artefatto fossero stati collegati, non ci sarebbero stati problemi. Come poteva essere successo questo?


Non gli passò neanche per la mente che qualcuno avesse distrutto il collegamento. Non credeva che qualcuno ne fosse capace.


"Ehm... Giovane Maestro Wuchen..." Il sovrano del regno elfico dell'Oracolo parlò con cautela. "Ormai sono più di settemila... anzi, ottomila. Non pensa che dovremmo concludere il primo turno e passare al secondo?"


I partecipanti erano circa novemila in totale. E Song Wuchen aveva detto che ne avrebbe eliminati il 99%, che il primo ad uscirne ci avrebbe messo almeno tre giorni, e che solo una decina avrebbe superato la prova dopo quattro o cinque giorni. Invece, in otto ore, ne erano passati ottomila. Era ancora una selezione?


Anche se ne avessero eliminati alcuni, sarebbero stati una manciata. Che sfortunati dovevano essere!


Il sovrano sapeva che Song Wuchen era una pentola a pressione pronta a esplodere, ma non poté trattenersi dall’intervenire. La situazione era fuori controllo. La folla sotto mormorava, e anche l'idiota più totale aveva capito che qualcosa non quadrava.


"Lo so!" Disse a denti stretti Song Wuchen.


Aveva fallito miseramente al primo turno, così che altro poteva dire?


"Perla Sfida i Demoni, torna da me!"


In quel momento Song Wuchen riuscì a stento a richiamare a sé la Perla Sfida dei Demoni usando una patetica nuova impronta che ci aveva posto.


Mentre la stringeva tra le mani, ne sentì il freddo metallico. Song Wuchen si incupì.


Prima dell'esame, aveva persino sognato che, alla fine, il suo maestro gli avrebbe donato l’artefatto. Essendo esperto di formazioni, gli sarebbe stato utilissimo.


Ma ora, la perla gli sembrava solo estranea, distante.


