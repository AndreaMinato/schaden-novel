---
title: Capitolo 970 - Un giorno da incubo
pubDate: 2025-07-07T07:33:06.191Z
tags:
    - tmw
---


Capitolo sponsorizzato, ringraziamo Gae!
29 capitoli in coda totali (29 Gae),
0/1 sponsorizzazioni 1 euro a capitolo,
-Schadenfreude


Yi Yun stava per attraversare la Porta della Pioggia Nebbiosa.


Dopo aver visto Chi Zhuiyun e Tianya Haoyue entrare nel giardino del Lord Divino, nessuno dubitava più della forza di Yi Yun. Era certo che avrebbe squarciato la cortina di luce.


Tra le armi di Yi Yun, che fosse la spada spezzata o le 999 sciabole volanti, tutte avevano lasciato un'impressione profonda negli altri.


Proprio mentre tutti si chiedevano come avrebbe fatto a penetrare la cortina, Yi Yun vi si avvicinò a mani nude. Sembrava non avesse intenzione di usare armi.


"Vuole aprirla a pugni?"


La gente rimase sbalordita. Yi Yun non era certo uno che seguiva le vie tradizionali.


Song Wuchen si sentì estremamente irritato quando si rese conto che Yi Yun non stava usando un'arma. Il suo istinto gli suggerì che doveva essere stato lui a rovinare la sua prima prova.


Anche il sovrano del regno elfico dell'Oracolo notò il cambiamento nell'espressione di Song Wuchen. In effetti, il suo atteggiamento nei confronti di Yi Yun non era diverso. Yi Yun non era un genio del suo regno e aveva superato Chi Zhuiyun, il che ovviamente lo metteva a disagio.


"Quel Yi Yun potrebbe anche essere un po’ forte, ma è troppo arrogante. Ha già osato dire che avrebbe raccolto altre erbe preziose oltre al Fiore dei Sette Cuori di diecimila anni. Crede davvero che il giardino del Lord Divino sia il suo cortile?" Commentò il re.


Song Wuchen rispose con espressione cupa: "Pensa di lacerare la cortina a mani nude, ma così sprecherà sicuramente più energia che con un'arma. Ogni passo nel giardino del mio maestro richiederà un enorme dispendio di forze.
Cercando di mettersi in mostra fin dall'ingresso, Yi Yun consumerà ancora più energia. Ma non sa che, quando inizierà a raccogliere le erbe, ogni briciolo di resistenza in più gli darà una possibilità in più di successo!"


Anche se Song Wuchen aveva fallito nell’organizzare la prima prova, era pur sempre un esaminatore. La sua valutazione sembrò ragionevole a molti.


"I giovani contendono solo per mettersi in mostra."


Il sovrano del regno elfico dell'Oracolo si lisciò la barba, facendo eco a Song Wuchen. Ma prima che potesse finire la frase, la voce gli si bloccò in gola. Il suo sorriso perfetto si congelò completamente.


Guardò Yi Yun fare un semplice passo verso la cortina di luce. Mentre il suo piede destro entrava nella Porta della Pioggia Nebbiosa, la cortina azzurrina emanò increspature circolari, senza opporre alcuna resistenza.


Poi, Yi Yun la attraversò mentre le increspature si ampliavano, come se avesse penetrato una membrana d'acqua nel modo più naturale possibile, senza esserne minimamente rallentato.


"Cosa?!"


Tutti osservarono la scena sbigottiti. Che diavolo... sapeva passare attraverso i muri?


"Ho visto bene? Forse è un’illusione?"


"La cortina che ha attraversato è la stessa che abbiamo provato ad attraversare noi?”


I guerrieri che erano stati respinti strabuzzarono gli occhi di fronte a questa scena.


Loro avevano usato tutta la loro forza senza riuscire a superarla. Avevano dovuto accettare in silenzio quando Chi Zhuiyun l'aveva squarciata con un colpo, data la sua potenza offensiva. Ma ora Yi Yun... ci era semplicemente passato attraverso!


Ma la cortina che Yi Yun aveva attraversato era forse una finta?


Tuttavia, la persona che fece l’espressione più scontenta fu proprio Song Wuchen, e non un partecipante.


Aveva appena fatto dei commenti prima che accadesse una cosa del genere. Dal modo rilassato in cui era passato, Yi Yun probabilmente non aveva sprecato nemmeno un briciolo di energia!


L'esame del Lord Divino oggi proprio un incubo per Song Wuchen. Sia con la formazione dei Nove Palazzi che con la Porta della Pioggia Nebbiosa, la sua faccia era stata schiaffeggiata così tante volte da risuonare ancora di "Pah! Pah!".


"Cazzo, ci deve essere qualcosa che non va in quella cortina!"


Tigre Nera, che ci aveva spiaccicato la faccia, non riusciva ad accettare la situazione. Vedendo Yi Yun attraversarla, ruggì e si lanciò subito dietro di lui.


Mentre stava per colpire la cortina, Tigre Nera ebbe un attimo di esitazione. Ma vedendo la schiena di Yi Yun, si fece coraggio e ruggì di nuovo, scagliando il pugno dritto contro la Porta della Pioggia Nebbiosa!


Artiglio della Tigre Nera!


L’artiglio di una tigre nera colpì la cortina lucente e immediatamente dopo…


Boom!


Il colpo gli rimbalzò contro, dritto contro il suo petto. Tigre Nera gridò di dolore e fu di nuovo scaraventato all’indietro come un sacco di patate.


Dopo essere rimasto ferito gravemente due volte, oltre al duro colpo al suo morale, quasi non poté più rialzarsi.


Vedendo le sue condizioni, gli altri partecipanti rimasero in silenzio. Visto che il Lord Pioggia Propizia risiedeva nel regno elfico dell'Oracolo, la maggior parte dei guerrieri veniva da lì e non conosceva bene Yi Yun, proveniente dal clan Luo. Ora finalmente vedevano il divario tra loro e lui. Era qualcosa che li scoraggiava al punto da farli rinunciare ad inseguirlo.


E proprio in quel momento, tra la folla…


"Fwoosh! Fwoosh!"


Due lampi di luce consecutivi. Uno apparteneva a un ragazzo magro e pallido dall'aspetto sinistro, l'altro a uno basso e grassoccio dall'aria innocua.


I due si erano mossi quasi simultaneamente.


Peng!


La cortina di luce crepitò e si aprì un grosso varco. I due entrarono nel giardino del Lord Divino.


"Oh? Quei due?"


Molti rimasero stupiti. I due erano sconosciuti. Tra le sei fazioni dell'alleanza, a parte Tianya Haoyue e Chi Zhuiyun, altri geni come Luo Huo'er, la principessa Volpe Bianca e la Dea Xi Ye non avevano partecipato all'esame. Avevano scelto di rimanere nelle rispettive fazioni.


A parte loro, chi altro aveva la forza di aprire così facilmente la cortina con un semplice attacco? Erano forse alla pari con Chi Zhuiyun.


"Potrebbero essere discepoli in nome del Lord Pioggia Propizia?"


Molti avanzarono questa ipotesi, ma guardando la Fata Ningshuang, notarono che aveva leggermente aggrottato le sopracciglia. A quanto pareva, i due non erano discepoli del suo signore.


Non lontano da lei, l'Anziano Shi notò il suo cambiamento d'espressione e chiese: "Fata, li conosce forse?"


La Fata rispose: "No, ma ho un'ipotesi sulle loro origini. Non vengono dalle sei fazioni dell'alleanza. Potrebbero provenire da un luogo con cui il Maestro ha qualche legame..."


Il reclutamento del Lord Divino non era limitato solo all'alleanza, quindi era prevedibile che partecipassero estranei.


"Qualche legame con il Lord Pioggia Propizia?" Esclamò piano il sovrano del regno elfico dell'Oracolo. Il talento dei due era indubbiamente straordinario, ma le loro origini erano sconosciute.


Tuttavia, Shui Ningshuang non sembrava intenzionata a dire altro. Anzi, pareva quasi infastidita dalle loro origini, quindi il re evitò di insistere.


Dopo essere entrati nella Porta della Pioggia Nebbiosa, i due ragazzi grasso e magro seguirono Yi Yun a una distanza ragionevole, senza mostrare intenzione di competere con lui. La loro apparizione era stata inaspettata, ma grazie alla selezione della Porta, erano improvvisamente emersi.


Questo fece rimpiangere agli altri partecipanti la loro inadeguatezza. La Porta della Pioggia Nebbiosa era separata da una semplice cortina di luce, ma sembrava dividerli in due mondi distinti.


"La Porta della Pioggia Nebbiosa è una prova che rivela il divario che c’è tra i partecipanti. Solo questo ha già eliminato più di novemila persone, lasciandone solo cinque!"

