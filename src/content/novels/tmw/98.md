---
title: Capitolo 98 - Nove Misteriose Spade Celesti
pubDate: 2023-08-13T14:09:48.033Z
tags:
    - tmw
---


Dopo che Lian Chengyu finì la sua dimostrazione, rimasero solo cinque partecipanti allo stadio del Sangue Mortale. A parte Yi Yun, gli altri quattro erano membri d’élite cresciuti dal clan Tao.

Questi uomini erano più forti di Lian Chengyu sotto ogni aspetto. Questo perché avevano maestri al picco del Sangue Viola che erano molto più formidabili di Yao Yuan.

Perfino Lian Chengyu dovette ammettere che il loro pugno costola di drago osso di tigre era molto potente. Il livello della loro dimostrazione era di gran lunga superiore al suo!

Questo inquietò Lian Chengyu.

Era arrivato a stento tra i primi cinque posti nei preliminari. Non era scontato che facesse lo stesso alle semifinali.

Inoltre Zhang Tan aveva detto che la selezione del regno sarebbe stata composta da tre fasi. Lian Chengyu non sapeva se l’argomento della terza fase sarebbe stato qualcosa in cui era preparato. Ora che Tao Yunxiao e i nove guerrieri del Sangue Viola avevano già occupato dieci posti, non ne rimanevano molto altri. Lian Chengyu era stato assalito da un senso di urgenza.

I tre membri d’élite finirono la loro dimostrazione uno dopo l’altro.

Il prossimo fu Tao Yunxiao!

In quanto guerriero al picco dello stadio di Sangue Mortale, attirò le luci della ribalta!

E Tao Yunxiao era nel suo ambiente familiare, così il pubblico attorno apparteneva per lo più al suo clan. In quanto terzo giovane maestro della tribù Tao, fu accolto da acclamazioni non appena si fece avanti!

Con un’accoglienza del genere, Tao Yunxiao si sentì sicuro del suo piano!

Salì sul palco di giada bianca. Era sicuro che avrebbe vinto e di netto!

Suo padre e gli Anziani del suo clan gli avevano dato una sorpresa! Tao Yunxiao era fiducioso che questa sorpresa avrebbe potuto fargli conquistare il primo posto assoluto nelle semifinali!

Tao Yunxiao era pieno d’orgoglio mentre stava sul palco sotto gli occhi di molte persone!

Questo era un palco che apparteneva a lui, il punto d’inizio del suo futuro brillante!

Amava quella sensazione.

Quando scorse con lo sguardo la folla, osservò molti partecipanti allo stadio del Sangue Mortale. Tao Yunxiao sorrise e ignorò Yi Yun.

Tao Yunxiao voleva che queste persone capissero l’enorme differenza che c’era tra di lui e gli altri partecipanti. Voleva che comprendessero l’abisso della loro inesperienza!

Tao Yunxiao fece un cenno e un Anziano si avvicinò tenendo un lungo oggetto avvolto nella seta con entrambe le mani per poi passarlo al giovane.

Era una spada!

“Un’arma?” La gente rimase scioccata perché, finora, nessuno aveva usato un’arma sul palco.

Non era difficile utilizzare un’arma. Anche qualcuno come Zhao Tiezhu avrebbe potuto brandire una grossa sciabola e danzare con grande stravaganza.

Ma un vero esperto non avrebbe solo fatto delle pose. Ci avrebbe infuso potere marziale, rendendo l’arma una parte di lui.

La maggior parte delle tecniche di pugno e di calcio erano più facili da gestire, mentre era più arduo utilizzare sciabole, spade o alabarde come se fossero parte del proprio corpo.

I guerrieri al di sotto del Sangue Viola erano concentrati ad avanzare allo stadio successivo, così non avrebbero perso tempo a coltivare le loro tecniche con le armi.

Ma oggi, sul palco di giada bianco, Tao Yunxiao aveva tirato fuori una spada. Naturalmente non l’aveva fatto solo per dare spettacolo, ma anche per rivelare le sue vere abilità!

Tao Yunxiao era uno spadaccino.

A quattordici anni, era senza dubbio un genio della coltivazione visto che era arrivato al picco dello stadio del Sangue Mortale e aveva praticato una tecnica di spada.

Perfino Zhang Tan, che lo aveva visto tirare fuori lentamente la spada dal tessuto che la legava, ne fu sorpreso.

Voleva sapere anche lui a che livello fosse arrivato il giovane.

Quando Tao Yunxiao rimosse l’arma dalla copertura, rivelò una spada corta lunga due piedi.

L’elsa era semplice, mentre l’impugnatura era coperta da vecchia pelle di serpente…

Guardando questa spada, gli Anziani del clan tribale Tao sulla piattaforma mostrarono espressioni contrastanti, ma sembravano anche orgogliosi.

Quest’arma era il loro artefatto ancestrale!

L’artefatto ancestrale era composto da un paio di spade, una spada maschio e una femmina.

Quella nelle mani di Tao Yunxiao era la spada femmina.

“Grande Anziano, perché ha accettato che Yunxiao usasse l’artefatto ancestrale? Non teme che verrebbe desiderato da altri, causando una calamità per il nostro clan?”

Le due lame erano le fondamenta del loro clan. In passato, quando le bestie della desolazione li avevano attaccati, i guerrieri al picco del Sangue Viola avrebbero usato l’artefatto ancestrale per affrontare i mostri.

Non solo, questo paio di spade potevano condensare Qi per purificare il corpo di una persona. L’allenamento era più efficace usandole!

Ma oggi, per la selezione del regno, il patriarca aveva dato la spada ancestrale femmina a Tao Yunxiao per fare una dimostrazione! Sembrava incredibile.

Il Grande Anziano magro ponderò: “Il Regno Divino Tai Ah è un tale gigante. Perché gli importerebbe di due artefatti ancestrali? Rivelarlo potrebbe causare problemi, ma se lo tenessimo segreto e non affrontassimo mai queste sfide, allora prima o poi il nostro clan finirebbe distrutto.”

“È il momento che mostriamo la nostra forza e la nostra stabilità. Questa selezione è la migliore opportunità per farlo. Non possiamo rimanere per sempre in questa povera terra selvaggia. Dobbiamo andarcene e creare il nostro clan!”

I clan nel Regno Divino Tai Ah non erano affatto da sottovalutare.

Tribù come quelle Lian e Tao erano ad un livello completamente diverso rispetto a loro, era la stessa differenza tra il nobile in una capitale e il magnate di un villaggio.

Il clan tribale Tao era esistito per eoni nella Landa Selvaggia della Nuvola. Le loro ambizioni era stabilire un vero e proprio clan e, svilupparlo e costruirlo lentamente con le loro forze.

Negli annali del Regno Divino Tai Ah, molti antichi clan familiari erano stati fondati in questo modo.

Molti clan erano sopravvissuti perfino a diverse dinastie, al punto da avere una storia più lunga di quella della famiglia reale del Regno Divino Tai Ah.

Il clan tribale Tao aveva già accumulato abbastanza risorse. Poteva usare questa opportunità per mostrare la sua forza. E Tao Yunxiao era fortunato, era stato designato simbolo dello stadio del Sangue Mortale della loro tribù.

“Lord Zhang, dimostrerò le Nove Misteriose Spade Celesti!”

“Nove Misteriose Spade Celesti?”

La gente comune non aveva mai sentito parlare di una tecnica di coltivazione del genere, ma una persona come Lian Chengyu, che aveva esperienza nel campo delle arti marziali, sapeva cosa significava.

Era una tecnica di coltivazione che usava nove mosse per coltivare l’intero sistema muscolo scheletrico. Aveva la stessa funzione del pugno costola di drago osso di tigre, ma poteva anche fare da complemento. Dato che Tao Yunxiao aveva imparato le Nove Misteriose Spade Celesti, era naturale che avesse imparato anche il pugno costola di drago osso di tigre.

Aveva imparato due tecniche di coltivazione!

Questo riempì Lian Chengyu di emozioni contrastanti. Una tribù così grande come i Tao era proprio diversa, sopratutto in quanto ad eredità.

Bisognava sapere che le Nove Misteriose Spade Celesti non erano ampiamente diffuse. Alcune fazioni l’avevano nascosta, così non era facile ottenerne il manuale. Per apprenderla inoltre era necessaria una spada e questo la rendeva ancora più difficile da imparare!

Il clan tribale Tao aveva i suoi artefatti ancestrali, le spade maschio e femmina. Queste lame potevano dare ai loro utilizzatori una energia misteriosa. Insieme alla tecnica di coltivazione delle Nove Misteriose Spade Celesti, permetteva al proprietario di rilasciare una forza incredibile, permettendo ai guerrieri di avanzare di livello.

Questo era il vero segreto del clan tribale Tao ed era il motivo per cui era riuscito a sopravvivere nelle vaste lande selvagge per millenni!

E questo segreto era rimasto completamente confidenziale per molto tempo. Oggi però gli Anziani avevano deciso di aver accumulato abbastanza risorse. Era il momento di mostrare la loro forza e iniziare a svilupparsi.



