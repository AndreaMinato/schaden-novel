---
title: Capitolo 983 - Il Sigillo del Tapiro del Dao
pubDate: 2025-07-15T06:23:56.318Z
tags:
    - tmw
---


Capitolo sponsorizzato, ringraziamo Gae!
34 capitoli in coda totali (19 Gae+15 Marco),
0/1 sponsorizzazioni 1 euro a capitolo,
-Schadenfreude


Le parole di Yi Yun lasciarono tutti segretamente sbigottiti. Yi Yun era così sicuro di sé?


Il Tapiro del Dao era una bestia elfica allevata dalla setta della Pioggia Immortale. Molti non ne avevano mai visto uno prima.


Affrontare una creatura così strana, rischiando la vita senza averla mai incontrata prima, era qualcosa che nessuno dei membri della giovane generazione presenti avrebbe avuto il coraggio di fare.


"Yi Yun, ci hai pensato bene?" Chiese il Lord Pioggia Propizia.


Yi Yun porse i suoi rispetti e rispose: "Sì, Lord Divino."


Il Lord Pioggia Propizia lo osservò attentamente. Era rimasto sbalordito dal suo atteggiamento estremamente calmo. Tuttavia, era convinto che il giovane non avrebbe fatto nulla di avventato che potesse costargli la vita, dato che era riuscito a raggiungere il suo livello attuale partendo dal nulla.


"In tal caso, va bene!" Il Lord Pioggia Propizia si alzò lentamente e spiegò: "All'interno del Tapiro del Dao ci sono sigilli. Man mano che i sigilli vengono rilasciati uno dopo l'altro, il Tapiro del Dao emetterà una forza divorante sempre più forte."


"Quando questa forza vi colpirà, causerà il collasso delle impronte e delle rune del Dao all'interno dei vostri corpi, per poi risucchiare via il Dao stesso."


"Il modo per resistere alla forza divorante è far sì che il vostro Dao formi un sistema perfetto. Quando il vostro Dao si fonde con il corpo e raggiunge gradualmente la perfezione, il vostro Dominio del Dao diventerà più potente. In questo modo, il collasso sarà meno probabile e il tapiro non riuscirà a risucchiare il Dao che avete compreso."


La spiegazione era principalmente per Yi Yun e Chi Zhuiyun. Capire come resistere al Tapiro del Dao li avrebbe evitati dal farsi prendere dal panico all'inizio.


"Il Tapiro del Dao che allevo si chiama 'Xiao'. Rilascerò il primo sigillo di Xiao in modo che possiate sperimentarlo gradualmente."


Mentre parlava, evocò una runa che si espanse come increspature sull'acqua prima di entrare nell'ombra del Tapiro del Dao.


La creatura sobbalzò improvvisamente, emanando un'aura pericolosa.


Nonostante fosse allevato dal Lord Pioggia Propizia, possedeva un'aura piena di gelido intento omicida.


Immediatamente, Chi Zhuiyun e Tianya Haoyue sentirono un brivido percorrere i loro cuori.


Percepirono una forza divorante agire su tutto il loro essere. Era una sensazione che non avevano mai provato in vita loro, come se tutto il sangue nei loro corpi venisse risucchiato, pronto a schizzare fuori.


Chi Zhuiyun voleva attivare il suo Dominio del Dao, ma dopo aver valutato attentamente la situazione, si rese conto di poterla sopportare.


"L'aura del Tapiro del Dao sta gradualmente diventando più forte, ma non ha superato i miei limiti."


Scoprendo questo punto, Chi Zhuiyun spostò gli occhi verso il Lord Pioggia Propizia nella sala dell'albero maestoso e capì.


Il Lord Pioggia Propizia stava solo permettendo loro di adattarsi alla prova. Aveva deliberatamente rilasciato il primo sigillo del Tapiro del Dao per far loro comprendere la sensazione di essere divorati, evitando che si facessero prendere dal panico.


Anche Yi Yun se ne rese conto. La forza divorante aumentava gradualmente di intensità. Poteva rilasciare la sua percezione per sperimentarla e allo stesso tempo osservare la reazione di Chi Zhuiyun.


Imparare dalla resistenza di Chi Zhuiyun gli avrebbe permesso di affrontare il Tapiro del Dao con facilità e vigore.


Rendendosi conto della situazione, Shi Fei disse con ansia al Vecchio Changsheng: "Zio Granmaestro, iniziamo anche noi."


Era ovvio che il Lord Pioggia Propizia stesse permettendo a Yi Yun di familiarizzare con il Tapiro del Dao. Anche se si rifiutavano di credere che Yi Yun potesse aver compreso un potente Dominio del Dao in un solo anno, non volevano dargli alcuna possibilità di migliorare le sue probabilità di successo.


Dopotutto, per spingerlo ad affrontare il pericolosissimo Tapiro del Dao Zanne Infernali, avevano pagato il prezzo di schiaffeggiarsi a vicenda in pubblico, con immagini proiettate a milioni di persone. Dovevano assicurarsi che Yi Yun la pagasse ancora più cara.


Shi Changsheng lanciò un'occhiata a Yi Yun e sogghignò. Come posso darti la possibilità di familiarizzare con la forza divorante del Tapiro del Dao? Ti è stata data l'opportunità di ritirarti, ma non solo non l'hai fatto, hai anche deriso la mia setta della Pioggia Immortale. Oggi pagherai un prezzo tragico!


"Tapiro del Dao Zanne Infernali, scioglimento di tre sigilli!"


Shi Changsheng ne rilasciò immediatamente tre!


All'istante, sembrava si fosse scatenato l’inferno. Il Tapiro del Dao Zanne Infernali rosso mostrò le zanne e brandì gli artigli, mentre copriva l'intera volta celeste!


Persino i guerrieri fuori dalla Corte del Broccato della Primavera potevano vedere il Tapiro del Dao senza bisogno della formazione di proiezione.


Un brivido corse lungo le schiene dei guerrieri. Non erano loro i bersagli della forza divorante, ma si sentirono comunque raggelare.


Chissà se Yi Yun sarebbe riuscito a resistere.


"Quel vecchio bastardo è troppo crudele. Ha sciolto direttamente tre sigilli!"


"Quei due discepoli della setta della Pioggia Immortale conoscono i Tapiri del Dao. Ma Yi Yun non sapeva nemmeno cosa fossero prima d'ora. È un sopruso."


Molti trovarono lo trovarono ingiusto. La setta della Pioggia Immortale stava chiaramente prendendo di mira Yi Yun.


Altri invece gioivano per la sua sfortuna. Song Wuchen era al settimo cielo. "Yi Yun ha fatto schiaffeggiare i discepoli della setta della Pioggia Immortale e loro l'hanno fatto. Ora è solo giusto che affronti la minaccia del Tapiro del Dao Zanne Infernali.
È stata una sua scelta. Si è sfogato con le parole, ma chissà come affronterà la situazione ora?"


Shi Ping e Shi Fei rilasciarono immediatamente i loro Domini del Dao mentre affrontavano il terribile potere divorante del Tapiro del Dao Zanne Infernali.


Lo avevano già affrontato più volte in passato, quindi lo conoscevano bene! Rimasero saldi come rocce nei loro Domini del Dao! Il Tapiro del Dao cercava costantemente di divorarli, ma i loro domini erano inattaccabili, fondendosi in uno.


Guardarono Yi Yun. Quanto sarebbe durato, con tre sigilli rilasciati?


Yi Yun percepì una forza risucchiante spaventosa. Ebbe la sensazione che tutto il suo corpo stesse per esplodere.


Il tapiro mirava al Dao dentro di lui, ma ebbe la sensazione che anche la sua anima stesse venendo trascinata dal potere divorante.


Yi Yun sentiva che il mondo davanti a lui era riempito dal Tapiro del Dao, e lui era in piedi davanti a delle fauci spalancate.


I frammenti delle leggi che non stava controllando sarebbero stati risucchiati via!


Solo un momento fa, il Lord Pioggia Propizia aveva detto di rendere il proprio Dominio del Dao in un sistema chiuso per resistere. Anche se sembrava semplice, era come comprenderne uno nuovo: servivano tentativi ripetuti e progressi graduali.


Ma Yi Yun stava affrontando Tapiro del Dao Zanne Infernali con tre sigilli rilasciati all'istante. Non aveva tempo per familiarizzare. Appena i sigilli furono rimossi, era stato travolto immediatamente.


Yi Yun non aveva mai mostrato il suo Dominio del Dao prima. Alcuni dubitavano addirittura che non l'avesse ancora compreso dopo un anno.


Sotto l'effetto della forza divorante, Yi Yun serrò i denti. Lentamente, il suo corpo iniziò ad emanare un’aura gelida che pareva provenire da un abisso profondo.


L'aura era strana, avvolta in una luce grigia. Non era evidente, ma riusciva a bloccare il potere divorante.


"Cos'è quell'alone grigio...? È il Dominio del Dao di Yi Yun?"


"Cosa? Non sembra… neanche un Dominio del Dao!”


