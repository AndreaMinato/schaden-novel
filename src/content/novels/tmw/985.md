---
title: Capitolo 985 - L'assimilazione di ogni cosa
pubDate: 2025-07-17T06:15:10.240Z
tags:
    - tmw
---


Capitolo sponsorizzato, ringraziamo Gae!
32 capitoli in coda totali (17 Gae+15 Marco),
0/1 sponsorizzazioni 1 euro a capitolo,
-Schadenfreude


Qualcuno sollevò un'obiezione: "Unire le forze per resistere al risucchio del Tapiro del Dao Zanne Infernali non è una violazione delle regole?"


Tuttavia, nella sala dell'albero maestoso, il Lord Pioggia Propizia non fece alcun commento. Fu invece Song Wuchen a parlare.
Disse: "Non stanno veramente unendo le forze. Stanno resistendo alla stessa forza divorante. I due dovrebbero resistere al doppio della forza divorante, quindi lavorare insieme non ridurrà la difficoltà. Tuttavia, l'abilità unica del Dominio del Dao della Pioggia è la fusione. Quando i Domini del Dao si fondono, il potere risultante sarà più forte!"


Nella setta della Pioggia Immortale, la fusione dei Domini del Dao era di per sé una strategia di combattimento. Alcuni loro discepoli, esperti negli attacchi combinati, potevano non essere all'altezza di un avversario in un combattimento uno contro uno. Ma se avessero unito le forze in una situazione due contro due, sarebbero stati in vantaggio. E in una situazione tre contro tre, potevano ottenere una vittoria schiacciante.


Quando i loro discepoli si avventuravano fuori dalla setta, ad esempio esplorando reami mistici, spesso assumevano il ruolo di supporto nella squadra. I loro talenti eccellenti potevano perfino fondere il proprio Dao con domini di guerrieri di fazioni differenti. In questo modo, la loro forza combattiva si sarebbe moltiplicata.


Anche se i discepoli della setta della Pioggia Immortale erano esperti nel supporto, non significava che fossero deboli. La loro formazione più potente era la Pioggia dell'Annientamento, un attacco in cui più di diecimila esperti combinavano i loro Domini del Dao insieme. Nel momento in cui veniva sferrato, la Pioggia dell'Annientamento cadeva dal cielo. Ogni goccia era condensata dal Dao. Era estremamente terrificante.


Il Lord Divino proveniva dalla setta della Pioggia Immortale dopotutto e aveva insegnato ai suoi discepoli il Dao della fusione della pioggia. Quindi, una tattica del genere naturalmente non sarebbe stata considerata una violazione delle regole.


Quella era l'abilità del Dominio del Dao della Pioggia.


Dopo la fusione dei loro Domini, la forza di Shi Ping e Shi Fei si moltiplicò. I due erano cresciuti insieme, quindi erano già in grado di collaborare perfettamente.


Naturalmente il Vecchio Changsheng non si sarebbe lasciato scappare quell'opportunità. Vedendoli pronti, rilasciò un altro sigillo: il quinto!


Nel momento in cui sciolse il sigillo, la forza divorante si abbatté con un'intensità maggiore. Il Tapiro del Dao Zanne Infernali sembrava una bestia appena liberata dalla gabbia. Si avventò direttamente su Yi Yun, Shi Ping e Shi Fei!


"Cosa!?"


Molti rimasero scioccati da questa scena. In precedenza, non importava quanti sigilli venissero sciolti, il Tapiro del Dao sarebbe fluttuato in aria, usando le sue leggi divoranti da lontano. Ma ora, si era avventato direttamente sui candidati?!


Allora, Yi Yun non sarebbe stato divorato dal corpo del Tapiro del Dao?


In quell'istante, nessuno poté riflettere a fondo sulla questione. Videro buio viscoso avvolgere la piazza nella Corte del Broccato della Primavera. Yi Yun, Shi Fei e Shi Ping furono completamente immersi nell'oscurità e scomparvero!


"Questo..."


Tutti fissarono la scena con occhi sgranati. Nella sala dell'albero maestoso, il sudore iniziò a imperlare le fronti degli Anziani Duanmu e Shi.


Non avevano modo di prevedere cosa sarebbe accaduto dopo. Una volta che il Dao di Yi Yun fosse stato divorato, il suo percorso marziale sarebbe stato distrutto. Non era facile per il clan Luo trovare un genio in grado di influenzare il proprio destino. Se fosse stato distrutto sotto i loro nasi, sarebbero stati ritenuti responsabili. Soprattutto ora, con la minaccia della setta degli Elfi Fantasma ancora incombente.


Proprio mentre gli Anziani erano in preda all'ansia, la pioggia iniziò a scendere dal cielo.


Quella era l'abilità del Dominio del Dao della Pioggia.


Le figure di Shi Ping e Shi Fei riemersero gradualmente dall'oscurità. Grazie alla loro forza combinata, il loro Dominio del Dao della Pioggia fuso permise loro di resistere con forza al Tapiro del Dao Zanne Infernali con il quinto sigillo rilasciato.


La forza divorante della creatura era estremamente potente. Persino il Dominio del Dao della Pioggia che avevano creato insieme fu compresso in uno spazio minuscolo. Shi Ping e Shi Fei resistevano a stento in quello spazio ridotto.


E Yi Yun?


Gli Anziani Duanmu e gli altri spalancarono gli occhi, cercando di individuarlo.


Anche gli spettatori iniziarono a cercare la figura di Yi Yun nell'oscurità.


Tuttavia, non riuscirono a trovarlo!


L'Anziano Duanmu si alzò di scatto e chiese a Shi Changsheng: "Cos’è successo?"


Nella Corte Raccolta delle Stelle, il gesto dell'Anziano sembrò scortese di fronte a Lord Pioggia Propizia, ma non poteva badare all’etichetta in quel momento.


Il vecchio Changsheng grugnì freddamente. L'Anziano Duanmu era solo un guerriero allo stadio del Palazzo del Dao, una presenza che considerava insignificante.


"Chi ti credi di essere? Che insolenza comportarti in modo così scortese di fronte a me! Sono io a presiedere la valutazione del Tapiro del Dao Zanne Infernali. È qualcosa su cui Yi Yun e il Lord Pioggia Propizia hanno concordato. Tu non hai voce in capitolo!" Disse il vecchio changsheng con freddezza.


La voce dell'Anziano Duanmu vacillò, incapace di ribattere. Rispetto al Vecchio Changsheng, era troppo inferiore, sia in quanto a posizione, che per forza.


Poté solo sopportare la rabbia nel cuore e cercare di parlare con calma: "Anziano Changsheng, voglio solo sapere dove sia Yi Yun."


L'Anziano Duanmu e l'Anziano Shi erano estremamente preoccupati visto che non vedevano Yi Yun. La loro percezione non poteva entrare nel mondo di oscurità formato dal Tapiro del Dao Zanne Infernali, quindi potevano solo chiedere a lui.


Il vecchio Changsheng sogghignò: "Non è ovvio? Non hai visto Yi Yun scomparire? È ovvio che sia entrato nel corpo del Tapiro del Dao. In altre parole, è stato divorato dal Tapiro del Dao Zanne Infernali!"


‘Cosa!?’


Sentendo quelle parole, i due Anziani ebbero un sussulto di rabbia. Era stato divorato!?


Il vecchio Changsheng, che aveva orchestrato questa trappola, mostrò un sorriso beffardo. L'Anziano Duanmu avrebbe voluto precipitarsi a picchiarlo anche a costo della vita!


"Di cosa vi preoccupate? Non temete, quel ragazzino non è ancora morto. Non è nemmeno male. Sta ancora resistendo alla forza divorante del quinto stadio." Shi Changsheng rise. Si rifiutava di credere che Yi Yun potesse ancora tollerarlo. E anche se ci fosse riuscito, lo attendeva lo scioglimento del sesto sigillo!


Shi Ping e Shi Fei avevano ancora un asso nella manica. Potevano resistere temporaneamente al sesto stadio del Tapiro per uno o due secondi. Senza quell'abilità, come avrebbero potuto costringere Yi Yun ad affrontare il Tapiro del Dao Zanne Infernali?


In ogni caso, Yi Yun era destinato a essere distrutto!


"Pioggia Propizia, non arriverai a fermare la valutazione, vero?" Il vecchio Changsheng guardò il Lord Pioggia Propizia e chiese.


Il Signore gli diede un’occhiata e disse: "Qualsiasi cosa io faccia o non faccia non dipende da te."


"Ahah." Il vecchio Changsheng si accarezzò la barba.


Il Lord Pioggia Propizia spostò lo sguardo sul Tapiro del Dao Zanne Infernali. La situazione era alquanto anomala. Si rese conto che il limite di Yi Yun era molto più alto di quanto avesse previsto. Credeva che il giovane sarebbe stato spinto al limite con il quarto sigillo, ma ora resisteva persino al quinto?


Yi Yun sembrava una persona che diventava più forte quando era in difficoltà.


Sapendo che Yi Yun era stato divorato, i due Anziani Duanmu e Shi, che non potevano vedere dentro il mondo oscuro, erano in preda all'ansia. Anche gli altri membri dell'alleanza dei sei paesi trovavano la situazione inquietante.


Yi Yun sarebbe stato distrutto dal Tapiro del Dao Zanne Infernali...?


Dentro il mondo oscuro, Shi Ping e Shi Fei erano i più consapevoli di ciò che li circondava. Anche loro cercavano Yi Yun.


Presto, divennero certi che il loro avversario fosse scomparso!


Yi Yun era già stato divorato!?


Non c'era altra possibilità!


I due mostrarono espressioni entusiaste.


"Quel Yi Yun è spacciato!"


"È stato abbastanza bravo, ma rispetto a noi due non è nulla."


Tuttavia, il risultato non li sorprese. Loro stessi non potevano resistere a lungo alla forza divorante del quinto stadio, anche uniti, figuriamoci Yi Yun con un Dominio del Dao più debole.


"Yi Yun è stato divorato. Il Tapiro del Dao Zanne Infernali può essere sigillato di nuovo." Disse Shi Fei.


Anche loro trovavano estenuante resistere alla forza risucchiante.


Shi Ping allungò una mano e fece un cenno, sperando che il segnale arrivasse al vechio Changsheng.


In quel momento, la forza divorante del Tapiro si fermò.


"Pare che lo zio Granmaestro lo abbia già capito." Disse Shi Ping.


Con l'arresto della forza, la pressione su di loro diminuì immediatamente.


Poi, una volta che il Tapiro del Dao Zanne Infernali fosse stato sigillato di nuovo, avrebbero potuto disattivare i loro Domini.


Tuttavia, in quel momento, videro un vortice grigio apparire nel centro della creatura.


All'inizio era grande come uno spillo, ma iniziò a ruotare rapidamente. In un batter d'occhio, sostituì il Tapiro del Dao Zanne Infernali e si avventò su Shi Ping e Shi Fei con furia inarrestabile!


"Cos'è quello?"


"È stato sciolto il sesto sigillo?"


"Ma cosa sta facendo la setta della Pioggia Immortale? Yi Yun è già stato divorato! Sciogliere il sesto sigillo non è più una valutazione. Vogliono chiaramente ucciderlo!"


"Quanto sono spregevoli. Lord Pioggia Propizia non interverrà?"


Un conto era svolgere una valutazione, ma sarebbe stato un omicidio intenzionale se avessero aumentato deliberatamente la difficoltà quando Yi Yun sembrava già al limite delle sue capacità.


I membri dell'alleanza iniziarono ad inveire. Ma notarono che il Lord Pioggia Propizia non si era mosso, mentre Shi Changsheng al suo fianco aveva un'espressione cupa.


Il sesto sigillo?


Non l'aveva affatto sciolto!


In un istante, il vortice grigio nel Tapiro del Dao Zanne Infernali si espanse rapidamente.


Boom!


Si trasformò in un tornado grigio che vorticava senza controllo!


La pioggia nel cielo fu divorata dal tornado, ridotta in vapore!


Inaspettatamente le gocce deformate erano diventate parte del tornado grigio!


Vedendo questa scena, Shi Changsheng, che era seduto comodamente, si alzò di scatto.


Cos'era quello?


Il suo livello di coltivazione era profondo. Era lui a controllare il Tapiro del Dao Zanne Infernali, così sapeva tutto ciò che accadeva nel mondo oscuro. Poteva vedere chiaramente che il vortice grigio stava usando un potere incredibile per distruggere tutte le leggi e il qi vitale del mondo intorno a sé!


E le leggi e l'energia distrutte venivano immediatamente assimilate dal tornado, diventando parte del suo potere annientante! Questo causò l'espansione esplosiva del vortice!


"Quel tornado!"


Nella sua lunga vita, era la prima volta che Shi Changsheng vedeva una legge così terrificante. Sembrava che il mondo fosse coperto di olio infiammabile e legna secca, mentre il tornado nero era l'innesco. Incendiava il mondo, trasformando tutto in un inferno distruttivo!


Pareva che si stesse propagando con fare inarrestabile. Perfino Shi Changsheng ebbe un brutto presentimento. E se l'inferno avesse continuato ad espandersi?


Se avesse assimilato tutto intorno a sé, rendendolo parte di sé, sarebbe diventato sempre più forte. Più forte fosse diventato il potere di assimilazione, più avrebbe assimilato il mondo, riducendolo in rovina!


Non solo Shi Changsheng era sbalordito. Anche il Lord Pioggia Propizia ne fu allarmato.


In quanto Lord Divino dei Diecimila Cieli Empirei, era molto colto, ma questa strana legge era riuscito a sorprenderlo. Poteva giungere anche lui alle stesse conclusioni di Shi Changsheng.


Ma né il Lord Pioggia Propizia, né Shi Changsheng osarono pensare che il potere della distruzione potesse davvero diffondersi attraverso migliaia di mondi, o persino i dodici Cieli Empirei, per non parlare di un singolo mondo. Avrebbe distrutto tutto.


Quella era la legge della Grande Distruzione in grado di porre fine all'Universo, qualcosa che nessun guerriero dei dodici Cieli Empirei aveva mai compreso!


Naturalmente, al livello di coltivazione di Yi Yun, era impossibile produrre un potere distruttivo in grado di divorare tutti i dodici Cieli. Era già sufficiente distruggere tutto ciò che lo circondava.


"La pioggia nel cielo è stata divorata. Anche le nuvole sono scomparse!" Esclamò un guerriero della giovane generazione nella sala dell’albero torreggiante.


In quel momento, nel mondo oscuro, il tornado non stava solo inghiottendo il potere del Tapiro del Dao, ma anche quello del Dominio del Dao della Pioggia di Shi Ping e Shi Fei!


Nota dell'Autore: Questo capitolo è leggermente più lungo. (⊙﹏⊙)b
Ho scritto un po' lentamente ultimamente. Scusate.

