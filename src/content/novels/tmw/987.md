---
title: Capitolo 987 - Il Reclutamento dei Discepoli
pubDate: 2025-07-18T14:32:03.419Z
tags:
    - tmw
---


Capitolo sponsorizzato, ringraziamo Gae!
30 capitoli in coda totali (15 Gae+15 Marco),
0/1 sponsorizzazioni 1 euro a capitolo,
-Schadenfreude


Vedendo che Shi Ping e Shi Fei erano stati ridotti ad invalidi, tutti nella corte del Broccato della Primavera rimasero senza parole. L'evolversi degli eventi aveva superato ogni aspettativa.


Inizialmente, Shi Ping e Shi Fei avevano pagato un caro prezzo per costringere Yi Yun a sopportare la forza divorante del Tapiro del Dao Zanne Infernali. La gente aveva pensato che il giovane volesse solo provocarli e che alla fine sarebbe caduto nella sua stessa trappola.


Ma nessuno si sarebbe mai immaginato che sarebbe finita così. Il Dominio del Dao di Yi Yun non solo non era stato distrutto, ma erano stati Shi Ping e Shi Fei a perdere un'enorme parte del loro Dao e delle loro intuizioni. Erano al picco dell’Ascensione Celeste e stavano per condensare i loro Frutti del Dao, ma come ci sarebbero riusciti ora che i loro Domini del Dao erano svaniti?


Immediatamente, tutti guardarono Yi Yun. In quel momento, aveva quasi esaurito le energie. Stava galleggiando a mezz’aria mentre recuperava le forze.


La gente iniziò a considerare la forza di Yi Yun ancora più imperscrutabile. Era difficile immaginare che in un solo anno, Yi Yun fosse riuscito a padroneggiare un Dominio del Dao così terrificante… se quel vortice grigio poteva essere definito tale.


"Pioggia Propizia..." Disse il Vecchio Changsheng con voce profonda.


Era furioso e sperava di uccidere Yi Yun per placare la sua rabbia, ma non poteva fare nulla di fronte a Lord Pioggia Propizia.


"Sì?" Lord Pioggia Propizia gli diede un’occhiata distratta.


"Non importa se non apprezzavi Shi Ping e Shi Fei, ma perché hai distrutto il loro Dao?"


Era stato Lord Pioggia Propizia a fermare il Vecchio Changsheng all'ultimo momento, anche se per un attimo. Anche se Shi Fei e Shi Ping erano stati ridotti ad invalidi direttamente da Yi Yun, non c'era modo che Lord Pioggia Propizia potesse sottrarsi a ogni responsabilità.


"I praticanti di arti marziali devono essere in grado di assumersi le responsabilità. Hai detto che non li apprezzavo, ma in realtà, i miei requisiti non sono così alti. Apprezzo chi sa scendere a compromessi. Apprezzo anche quelle persone che, pur non avendo abbastanza forza, sanno sopportare il disonore e un pesante fardello."


Quando Lord Pioggia Propizia disse queste parole, guardò Chi Zhuiyun. Nella valutazione finale del Dominio del Dao, non era esagerato dire che Chi Zhuiyun aveva sopportato disonore e un pesante fardello.


"Naturalmente, i discepoli che appresso di più sono quelli formidabili e che sanno battere i loro nemici con mezzi creativi…”


Mentre parlava, Lord Pioggia Propizia rivolse lo sguardo a Yi Yun e annuì leggermente.


"Non apprezzo invece chi non conosce i propri limiti, che non mantiene la parola data e che non è in grado di pagare il prezzo delle sue azioni. Non accetterei come discepoli persone del genere. Ora, annuncerò i discepoli che intendo accettare!"


Quando Lord Pioggia Propizia lo disse, i cuori di tutti si strinsero, specialmente chi stava nella sala dell'albero maestoso. Il re e le altre figure importanti del regno elfico dell’Oracolo raddrizzarono la schiena e si tesero.


In realtà, si sentivano un po' scoraggiati. Yi Yun era semplicemente troppo appariscente. Aveva superato tutti gli altri, quindi pensavano che Chi Zhuiyun avesse poche possibilità di farcela.


"Sono disposto ad accettare Chi Zhuiyun come discepolo in nome! Chi Zhuiyun, sei disposto ad accettarlo?"


Inaspettatamente la prima persona che nominò fu Chi Zhuiyun.


Chi Zhuiyun ne fu felice. Quando aveva scelto il Tapiro del Dao ordinario perché non osava affrontare il Tapiro del Dao Zanne Infernali, era come se si fosse arreso. Non si sarebbe mai aspettato che Lord Pioggia Propizia fosse ancora disposto a prenderlo come discepolo.


"Sì, accettò signore!" Disse con cortesia Chi Zhuiyun.


Il sovrano del regno elfico dell’Oracolo tirò un sospiro di sollievo. Anche se i risultati di Chi Zhuiyun erano inferiori a quelli di Yi Yun, alla fine aveva superato la valutazione.


Vedendo Chi Zhuiyun diventare un discepolo in nome, Tianya Haoyue provò una grandissima invidia. Lord Pioggia Propizia non lo aveva nemmeno menzionato, distruggendo ogni speranza che gli rimaneva.


La differenza era troppo grande. Era inferiore a Chi Zhuiyun, e per quanto riguardava Yi Yun, il divario tra loro probabilmente era ampio quanto la distanza tra un capo all'altro del mondo.


Era scontato che Lord Pioggia Propizia avrebbe preso Yi Yun come discepolo. Tuttavia, ciò che lasciava la gente perplessa era il motivo per cui, nonostante stesse annunciando chi avrebbe preso come discepoli, non avesse detto i nomi di Chi Zhuiyun e Yi Yun insieme. Perché li avrebbe annunciati individualmente?


Che fosse perché...?


Alcune persone si resero conto di una possibilità, rimanendo senza fiato!


"Sono disposto a prendere Yi Yun come... discepolo personale! Yi Yun, accetti?"


Dopo queste parole, l’area fuori e dentro la corte del Broccato della Primavera sprofondò nel silenzio. La proiezione era visibile a tutti, permettendo a milioni di persone di vederla. Erano scioccati!


Il discepolo personale di un Lord Divino!


Un Lord Divino godeva di una vita estremamente lunga. Se non morivano di cause innaturali, potevano sopravvivere per decine di milioni di anni. Ma in un periodo così lungo, il numero di discepoli personali che accettavano era esiguo.


Tipicamente, alcuni discepoli personali non ancora completamente maturi morivano prima del Lord Divino. Così il maestro avrebbe dovuto accettare nuovi discepoli.


Una volta diventati discepoli personali di Lord Pioggia Propizia, si poteva godere di una quantità di risorse invidiabile. Inoltre, Pioggia Propizia non era un Lord Divino qualunque. Aveva in suo possesso pagine residue del "Canone Divino dei Diecimila Elfi"!


Il "Canone Divino dei Diecimila Elfi" era una delle dodici migliori tecniche di coltivazione nei dodici Cieli Empirei.


Quanto era grande l'opportunità di poter studiare le pagine residue del "Canone Divino dei Diecimila Elfi"?


"Discepolo personale... discepolo personale... Il Maestro in realtà..."


In quel momento, Song Wuchen era seduto non lontano da Lord Pioggia Propizia. Quando sentì le due parole, "discepolo personale", il suo cervello sembrò essere stato colpito da un martello. Immediatamente, la sua mente si svuotò e le sue orecchie ronzavano.


In precedenza, temeva che una volta diventato discepolo in nome, Yi Yun sarebbe stato molto apprezzato da Lord Pioggia Propizia e alla fine sarebbe stato promosso. Ma non si sarebbe mai aspettato che ora, Lord Pioggia Propizia gli avrebbe immediatamente conferito il titolo di discepolo personale!


Era accaduto ciò che più temeva. Song Wuchen sentì il petto pesante e il respiro corto. Il suo cuore era pieno di rabbia e risentimento, ma il tremendo talento di Yi Yun lo lasciava completamente incerto su come batterlo.


Con la guida personale di un Lord Divino, le pagine residue del "Divino Canone dei Diecimila Elfi", oltre a risorse di massima qualità, fino a che punto poteva maturare Yi Yun, considerando il suo raro talento?


Era completamente inimmaginabile.


"Yi Yun potrebbe diventare un Lord Divino?" Disse stordito un principe dell’impero elfico dell’Oracolo.


Sapeva che nel momento in cui Yi Yun fosse diventato un discepolo personale di un Lord Divino, la sua posizione avrebbe superato di gran lunga quella di qualsiasi principe o principessa nell'alleanza dei sei paesi. Quanto a un successore di un grande clan familiare, sarebbero stati solo ridicoli in confronto a Yi Yun.


Poco prima, pensavano che Yi Yun fosse penalizzato dalle sue origini umili, ma ora... con Lord Pioggia Propizia a sostenerlo, il suo prestigio e il suo supporto sarebbero stati molto più saldi dei loro. Questo avvilì profondamente il principe dell'impero elfico dell’Oracolo.


"Diventare il prossimo Lord Divino? Non sarebbe così facile. Dai tempi antichi, il numero di Lord Divini che esistono nella stessa epoca è praticamente fisso. Le possibilità che un discepolo di un Lord Divino diventi a sua volta un Lord Divino sono estremamente ridotte." Disse qualcun altro.


Comunque tutti sapevano che anche se Yi Yun non fosse diventato un Lord Divino in futuro, sarebbe stato comunque un'esistenza seconda solo a un Lord Divino. Sarebbe stato qualcosa di molto al di là della loro portata.


"Grazie per l'apprezzamento, signore. Accetto!"


Yi Yun fece un inchino per riconoscere il maestro. In effetti, non sarebbe stato disposto a diventare un mero discepolo in nome di Lord Pioggia Propizia. Ma un discepolo personale era completamente diverso.
Fino ad ora, la pratica marziale di Yi Yun gli aveva forse dato potenti eredità, ma mancava di un vero maestro che potesse dargli consigli sistematici riguardo alle arti marziali.


Era estremamente tempestivo ottenere la guida di Lord Pioggia Propizia prima che condensasse i suoi Frutti del Dao.

