---
title: Capitolo 989 - Il Libro dell'Avvento del Cielo
pubDate: 2025-07-21T06:19:27.493Z
tags:
    - tmw
---


Capitolo sponsorizzato, ringraziamo Gae!
29 capitoli in coda totali (14 Gae+15 Marco),
0/1 sponsorizzazioni 1 euro a capitolo,
-Schadenfreude


"Yi Yun, accompagnami alla Dimora della Pioggia Propizia. Normalmente solo io e Ningshuang possiamo entrarci, ma ora che sei diventato mio discepolo personale, anche tu ne hai il diritto." Disse il Lord Pioggia Propizia.


Yi Yun si incuriosì. Il Signore aveva costruito uno edificio sull'isola fluttuante?


Boom!


Dopo un gesto della manica, la vista davanti a Yi Yun si offuscò. Sentì lo spazio distorcersi e un attimo dopo si ritrovò in un nuovo ambiente, con una porta alle sue spalle.


"Questo è...?" Yi Yun si guardò immediatamente intorno non appena si riorientò.


Era una dimora immensa e maestosa. Oltre la porta si stendeva un vasto mondo, con un'enorme montagna immortale. Tra le nuvole, si intravedeva vagamente un palazzo dall’aura maestosa. Entrambi, sopratutto la vetta, emanavano una pressione terrificante.


"Lì sono conservate le pagine residue del Canone Divino dei Diecimila Elfi." Dpiegò il Lord Pioggia Propizia. "Questa dimora l'ho ottenuta molto tempo fa sconfiggendo un nemico."


Ottenuta da un nemico? Chi possedeva una simile dimora doveva essere senza dubbio un Supremo straordinario, se non un Lord Divino. Dato che il Lord Pioggia Propizia era arrivato a questo livello solo di recente, era probabile che l'avesse ottenuta ancora prima.


Anche il Lord dello Yang Azzurro e la Grande Imperatrice avevano lasciato una dimora simile nel mondo Tian Yuan. Quanto alla tenuta del Palazzo della Spada di Puro Yang, era un frammento di mondo, molto più vasto e maestoso delle altre due. Chissà quanto era potente il suo proprietario.


Vedendo quella dimora, Yi Yun sentì il battito cardiaco accelerare. Una tenuta portatile del genere era estremamente utile. Con un tesoro del genere, si poteva viaggiare ovunque in quel vasto mondo.


Il Lord Pioggia Propizia gli lesse nel pensiero e disse con una risata: "È giusto che un guerriero abbia ambizione. Se uno è abbastanza forte, ottenere una dimora è una sciocchezza. Durante i tuoi viaggi, incontrerai molte persone ricche che finiranno per cercarsi la morte da sole."


Yi Yun non seppe come rispondere. Il Lord Pioggia Propizia era schietto e informale, come dimostrava anche dal modo in cui non si dava arie di fronte al suo discepolo.


"Ho osservato la tua prova, quindi conosco bene il tuo percorso marziale, le tue leggi e il tuo talento. Il tuo Dominio del Dao è molto speciale, poiché contiene il concetto della Distruzione! Ma le tue tecniche di coltivazione e le tue fondamenta non riescono più a tenere il passo." Disse il Signore.


La sua prova non era solo per vedere come Yi Yun superava l'esame, ma soprattutto per osservarne i punti di forza e di debolezza.


Un Lord Divino ha una lunga vita, ma il numero di discepoli personali che accettava non era elevato.


La tecnica di coltivazione di Yi Yun era il Sutra del Cuore della Grande Imperatrice, un'ottima tecnica nel mondo Tian Yuan. Ma vista la sua crescita e i cambiamenti nelle sue arti marziali, diventava sempre meno adatto a lui.


Proprio per questo Yi Yun desiderava la guida di un maestro.


Il Lord Pioggia Propizia lo guidò e disse. "Seguimi."


La rigogliosa montagna immortale ospitava un complesso di palazzi imponenti. Attraversato un labirinto di edifici, il Lord Divino condusse Yi Yun in un palazzo ampio e sfarzoso.


Appena entrato, Yi Yun fu immediatamente attratto da ciò che vide.


Numerosi libri volavano a mezz'aria. Questi tomi rilasciavano potenti onde d’urto che lo dissuasero dall'afferrarne uno per leggerlo.


Quei libri volanti erano tutti sigillati.


"Questi manuali di coltivazione li ho collezionati nel corso degli anni. Alcuni provengono da eredità di sette o arti marziali di clan familiari. Ce ne sono più di diecimila qui." Disse Lord Pioggia Propizia.


Yi Yun era sbalordito. Erano così tanti!


La collezione di un Lord Divino era inimmaginabilmente vasta.


Se un Lord Divino come quello avesse fondato una setta, avrebbe potuto creare immediatamente una fazione potente.


"Ho letto tutti questi manuali." Disse Lord Pioggia Propizia.


Chissà quanto tempo ci aveva impiegato.


"Per ora non preoccuparti delle pagine residue del 'Canone Divino dei Diecimila Elfi. Sono troppo profonde per te, inoltre mancano delle pagine. Ciò di cui hai bisogno ora è una tecnica di coltivazione completa e sistematica."


Mentre parlava, il Lord Divino allungò una mano verso i libri volanti. Immediatamente alcuni di essi fluttuarono di fronte a lui.


"Questo 'Sutra Fuoco Celeste del Sole Ardente’ è un'eredità del clan del Corvo Dorato. Il tuo fisico del Puro Yang lo rende molto adatto a te.
Questa tecnica ha uno stile indomabile, brutale e feroce. I membri del clan che la praticano sono chiamati Berserker, caratterizzati dai loro capelli rossi e occhi cremisi. Sono tutti robusti e coraggiosi, così vengono spesso assoldati come mercenari nel Cielo Empireo dei Diecimila Elfi.”


Berserker? Yi Yun si immaginò con capelli rossi e muscoli enormi... Sembrava una tecnica più adatta a Chi Zhuiyun.


"Questo 'Sutra del Sangue Sacro' segue un percorso insolito. Una volta padroneggiato, i tuoi movimenti diventeranno imprevedibili. In caso di necessità, puoi bruciare la tua essenza vitale per sferrare un colpo che supera di gran lunga i tuoi limiti. In futuro, durante i tuoi viaggi, ti troverai spesso in pericolo di vita."


Era una tecnica per sopravvivere.


Non era male, ma Yi Yun era incerto. In quanto guerriero, preferiva un percorso più ortodosso. Era comunque la scelta migliore.


Il suo obiettivo non era praticare arti marziali solo per scappare o sopravvivere.


Il Lord Divino Pioggia Propizia notò la sua mancanza di interesse e annuì. "Sceglierlo sarebbe stato adatto alla tua situazione. Ma non sceglierlo è più in linea con le mie intenzioni."


In quanto nuovo Lord Divino, Pioggia Propizia non aveva esitato a uccidere. La sua via marziale era risolvere rancori e vendette rapidamente.


"Questo manuale proviene da una figura senza pari che un tempo dominò il Cielo Empireo dei Diecimila Elfi..."


Il Lord Divino Pioggia Propizia estrasse un antico disco di pietra. "Se ti interessa, puoi provarlo. Quanto alla sua forza, è difficile dire se sia potente o meno."


Esisteva una tecnica del genere? Persino un Lord Divino non poteva valutarla?


Yi Yun osservò incuriosito il disco.


"Si chiama 'Libro dell'Avvento del Cielo. È una tecnica di coltivazione che riguarda il tempo. Anch'io ho ottenuto qualche risultato nel Dao del tempo, ma le mie ispirazioni derivano da un'altra tecnica, quindi ormai è tardi per cambiare."


"Il Dao dello spazio-tempo è imprevedibile nei suoi cambiamenti. Il tempo esiste dalla nascita dell'Universo, ecco perché si chiama 'Avvento del Cielo'."


"Il tempo non si fermerà dopo la morte delle persone o l'annientamento della materia, a meno che l'intero universo non venga distrutto. Quello sarebbe la 'Fine del Cielo."


"Dall'Avvento alla Fine del Cielo, il 'Libro dell'Avvento del Cielo' rappresenta l'inizio del tempo per l'universo."


"Molti guerrieri hanno talento nelle arti marziali, ma faticano a progredire nella via dello spazio-tempo. Ecco perché ho detto che è difficile valutarne la forza." Spiegò Lord Pioggia Propizia. "Puoi prima provare a darci un'occhiata."


Il Dao dello spazio-tempo unisce due sistemi. Erano entrambi Grandi Dao. Molti guerrieri desideravano comprenderne anche uno dei due, ma comprendevano il minimo. Lord Pioggia Propizia voleva che Yi Yun ci desse un’occhiata in modo che ne capisse la difficoltà.


Yi Yun prese il disco del 'Libro dell'Avvento del Cielo' e, non appena vi immerse la percezione, ebbe la sensazione che il mondo si fosse capovolto. I corpi celesti ruotavano incessantemente mentre fruscio, simile a sabbia che cadeva, gli riempiva le orecchie.


Apparì un fiume impetuoso. Era il Fiume dell’Oblio. Al suo interno, si riflettevano scene di vita e morte di innumerevoli figure.


Yi Yun vide persino la nascita dell'universo. Dopo un'enorme esplosione, apparve il Caos primordiale. Pietre del Caos fluttuavano nella nebulosa, alcune formando terre, altre dando vita ai primi antichi elfi.


Si unirono rapidamente per formare grandi mondi, che poi collassarono, ponendo fine alla vita. Tutto tornò di nuovo al nulla.


Yi Yun osservò una scena dopo l'altra. All'inizio, le sue emozioni erano influenzate da ciò che vedeva, ma lentamente si estraniò, osservando tutto come se non lo riguardasse.


Nel mondo Tian Yuan, Yi Yun aveva già compreso qualcosa del Dao dello spazio durante la battaglia con il Demone Divino dall'Armatura Nera. Adesso era il turno del Dao del tempo.


La vista gli si offuscò mentre ritornava nel palazzo. Era ancora nella stessa posizione, con in mano il Libro dell'Avvento del Cielo. Tutto ciò che aveva vissuto era solo un'illusione.

