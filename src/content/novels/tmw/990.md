---
title: Capitolo 990 - La Spada del Tempo
pubDate: 2025-07-22T07:13:04.801Z
tags:
    - tmw
---


Capitolo regolare,
29 capitoli in coda totali (14 Gae+15 Marco),
0/1 sponsorizzazioni 1 euro a capitolo,
-Schadenfreude


Yi Yun si immerse nel "Libro dell'Avvento del Cielo". Una piccola parte di ciò che era registrato sul disco di pietra era testo, ma la maggior parte era riempita con scene del samsara della materia che manifestava il Dao del Tempo.


Il tempo passò gradualmente, mentre il Lord Pioggia Propizia attendeva al suo fianco. Aveva percepito che Yi Yun aveva ottenuto alcune intuizioni, quindi non lo disturbò.


Sei ore dopo, Yi Yun aprì gli occhi.


"Cos'hai visto?" Chiese il Lord Pioggia Propizia.


Yi Yun tese una mano e toccò il vuoto con un dito.


Immediatamente, il concetto di Declino apparve sulla punta del suo dito, emanando un’aura opaca e arida.


Uno sguardo di sorpresa balenò negli occhi del Lord Pioggia Propizia.


"Questo è il concetto di Declino che questo discepolo ho compreso per un colpo di fortuna." Disse Yi Yun. "Il tempo permea ogni cosa. Un Dominio del Dao della Distruzione rappresenta la fine del tempo, mentre il concetto di Declino rappresenta lo scorrere del tempo."


Yi Yun aveva compreso quel concetto di fronte all’Albero del Dao nel Palazzo della Spada di Puro Yang. Successivamente, aveva assorbito il Legno Spirituale della Morte, ma dopo essere arrivato nel Cielo Empireo dei Diecimila Elfi, il suo concetto di Declino aveva iniziato a sembrare troppo debole. Senza alcun miglioramento del concetto, non poteva più tenere il passo con la sua forza.


Ma ora, Yi Yun poteva produrre liberamente il concetto di Declino come desiderava.


"Non male, Yi Yun. Che tu abbia tali intuizioni, e come hai afferrato il concetto di Declino, sembra che non ci sia bisogno di scegliere." Il Lord Pioggia Propizia diede a Yi Yun uno sguardo soddisfatto. In quanto Lord Divino esperto nel Dao del Tempo, possedeva un grande talento nelle leggi del tempo, ma non aveva mai pensato di trovare un discepolo altrettanto talentuoso in questo campo.


Trovare un discepolo personale già non era facile, quindi trovare qualcuno con lo stesso talento sarebbe stato chiedere troppo.


"Devi essere preparato a sottoporti a una coltivazione ardua."Disse il Lord Pioggia Propizia. "Il Dao del Tempo è astruso e profondo. Anche se si dice che ogni Dao può ottenere un accenno delle Origini dell'Universo quando raggiunge un alto livello, credo che il Dao del Tempo sia uno dei Grandi Dao più vicini alle Origini."


Yi Yun annuì. Il suo concetto di Declino era qualcosa che aveva compreso dopo aver sperimentato la vita di una foglia dall'Albero del Dao del Palazzo della Spada del Puro Yang.


"Allora, sceglierò questo 'Libro dell'Avvento del Cielo." Disse Yi Yun.


Sentiva che il "Libro dell'Avvento del Cielo" entrava in risonanza con lui mentre lo teneva in mano.


"Bene, allora ti insegnerò una serie di tecniche di spada. Originariamente credevo che questa serie di tecniche di spada potesse non essere adatta a te, ma visto che possiedi il concetto di Declino e stai anche per coltivare nel Dao del Tempo, puoi provare queste tecniche di spada." Disse il Lord Pioggia Propizia. Tuttavia, non rivelò un manuale.


Fece alcuni sigilli con le mani mentre una spada piccola e scintillante apparve. Con un sibilo, la lama si diresse dritta verso la fronte di Yi Yun.


Il cuore di Yi Yun balzò. "Cos'è?!"


La piccola spada non mostrava alcuna animosità, quindi Yi Yun permise alla piccola spada di trafiggere la sua fronte. Immediatamente, ci fu un forte boato!


Yi Yun sentì tutto il suo mare spirituale rimbombare, come un tuono tumultuoso. In quell'istante, Yi Yun sembrò arrivare in un mondo formato da Qi della Spada.


Tutto attorno a lui ribolliva di qi della spada, come se fosse nello spazio vuoto.


La voce del Lord Pioggia Propizia sembrò provenire da un mondo antico. "Questa è la serie principale di tecniche di spada nell'eredità che ho appreso. Il suo proprietario era il più forte Lord Divino che precedentemente coltivava nel Dao del Tempo. Il nome della tecnica di spada è 'Spada del Passaggio di Tre Piedi'."


"Il tempo vola come una freccia e le vite delle persone si curvano come archi!"


"Questa serie di tecniche non ha un manuale, ha solo scene di combattimenti con la spada. Osserva bene!"


Improvvisamente, un rapido raggio di spada partì da lontano. Immediatamente, i firmamenti tremarono mentre il vuoto si frantumava. Il fendente sembrava possedere la più spietata crudeltà del tempo. Sembrava distante ma anche vicino in un batter d'occhio. Ovunque passasse, lo spazio collassava, trasformando tutto in polvere.


"Questo colpo si chiama la Spada del Tempo!"


Spada del Tempo!


Yi Yun era sbalordito. Precedentemente, il colpo del proprietario del Palazzo della Spada del Puro Yang era molto potente, ma tutto ciò che Yi Yun aveva visto erano le fenditure causate dal fendente. Ora, poteva vedere un attacco con i propri occhi!


Sperimentare personalmente il terrore di quel colpo diede a Yi Yun la sensazione che fosse completamente diverso da quei segni.


Questa era la differenza tra avere un vero maestro e raccogliere un'eredità.


La Spada del Tempo non mirava al corpo, ma alla vitalità!


Boom! Boom! Boom!


I terrificanti raggi di spada causarono il collasso costante del mondo. Nemmeno il mare spirituale di Yi Yun poteva resistere e la sua coscienza tremò. Si risvegliò dal mondo del qi della Spada.


Tuttavia, Yi Yun si rese conto che c'era una piccola spada in più nel suo mare dell'anima. Era l'eredità della tecnica di coltivazione che il Lord Pioggia Propizia aveva lasciato.


L'abilità del Cristallo Viola esaminò automaticamente la spada. Non c'era alcuna coscienza infusa in essa, solo una tecnica di coltivazione.


"Meglio non fare il passo più lungo della gamba. Inizia a coltivare prima il Libro dell'Avvento del Cielo e poi il primo colpo della 'Spada del Passaggio di Tre Piedi' della Spada del Tempo."


"Non ci sarà nessuno a disturbarti nella dimora. Puoi coltivare nel palazzo del Raduno Spirituale."


L'abitazione del Lord Pioggia Propizia era estremamente ampia. C'erano molti palazzi, tra cui il Palazzo del Raduno Spirituale.


Quando Yi Yun lo raggiunse, si rese conto che l’edificio era avvolto da qi vitale. Probabilmente a causa della formazione di raccoglimento d’energia, risultava nebbioso e sfocato.


"Mi chiedo fino a dove potrà arrivare nei prossimi due anni." Il Lord Pioggia Propizia osservò da lontano mentre Yi Yun entrava nel Palazzo del Raduno Spirituale. La sua espressione sembrava pensosa.


"Il Grande Mondo Legno Azzurro... "


In quel momento, una figura distaccata e bellissima apparì gradualmente dietro di lui.


"Dov'è Chi Zhuiyun?" Chiese il Lord Pioggia Propizia.


Chi Zhuiyun era solo un discepolo in nome, quindi non c'era bisogno che gli impartisse personalmente le tecniche di coltivazione. Tuttavia, il Lord Pioggia Propizia avrebbe chiesto di lui.


"Ha già preso residenza sull'isola. Ho incaricato Tian Xun di impartirgli le tecniche di coltivazione. Gli darò consigli di tanto in tanto.” Disse la Fata Ningshuang.


Seguì lo sguardo di Lord Pioggia Propizia e guardò il Palazzo del Raduno Spirituale. Disse sorpresa: "Yi Yun ha già iniziato l’isolamento?" Guardò di nuovo il Lord Pioggia Propizia e disse: "Perché?"


La Fata Ningshuang aveva seguito il Lord Divino al suo fianco per decine di migliaia di anni, quindi conosceva molto bene la sua personalità.


"Il Grande Mondo Legno Azzurro sta per aprirsi. Shi Changsheng ha rappresentato la setta della Pioggia Immortale quando mi ha fornito la notizia. Questa volta, credo che molte persone si dirigeranno lì.” Disse il Lord Pioggia Propizia.


L'ultima volta che era entrato nel Grande Mondo Legno Azzurro, era ancora un luogo molto nascosto. Molte persone non conoscevano la situazione all'interno, ma dopo la prima esperienza, sicuramente sarebbero tornati ancora più coltivatori una volta che si fosse aperto nuovamente.


"Quando sarà il momento per me di andare, non ho idea di quanto tempo ci vorrà per tornare. Ho solo questi anni per insegnare a Yi Yun. Mi chiedo quanto imparerà?"


Avergli insegnato la Spada del Passaggio di Tre Piedi... era come passargli il testimone. Per quanto riguardava le pagine residue del "Canone Divino dei Diecimila Elfi", non era qualcosa che si poteva imparare se si mancava di forza.


"Il Grande Mondo Legno Azzurro... unisciti a me nella spedizione." Disse il Lord Pioggia Propizia. Fata Ningshuang aveva accompagnato il Lord Pioggia Propizia in molti luoghi prima. "Forse troveremo un'opportunità lì dentro per te per fare un passo avanti."


La Fata Ningshuang annuì dolcemente. Molti anni prima, aveva avuto un'esperienza quasi mortale, e sebbene alla fine fosse diventata una Suprema con l'aiuto del Lord Pioggia Propizia, non era riuscita a migliorare ulteriormente.


Nel Grande Mondo Legno Azzurro, poteva esserci una possibilità per lei di rompere le catene. Anche se non avesse trovato nulla, non importava. Essere in grado di viaggiare per il mondo con il Lord Pioggia Propizia era ciò che la rendeva più contenta.


