---
title: Capitolo 995 - Lord Divino Occhio Demoniaco
pubDate: 2025-07-23T14:08:44.279Z
tags:
    - tmw
---


Capitolo sponsorizzato, ringraziamo Gae!
25 capitoli in coda totali (10 Gae+15 Marco),
0/1 sponsorizzazioni 1 euro a capitolo,
-Schade


Yi Yun sapeva quanto sarebbe stato pericoloso per lui con la presenza della setta degli Elfi Fantasma nel Grande Mondo Legno Azzurro. Tuttavia, se avesse rinunciato alla spedizione, non avrebbe avuto idea di dove o quando avrebbe potuto ottenere ispirazioni sul Dao del Caos Primordiale. Non sarebbe riuscito a formare il suo frutto del Dao della Grande Distruzione.


Il tempo era prezioso per lui, così non poteva perdere altro tempo. Un’opportunità del genere non si sarebbe ripetuta in futuro.


“Maestro, dato che sono già qui, non ho intenzione di tornare indietro.”


“Va bene, molto bene!” Il Lord Pioggia Propizia annuì. Anche se sapeva che sarebbe stato estremamente pericoloso per Yi Yun, ammirava comunque il suo coraggio.


In quel momento, un’ombra spettrale volò fuori dal teschio gigante. Accanto ad esso volavano un po’ di figure.


L’ombra spettrale galleggiava altera nel vuoto. Non sembrava coesistere armoniosamente con lo spazio attorno ed erano circondata da enormi distorsioni. Pareva proiettata da un’altra dimensione.


“Pioggia Propizia.”


Un’aura sinistra e strana divampò mentre Yi Yun aveva la sensazione che una tempesta gelida avesse investito il suo spirito. Sembrava che la sua anima fosse stata congelata.


Tuttavia, quando l’aura raggiunse le vicinanze di Lord Pioggia Propizia, un freddo sbuffo disperse completamente questa pressione.


“Perché mi tratti con freddezza? È solo un saluto. Ho sentito del reclutamento del tuo discepolo un po’ di tempo fa. Avevo intenzione di mandare un po’ di discepoli alla tua valutazione per vedere se avessero potuto attirare la tua attenzione. È il tuo nuovo discepolo?”


Yi Yun sentì un po’ di sguardi così taglienti da penetrare l’anima.


Ne trovò familiari due.


C’erano anche i due Supremi che avevano tentato di assassinarlo.


Yi Yun non si sarebbe dimenticato di Gui Huazi e del Daoista You Ming. Se non fosse stato per la torre dell’Avvento Divino, sarebbe stato ucciso da loro. E l’Anziano Duanmu e l’Anziano Shi, che lo avevano scortato, erano rimasti gravemente feriti. Probabilmente aveva troncato le ambizioni dell’Anziano Shi di avanzare di livello.


“Vuoi combattere contro di me?” Chiese freddamente Lord Pioggia Propizia.


“Ahah, perché sei così serio? Ci vediamo dopo nella residenza divina.” L’ombra spettrale ridacchiò in modo minaccioso per poi allungarsi, trasformarsi in una linea cremisi e svanire in modo bizzarro.


L’ombra spettrale se n’era andata.


Yi Yun sentì immediatamente la pressione svanire.

“Quella persona è…” L’ombra spettrale chiaramente conosceva il Lord Pioggia Propizia.


“È il Lord Divino Occhio Demoniaco della setta degli Elfi Fantasma, insieme ad una decina circa di Supremi della setta degli Elfi Fantasma.” L’espressione di Lord Pioggia Propizia era cupa. “È venuto anche lui. Quel Lord Divino Occhio Demoniaco è come un cane miserabile che accorre non appena sente l’odore di qualcosa.”


Yi Yun aveva sentito che il motivo per cui la setta degli Elfi Fantasma si comportava in modo così tirannico era perché aveva prodotto un Lord Divino. Così era quell’ombra spettrale…


“Sono stati i due Supremi accanto a lui ad attaccarti?” Chiese all’improvviso Lord Pioggia Propizia.


Anche lui aveva percepito l’occhiata anomala dei due Supremi.


“Sì.” Disse annuendo Yi Yun.


Lo sguardo di Lord Pioggia Propizia emise un lampo gelido: “Saranno presenze insignificanti nella residenza divina Legno Azzurro e molto probabilmente anche il Lord Divino Occhio Demoniaco è diretto lì.”


Il Lord Divino e i Supremi sarebbero entrati nella residenza divina Legno Azzurro, così non temeva che avrebbero preso di mira Yi Yun. E anche se Lord Pioggia Propizia voleva uccidere i due Supremi, i nemici non sarebbero stati stupidi e probabilmente sarebbero rimasti vicini al Lord Divino Occhio Demoniaco.


Poco dopo, l’enorme teschio si allontanò rapidamente.


Il Lord Pioggia Propizia lo osservò scomparire. Nonostante avesse un atteggiamento spensierato, se non fosse stato per il Lord Divino Occhio Demoniaco, avrebbe annientato ogni membro della giovane generazione della setta degli Elfi Fantasma nelle vicinanze.


"Non posso permettere al Lord Divino Occhio Demoniaco e i suoi entrino da soli nella residenza divina. Devo entrarci anch’io.
La mia percezione può solo impedire loro temporaneamente di rintracciarti. Dopodiché, dovrai stare estremamente attento.” Avvertì il Lord Pioggia Propizia.


"Sì, maestro." Rispose Yi Yun.


L’enorme teschio era già svanito in lontananza.


E in uno degli occhi di quel mezzo mostruoso stava in piedi un uomo effeminato e dall’aspetto intricato, vestito con un abito scarlatto.


Stava ancora guardando nella direzione di Lord Pioggia Propizia, anche se ormai non poteva più vedere lui e i suoi due compagni.


"Quella canaglia maledetta non è davvero morta!" You Feihua mostrò un’espressione incredula.


"Stai parlando di quel genio del clan Luo? Come si chiama? Yi Yun?" In quel momento, la voce dolce e delicata di una ragazza risuonò dietro You Feihua.


Era stata una donna dai capelli blu dall’aspetto splendido a parlare. I suoi occhi brillavano vivacemente e ogni suo movimento emanava un fascino naturale. Gli angoli dei suoi occhi erano sfumati di un tocco scarlatto che le donava un’aria misteriosa e vivida.


Era il tipo di bellezza capace di portare scompiglio tra gli uomini e le nazioni.


"È molto giovane." Disse la donna ridendo. Anche lei aveva visto Yi Yun poco prima. "È difficile immaginare che un ragazzo che non ha ancora raggiunto lo stadio della Manifestazione del Dao sia riuscito a sopravvivere illeso a un tuo colpo diretto. E addirittura a un attacco di tuo padre. È davvero sconcertante. Come ha fatto?"


You Feihua la guardò e aggrottò la fronte. "Yao Chuo, non ficcare il naso in questa faccenda."


"Heh heh, sono solo curiosa." Rise Yao Chuo in modo seducente.


You Feihua emise un freddo sbuffo e si girò verso l’esterno.


Non aveva osato fare nulla ora che Yi Yun era sotto la protezione del Lord Pioggia Propizia. E non poteva nemmeno rimanere lì a lungo, altrimenti sarebbe stato un suicidio.


Tuttavia, il Lord Pioggia Propizia non avrebbe potuto proteggere Yi Yun per sempre.


"Oltre a quella personificazione che ha resistito al mio colpo, Yi Yun deve possedere qualche tesoro straordinario!" Uno strano bagliore lampeggiò negli occhi di You Feihua.


Un tesoro in grado di resistere al colpo mortale di un Supremo! Se la notizia si fosse diffusa, tutti i guerrieri giunti nel Grande Mondo Legno Azzurro ne sarebbero stati attratti.


Ma You Feihua non aveva intenzione di rivelare nulla riguardo al tesoro. Non ne avrebbe parlato nemmeno con Yao Chuo.


"Il livello di coltivazione di Yi Yun è ad un passo dalla Manifestazione del Dao dopo essere diventato discepolo di Lord Pioggia Propizia. A parte il fatto che non ha ancora manifestato il suo Dao, è comunque lontanissimo da me!
Io sono al sesto piano del Palazzo del Dao. Senza quel tesoro difensivo, non sarebbe neppure degno di considerazione di fronte a me!" Uno sguardo minaccioso apparve negli occhi di You Feihua.


Nonostante Yi Yun fosse diventato discepolo di un Lord Divino, si era allenato solo per pochi anni sotto la sua guida. Mentre You Feihua era stato addestrato dal Daoista You Ming fin dalla nascita. Con due interi stadi di coltivazione che li separavano, You Feihua non dava alcun peso alla minuscola forza di Yi Yun.


Dal suo punto di vista, il tesoro di Yi Yun era già nelle sue tasche.


‘Quel maledetto Lord Pioggia Propizia, perché non se ne va subito? Se continua così, chissà quando riuscirò a ritrovare Yi Yun. Farà meglio a non morire nel frattempo.’ Pensò You Feihua.


Nel momento in cui il gigantesco teschio svanì, il Lord Pioggia Propizia disse: "La gente della Setta degli Elfi Fantasmi se n’è andata. L’aura del Lord Divino Occhio Demoniaco si sta dirigendo verso la residenza Divina Legno Azzurro. Non ti stanno seguendo." Poi guardò la residenza e aggiunse: "Yi Yun, ora ce ne andremo."


"Stai attento." Fata Ningshuang annuì.


Yi Yun s’inchinò e, quando rialzò la testa, le figure della Fata Ningshuang e di Lord Pioggia Propizia si erano già trasformate in fasci di luce diretti verso la residenza divina.


"Il Lord Pioggia Propizia ha aspettato che la setta degli Elfi Fantasmi se ne andasse prima di partire. Questo è già un livello di protezione per me. Ora, tutto dipenderà da me." Un guerriero che praticava le arti marziali non poteva essere sempre protetto dal suo maestro. Chi non era in grado di affrontare il pericolo da solo non aveva diritto di continuare a coltivare.


Yi Yun guardò il terreno. Era la sua prima volta nel Grande Mondo Legno Azzurro, e proprio mentre si preparava a trovare un punto apparentemente sicuro dove atterrare, due figure improvvisamente si alzarono in volo dal suolo verso di lui.


Inizialmente, le due figure erano titubanti, ma quando si accorsero che Yi Yun era solo, accelerarono immediatamente nella sua direzione.


Yi Yun divenne subito guardingo e posò una mano sul suo anello interspaziale.

