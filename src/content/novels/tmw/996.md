---
title: Capitolo 996 - Primo Tentativo della Lama della Spada
pubDate: 2025-07-25T06:49:23.512Z
tags:
    - tmw
---


Scusatemi l’avevo tradotto ieri ma scordato di mettere nella homepage.
Capitolo sponsorizzato, ringraziamo Gae!
24 capitoli in coda totali (9 Gae+15 Marco),
0/1 sponsorizzazioni 1 euro a capitolo,
-Schadenfreude


Le due figure vestite di azzurro si avvicinarono rapidamente a lui. Uno dei due portava sul dorso un fodero dall’aspetto pesante, mentre l'altro non aveva armi con sé. I due guerrieri erano al picco della Manifestazione del Dao, e le loro aure erano dense e potenti.


Lo osservarono da capo a piedi prima di chiedergli con un sorriso: "Fratello minore, sai per caso quali signori erano qui poco fa?"


Yi Yun li scrutò con un'occhiata e rispose con noncuranza: "Sono venuto qui a causa dell'aura che ho percepito."


Era meglio non rivelare facilmente l’identità di discepolo di Lord Pioggia Propizia nel Grande Mondo Legno Azzurro. A parte la setta degli Elfi Fantasma, se altri lo avessero scoperto, c'era un'alta probabilità che lo avrebbero preso di mira. Anche solo la gelosia o l’invidia per i suoi tesori sarebbero sarebbero state sufficienti per spingerli ad attaccarlo.


"Quindi, fratello minore, non hai visto quei signori?" I due scossero la testa e dissero: "Ma d'altra parte, potrebbe non essere positivo vederli. Ai membri della generazione più vecchia potrebbe non piacere essere disturbati."


Notando che Yi Yun non stava aggiungendo altro, i due si scambiarono un'occhiata. Uno dei due, che era barbuto, disse in tono amichevole: "Fratello minore, sei qui da solo?"


Avevano già capito che Yi Yun era ad un passo dalla Manifestazione del Dao. Era ovviamente impossibile che una persona del genere fosse venuta nel Grande Mondo Legno Azzurro da sola. Tuttavia, c'erano molti giovani discepoli che accompagnavano i loro maestri o anziani della setta.


"Dov'è il resto della tua onorabile setta?" L'altro uomo si guardò intorno, ma erano venuti qui solo dopo aver confermato che non c'erano altre aure nelle vicinanze.


"Non appartengo a nessuna setta." Disse Yi Yun.


"Allora devi essere un discepolo di un maestro solitario?" Disse l’uomo barbuto con un cenno di assenso.


"Gli anziani della nostra setta sono già entrati nella Residenza Divina del Legno Azzurro, lasciando solo noi due. Anche non siamo nelle regioni interne del Grande Mondo Legno Azzurro, è comunque un luogo piuttosto pericoloso."


L’uomo barbuto disse con calore: "Fratello minore, invece di avventurarti da solo, perché non ti unisci a noi? Possiamo proteggerci a vicenda."


L'altro uomo non disse nulla, ma guardò Yi Yun con un'espressione piena di anticipazione.


Yi Yun si accarezzò il mento e osservò i due. Stava per rifiutare quando improvvisamente pensò a qualcosa. Cambiò idea e disse: "Va bene."


"Fantastico. Anche noi due siamo appena arrivati nel Grande Mondo Legno Azzurro. Non sappiamo nulla e ci limiteremo a esplorare."


"Conosciamoci meglio. Chissà, potremmo diventare amici in futuro."


I due uomini presero l'iniziativa di scendere.


Yi Yun li seguì lentamente.


"Gli edifici laggiù sembrano piuttosto nuovi. Devono essere protetti da qualche formazione. Gli oggetti all'interno devono essere ancora intatti." Disse l’uomo barbuto indicando un particolare cortile.


Il cortile era situato accanto alle radici dell'albero imponente. Sebbene le mura massicce del cortile fossero alte circa trenta metri, il giardino sembrava minuscolo di fronte alle radici.


L'Albero Divino Azzurro, che sosteneva questo Grande Mondo, era semplicemente troppo enorme.


"Se troviamo qualcosa, lo divideremo equamente.” Disse l'altro uomo.


"Va bene." Yi Yun annuì.


Dopo essere entrato nel cortile, Yi Yun si guardò intorno con interesse.


Nel cortile c'era ogni sorta di strana incisione nella roccia, mentre il terreno era coperto di incisioni di foglie. Entrarci dava la sensazione di essere tornati ai tempi antichi.


Il cortile era probabilmente abbandonato da più di cento milioni di anni, ma dava l’impressione di essere stato disabitato solo di recente. Senza la protezione delle formazioni, sarebbe stato ridotto in rovina da tempo.


"Entriamo nella sala." I due guerrieri si affrettarono verso l'edificio principale.


Gli angoli delle labbra di Yi Yun si incurvarono quando osservò le schiene dei due. Era un sorriso divertito mentre li seguiva con un passo adeguato.


Dopo essere entrato nell'edificio, notò che i due guerrieri si erano fermati all'interno della sala.


"Fratelli maggiori, perché non vi affrettate a cercare tesori? Mi state aspettando? Siete troppo gentili." Disse Yi Yun.


I due guerrieri risero e dissero: "Certo che dobbiamo aspettare te, fratello minore. È meglio esplorare un posto del genere insieme."


"Oh, davvero? Pensavo che foste già molto familiari con questo posto." Disse Yi Yun senza fretta.


Avevano visto numerosi cortili dal cielo, ma i due avevano scelto proprio questo. Erano così ansiosi di entrare nella sala non appena atterrati, quindi non era ovvio che stessero cercando di attirarlo dentro?


Gli occhi del guerriero barbuto si fecero freddi mentre rideva: "Sembra che tu sia più intelligente del precedente. Ma se hai deciso di seguirci qui nonostante sapessi la verità, significa solo che non sai in che situazione ti trovi. Anche se il tuo maestro fosse un Supremo, non potrebbe salvarti.”


"Non è che non abbia notato che c'era qualcosa di strano. Vi ho seguito qui perché in realtà volevo mettere alla prova una nuova legge che ho imparato dopo alcuni anni di isolamento. Voi due siete al picco della Manifestazione del Dao, quindi siete degni di ricevere i miei attacchi." Yi Yun estrasse la sua spada.


Con l'apertura del Grande Mondo Legno Azzurro, il Lord Pioggia Propizia aveva già detto che ci sarebbero stati diversi guerrieri dello stadio del Palazzo del Dao. Ci sarebbero anche persone al picco della Manifestazione del Dao, ma sarebbero relativamente rare.
Ora che ne aveva incontrati due, Yi Yun intendeva usarli per valutare la sua forza. Il suo intuito gli diceva che la sua spedizione nel Grande Mondo Legno Azzurro sarebbe stata piena di pericoli. Dato che la sua forza era ancora lontana dall'essere sufficiente, aveva bisogno di combattere per aumentarla.
Ora che aveva l’opportunità di lottare, naturalmente non si sarebbe ritirato.


"Cosa?"


I due si infuriarono. Erano guerrieri al picco della Manifestazione del Dao, ma erano solo qualificati per ricevere gli attacchi di un guerriero ad un passo dalla Manifestazione del Dao?


Prima che i guerrieri potessero dire altro, l'espressione dell’uomo barbuto cambiò. "Stai attento..."


Sou!


Un fendente gelido sfrecciò più veloce di quanto potesse parlare. Sembrava provenire da un'antica dimensione spazio-temporale mentre attaccava il guerriero barbuto senza alcun preavviso.


Il guerriero si concentrò e ruggì, colpendo il raggio di spada con entrambe le mani.


I suoi palmi erano imbevuti di qi vitale, permettendogli di diventare estremamente forte. Un suo pugno poteva frantumare lo scheletro di una persona.


E tra i suoi palmi, c'era una sfera rotante di qi vitale compresso. Non solo riuscì a resistere al fendente, ma poteva anche frantumare spade ordinarie.


"Come osi pensare di colpirmi con quel livello di coltivazione!" Tuonò il guerriero. Le sue mani produssero un fragoroso schiocco mentre improvvisamente afferrava il raggio di spada.


Boom!


Una potente onda d'urto esplose verso l'esterno dai palmi del guerriero.


Era stato bloccato!


Ma in quel momento, l'espressione del guerriero cambiò drasticamente.


Le sue mani stavano rapidamente avvizzendo. Le vene sul dorso del braccio si gonfiarono mentre la pelle iniziava a macchiarsi. Era invecchiata all'improvviso!


Che cosa stava succedendo!? Aveva chiaramente parato il raggio di spada!


L’uomo barbuto rimase sconvolto dalla scena. Che tipo di attacco era quello?


"Fratello maggiore, uniamo le forze e uccidiamolo!" Ruggì con rabbia l’uomo con la barba.


Ma in quel momento, arrivò il prossimo attacco di Yi Yun.


"Spada del Tempo del Declino." La voce di Yi Yun accompagnò i fendenti fluttuanti.


I raggi sembravano privi di potere offensivo, ma anche se potevano essere bloccati, chi osava trattenerli avrebbe mostrato segni di rapido invecchiamento.


I due guerrieri si difesero e attaccarono freneticamente, ma iniziarono a sentirsi impotenti. Le tecniche di spada del giovane erano troppo terrificanti. Le loro arti marziali, Domini del Dao o qualsiasi altra mossa a cui ricorrevano non potevano parare i suoi attacchi.


Si disperarono sopratutto perché il giovane apparentemente poteva eseguire solo una mossa. Stava usando gli stessi tipi di fendenti più e più volte. Non stava ricorrendo ad altre tecniche, figuriamoci ad un Dominio del Dao.


Ma era un raggio di spada del genere che li faceva disperare.


Molto presto, si resero conto che non potevano vincere.


"Fratello maggiore, collabora con me e usiamo tutti i nostri assi nella manica!" Urlò l’uomo barbuto.


Yi Yun diede un'occhiata indifferente ai due. Questa era la prima volta che usava la Spada del Passaggio dei Tre Piedi in battaglia, quindi voleva anche vedere che tecniche segrete avessero a disposizione.


Ma in quel momento, il corpo dell’uomo barbuto si restrinse improvvisamente, trasformandosi in un'ombra simile a un serpente che si lanciò verso l'uscita.


Yi Yun fu sorpreso, mentre l'altro guerriero imprecò ad alta voce: "Morirai di una morte orribile!"


"Non preoccuparti. Ti raggiungerà all'inferno molto presto." Yi Yun sferrò un colpo, tagliando facilmente il qi vitale protettivo del guerriero.


Il fendente fu come il vento che accarezzava la superficie di un lago, ma quando colpì la testa dell’uomo, il suo aspetto invecchiò rapidamente. In pochi secondi, tutta la sua vitalità era stata prosciugata.


I suoi occhi erano pieni di rabbia e orrore.


Yi Yun si lanciò in avanti, prese l'anello interspaziale dell'uomo e si precipitò fuori dall'edificio per inseguire il suo compagno barbuto.


