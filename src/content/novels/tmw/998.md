---
title: Capitolo 998 - Chu He
pubDate: 2025-07-28T08:08:17.112Z
tags:
    - tmw
---


Capitolo regolare,
23 capitoli in coda totali (8 Gae+15 Marco),
0/1 sponsorizzazioni 1 euro a capitolo,
-Schadenfreude


Il Grande Mondo Legno Azzurro era desolato e inospitale, fatta eccezione per la sua regione centrale.


Nella periferia del Grande Mondo Legno Azzurro si ergeva una catena montuosa e il cielo sopra di essa era di un nero cupo. Nonostante la presenza del sole, la sua luce era debole come un anziano morente.


Le montagne si susseguivano senza fine, ma erano aride e spoglie. Era una scena desolata.


In alcune vette scorreva lava e nuvole di fumo nero fluttuavano nel cielo, riempiendo l’orizzonte.. Altre erano disseminate di alberi rinsecchiti e ossa consumate dal tempo, simili a enormi fosse comuni, impregnate di morte. Altre ancora erano avvolte da tempeste nere e terrificanti, capaci di squarciare persino potenti bestie elfiche.


Nelle valli tra i picchi montuosi si estendevano grandi serie di laghi neri. Emanavano un miasma puzzolente davvero tossico, se una persona comune l’avesse respirato, non solo sarebbe morto, ma il suo cadavere si sarebbe corroso lasciando solo lo scheletro.


"Che cosa potremo mai trovare in questo posto sperduto?"


Vicino a uno di questi laghi neri, due uomini robusti stavano esplorando la zona. Non erano giovani geni di grandi sette, ma membri di una lega formata da coltivatori itineranti.


Nel Cielo Empireo dei Diecimila Elfi, le leghe erano molto diverse dalle sette. Le sette possedevano un'eredità consolidata e regole rigide, e i loro discepoli solitamente praticavano tecniche di coltivazione simili.


Le leghe, invece, erano molto più disorganizzate. Erano semplicemente gruppi di persone unite da interessi comuni, con tecniche di coltivazione varie e la libertà di andarsene in qualsiasi momento. Alcune leghe erano poco più che bande di briganti, organizzate per derubare gli altri con la forza.


Il Grande Mondo Legno Azzurro era vasto, e c'erano molti ingressi verso la sua periferia. Alcuni coltivatori itineranti vi si avventuravano, ma ovviamente si limitavano alla periferia, senza osare addentrarsi ulteriormente.


"Fratello Minore, questo posto è pieno di tesori. Era la sede di una setta reclusa, setta del Legno Azzurro. Quando una setta antica del genere collassa, pensi di trovare tesori da poco? Anche senza considerare la setta, solo il Grande Mondo Legno Azzurro ha generato oggetti preziosi. Ora che sta collassando, le piante e gli animali ordinari sono morti, lasciando solo i veri tesori.”


Mentre i due conversavano, all'improvviso sentirono un grido straziante più avanti:


"Aiuto... salvateemi!"


La voce era melodiosa, chiaramente appartenente a una giovane ragazza.


"Cosa succede?"


I due si scambiarono un'occhiata e si precipitarono verso la fonte del suono. Non appena videro la scena, i loro sguardi si accesero.


Una ragazza di sedici o diciassette anni, con occhi luminosi e bellissimi, era intrappolata in una palude. Uno spesso rampicante nero era uscito dal fango e l'aveva afferrata.


Era un albero elfico!


"Ahah! Fratello Minore, cosa ti avevo detto? Dopo la morte della vegetazione di questo mondo, solo le cose più potenti sono sopravvissute. Guarda quell’albero elfico, sta morendo di fame a causa della mancanza di qi vitale.
Se non sbaglio, è un Rampicante Sangue Nero. Usata come erba medicinale o veleno, sarebbe molto efficace. La fortuna ha baciato noi, il duo della Calamità Celeste!"


"Un Rampicante Sangue Nero? Davvero un ottimo bottino! E poi, quella bambola è coperta di tesori."


L'altro uomo fissava con avidità gli oggetti della ragazza. Il duo della Calamità Celeste si era specializzata nel saccheggiare tombe, così aveva occhio per gli oggetti di valore. Gli abiti e i fermagli che indossava la ragazza erano tutti accessori pregiati.


"Esatto. Deve provenire da una qualche grande setta. I suoi anziani le avranno dato chissà quali tesori, ma purtroppo il suo livello di coltivazione è troppo basso per sfruttarli al massimo. Che spreco se nemmeno riesce a liberarsi da un rampicante Sangue Nero. Ehi, bellezza, non avere fretta. Una volta che uccideremo il rampicante Sangue Nero, ti tratteremo con dolcezza.” Disse l’uomo rivelando un sorriso licenzioso.


La ragazza aveva un'aura pura e incontaminata. Aveva fondamenta di coltivazione solide, così doveva essere un talento di una grande setta. Donne simili erano altere e potevano solo ammirarle. Ma ora, nel Grande Mondo Legno Azzurro, potevano fare di lei ciò che volevano. Coe poteva non eccitarli l’idea?


"Voi... cosa intendete fare?!"


La ragazza si agitò, cercando di divincolarsi, ma il rampicante la strinse ancora più forte. In quel momento, i due uomini le sembravano persino più spaventosi della pianta che voleva divorarla.


"Ci chiedi cosa vogliamo fare? Eheh, fai ancora domande così sciocche a questo punto? Piccola, devi solo biasimare la tua ingenuità. Sei entrata qui grazie alla protezione del tuo maestro, immagino.
Essere catturata dal rampicante comprensibile, ma gridare aiuto qui dimostra quanto tu sia impaziente di morire. Ma non preoccuparti, tra le mie mani almeno ti divertirai un po’ prima di morire.”


"Fratello maggiore, sembra vergine. L'ultima volta è toccato a te l’onore, quindi stavolta dovrebbe toccare a me, no?"


Mentre si avvicinavano alla ragazza, il duo della Calamità Celeste continuavano a scambiarsi parole oscene. Tuttavia, non abbassarono la guardia: prima di tutto, dovevano occuparsi del Rampicante Sangue Nero.


Con la loro forza combinata, un rampicante Sangue Nero non era un problema.


"Cha! Cha!"


I due estrassero le loro sciabole e balzarono in avanti, attaccando la vite da due angolazioni diverse.


La ragazza sembrava terrorizzata, ma in quel preciso istante, la melma nera esplose nove metri davanti a lei!


"Sssss!"


Un sibilo gelido risuonò e un serpente enorme, con una circonferenza pari all'apertura delle braccia di tre uomini, emerse dal fango e attaccò il duo della Calamità Celeste!


“Ah!”


“Cos’è quello?!”


Il duo della Calamità Celeste ne fu allarmato. Prima di attaccare, si erano guardati attorno usando la loro percezione, ma non avevano rilevato alcun pericolo. Da dove era spuntato quel pitone gigantesco?


"Muori!"


Il duo cambiò bersaglio all’improvviso e menarono fendenti contro il serpente.


Ma la creatura spalancò le fauci, e un vortice nero roteò nella sua gola. Lo spazio circostante cominciò a collassare e i due uomini persero il controllo dei loro corpi, lasciando cadere le armi.


Leggi del divoramento?!


Era una bestia elfica abile nelle leggi del divoramento?!


I due furono colti dal terrore, ma alla fine caddero nelle fauci del serpente. Denti affilati come lance li infilzarono mentre gridavano per l’agonia!


"Aaaahh!"


Il duo sputò sangue, provando una disperazione totale. Ma il serpente non sembrava intenzionato a concedere loro una morte rapida; li stava facendo soffrire deliberatamente.


In quel momento, il duo della Calamità Celeste si rese conto che la ragazza intrappolata dal rampicante Sangue Nero era ormai libera. Era in piedi, elegante e composta, sulla superficie della palude. La punta del suo piede sfiorava appena l'acqua e il suo vestito verde-acqua era immacolato. Sembrava uno splendido fiore di loto appena sbocciato, così bello da far vergognare chiunque della propria mancanza di eleganza.


E sul suo volto perfetto, ora c'era un sorriso freddo e sprezzante.


"C... cosa...?"


Il duo della Calamità Celeste cambiò drasticamente espressione e si rese conto che non si trovavano di fronte ad una ragazza inesperta. Erano stati loro i veri stupidi. Fin dall’inizio, era stata una trappola meticolosa.


"Strega...!" Disse uno dei due uomini stringendo i denti.


Voleva pronunciare altre invettive, ma il suo respiro si stava facendo sempre più debole. Alla fine fu inghiottito completamente dal serpente.


"Che carne disgustosa. Il piccolo Blu si sente male solo a mangiarvi." Disse accigliata la ragazza.


Piccolo Blu era il nome del serpente gigante. Il fango scorse giù per il suo corpo, rivleando splendide scaglie blu. Nonostante si fosse immerso nella palude, non ne era stato contaminato.


Poco dopo, accanto alla ragazza apparve una distorsione a mezz’aria. Lo spazio fu squarciato e una giovane vestita di verde emerse dal vuoto.


"Chu He, stai combinando di nuovo guai. Hai lasciato la Residenza Divina del Legno Azzurro senza permesso e sei venuta fin qui. Se incontrassi qualcuno di veramente forte, saresti in grado di tornare?" La ragazza dai capelli argentati la rimproverò, chiaramente infuriata del suo comportamento poco serio.


La ragazza dai capelli color argento era il successore della tenuta Legno Azzurro, che aveva appena finito di pregare nel Giardino dell'Albero Divino. Nonostante le sue innumerevoli preghiere, l'albero non aveva mai risposto.


Dopodiché era andata a cercare la sua sorella minore. Ormai, nella tenuta del Legno Azzurro, non restavano che lei, Chu He e l’anziana servitrice.


"Sorella maggiore, questi intrusi sono qui per rubare i nostri tesori. Non posso punirli?" Chu He si imbronciò mentre rispondeva con aria contrariata.


La ragazza dai capellia argentati scosse la testa e disse: "Quello che fanno non è sbagliato. Esplorare rovine è normale nel mondo marziale. Se c'è qualcosa da biasimare, è il declino della nostra tenuta."


"Lo so." Disse Chu He battendo le palpebre, gli occhi neri pieni di innocenza.


"Ma non uccido chiunque incontri. Altrimenti, li avrei fatti divorare direttamente dal piccolo Blu. Ho recitato questa parte per vedere chi aveva cattive intenzioni. Questi due meritavano di morire! Se fossero stati buoni, li avrei risparmiati.
So che il Grande Mondo Legno Azzurro sta per collassare, e anche se gli intrusi non venissero a cercare tesori, molti oggetti verrebbero distrutti comunque."


"Davvero non so come fare con te." La ragazza dai capelli argentati scosse la testa. All’improvviso alzò le sopracciglia: “Oh, stanno arrivando altre persone!”


Mentre parlava, scomparve nel vuoto. In quel momento, a circa cinquanta chilometri di distanza, un giovane stava volando nel cielo, una spada in mano.


E non lontano da lui, un uomo fuggiva disperato, il volto pallido e coperto di sudore.


Non si sarebbe mai aspettato che quel giovane spadaccino fosse così spaventoso! Il suo livello di coltivazione era solo ad un passo dalla Manifestazione del Dao, ma era formidabile!


Un solo colpo. Era bastato un solo colpo per uccidere il suo compagno. Non solo era morto, ma il suo corpo era invecchiato rapidamente e si era ridotto ad uno scheletro.


Era una tecnica di spada agghiacciante!


Era fuggito immediatamente senza esitare. Ma nonostante avesse una tecnica di movimento sbalorditiva di cui andava orgoglioso, non si sarebbe mai aspettato di non riuscire a seminare l’inseguitore. Ora il divario si stava riducendo rapidamente!


Preferiva suicidarsi piuttosto che sperimentare di nuovo quella tecnica che faceva marcire il corpo!


