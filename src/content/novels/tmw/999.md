---
title: Capitolo 999 - Nessuna Sincerità
pubDate: 2025-07-28T08:08:17.113Z
tags:
    - tmw
---


Capitolo sponsorizzato, ringraziamo Gae!
22 capitoli in coda totali (7 Gae+15 Marco),
0/1 sponsorizzazioni 1 euro a capitolo,
-Schadenfreude


Nonostante la disperata fuga dell’uomo, la sua velocità era comunque inferiore a quella di Yi Yun.


"Bastardo! Non costringermi a questo! Per quanto potente tu sia, sei solo ad un passo dalla Manifestazione del Dao. Raggiungere la periferia del Grande Mondo Legno Azzurro è già il tuo limite. Se osi avventurarti oltre, morirai sicuramente! Se continui a inseguirmi, non ne uscirai vivo!" L’uomo urlò freneticamente, ma la distanza tra lui e Yi Yun si riduceva rapidamente.


"Tutto quello che ho fatto è stato complottare contro di te, no? Tu non hai subito alcuna perdita, anzi, hai ucciso il mio fratello maggiore! Non è abbastanza? Devi proprio inseguirmi fino a qui per finirmi? Che odio c’è tra noi?"


Mentre parlava, Yi Yun all’improvviso sferrò un fendente con la spada!


"Whew!"


Una lama di energia squarciò il vuoto, dritta verso la schiena dell’uomo.


L’uomo gridò mentre la schivava per un pelo. Anche se era riuscito ad evitarla, il vento tagliente  che accompagnava il colpo gli sfiorò la schiena.


All’istante, una sensazione indescrivibile invase ogni cellula del suo corpo. Cominciò ad avere le convulsioni mentre percepiva un attacco alla sua stessa fonte vitale. La carne del suo corpo cominciò rapidamente a rinsecchirsi, perfino il suo abito si era ridotto in cenere.


Era il potere del passare del tempo. Le leggi del Tempo e del Declino erano in ottima sinergia.


Anche se aveva evitato il colpo diretto, solo l’onda d’urto aveva prosciugato la sua vitalità.


"Aaaaahhh!"


L’uomo urlò disperato. Sapeva bene che quel singolo attacco lo aveva già distrutto. Non solo non avrebbe più potuto praticare arti marziali, ma la sua durata di vita si era drasticamente accorciata.


"Ti ucciderò!"


Si girò e si scagliò freneticamente contro Yi Yun come una bestia inferocita.


Yi Yun alzò la spada e la conficcò direttamente nella sua fronte.


"Puah!"


Il corpo dell’uomo tremò violentemente e il suo sguardo perse lucidità. La corrosione partì dalla sua fronte e si estese in ogni direzione. La sua pelle e la sua carne si raggrinzirono, seccandosi come polvere al vento. In pochi istanti, il suo corpo sembrò aver subito l’erosione di migliaia di anni, riducendosi infine ad uno scheletro.


Yi Yun rinfoderò la lama, non era la spada spezzata di puro Yang. Non aveva intenzione di usare quell’artefatto a meno che non fosse assolutamente necessario per evitare problemi.


Chu He vide l’intera scena, compreso l’utilizzo della Spada del Tempo.


Era rimasta sbalordita.


Quel giovane… il suo livello di coltivazione non era neppure superiore al suo! Come poteva essere così forte?


Una tecnica di spada in grado di distruggere la vitalità con un solo colpo? Le leggi infuse in quell’attacco erano terrificanti!


Tuttavia, Chu He non aveva paura. Anche se più debole, non combatteva mai da sola, aveva il piccolo Blu, un serpente spirituale antico lasciatole dalla sua maestra.
Anche se non era ancora completamente maturo, era molto più potente di lei.


Proprio per questo, osava aggirarsi liberamente nel Grande Mondo Legno Azzurro, tendendo trappole a chiunque avesse cattive intenzioni.


"Quel tipo non può essere una brava persona, se agisce con tale crudeltà…" Mormorò tra sé e sé Chu He, mentre iniziava a elaborare un piano.


"Chu He, non vuoi tornare con me? Smettila di combinare guai." La voce della sorella maggiore, dai capelli argento, risuonò nel vuoto.


"Sorella, non preoccuparti. So cosa sto facendo." Chu He era determinata mentre si ritirava verso la palude.


…


"Aiuto… salvateemi!"


Un grido chiaro e disperato riecheggiò ancora una volta sopra il lago nero. Yi Yun, che volava a mezz’aria, aggrottò leggermente le sopracciglia.


Mentre inseguiva l’uomo, aveva percepito una presenza nelle vicinanze, ma non l’aveva investigata a fondo. Si era concentrato solo sul nemico. Visto che aveva la vaga sensazione che l’altra persona non costituisse una minaccia per lui, non aveva indagato.


Ora, estendendo la percezione, notò una ragazza vestita di verde a decine di chilometri di distanza. Rampicanti neri la avvolgevano e sembrava in grave pericolo.


Yi Yun esitò un attimo, poi volò verso di lei.


"Salvami… Eroe, salvami!"


Quando la ragazza lo vide, sembrò aggrapparsi a lui come a un’ancora di salvezza. Ma proprio in quel momento, i rampicanti neri cominciarono a ritrarsi verso gli abissi della palude. Sembrava che stesse per essere divorata dalla melma.


Yi Yun non era il tipo a ignorare chi era in difficoltà. Inoltre il rampicante nero non sembrava particolarmente potente. Non gli sarebbe dispiaciuto salvarla visto che non avrebbe rischiato la vita.


"Cha! Cha! Cha!"


Scintille di spada fiorirono attorno a Yi Yun come fiocchi di neve. Ma proprio mentre stava per agire, si fermò di colpo.


"Oh?"


La maggior parte delle scintille svanì mentre Yi Yun rimaneva sospeso a mezz’aria, osservando la ragazza senza fare un altro passo.


Aveva notato qualcosa di strano e, attivando la visuale d’energia del Cristallo Viola. Rimase scioccato da ciò che vide. Diamine, c’era un enorme serpente blu nascosto nella palude sotto di lei!


“Aiuto! Aiuto!" Chu He gridò di nuovo, apparentemente in panico, ma Yi Yun rimase impassibile. Dopo un momento, incrociò le braccia, continuando a guardarla con aria divertita.


Chu He rimase sbigottita. Aveva già recitato questa scena diverse volte oggi, con avventurieri di leghe o tribù. La loro forza era inferiore e non erano sembrati diversi da dei briganti. Erano venuti nel Grande Mondo Legno Blu per tentare la fortuna e la maggior parte di loro aveva intenzioni malvagie. Volevano ucciderla e derubarla, o volevano stuprarla. Li aveva fatti divorare tutti da piccolo Blu.


Aveva incontrato anche un gruppo di persone che per lo più provenivano da sette. Si erano comportati in modo appropriato e avevano mostrato compostezza. Quando l’avevano salvata, avrebbero mostrato il loro portamento elegante, ma alcuni di loro si sarebbero rivelati lupi travestiti da agnelli. Tuttavia la ragazza vestita di verde non si era disturbata a fare distinzioni. A meno che non avessero rivelato chiaramente intenzioni malvagie, Chu He li avrebbe risparmiati.


Ma non si sarebbe mai aspettata di incontrare qualcuno come Yi Yun. Era rimasto immobile a guardarla recita. Era costretta a continuare la sua messinscena o smettere di gridare. Inoltre, secondo il copione, i rampicanti neri stavano per trascinarla nella palude, così Yi Yun sarebbe dovuto intervenire velocemente, impedendole di essere immersa nelle acque putride. Ora che però era fermo, non sarebbe stata trascinata nella palude disgustosa?


Come poteva sopportarlo?


“Aiuto!” Gridò ancora Chu He, sentendo indignazione.


Ma non solo Yi Yun non intervenne, ma sorrise con derisione


"Perché sei così crudele? Come puoi ignorare la mia sofferenza?!" Chu He serrò i pugni, sembrava un gattino arrabbiato. Il suo imbarazzo si trasformò in rabbia perché aveva il presentimento che il giovane l’avesse smascherata!


"Il rampicante nero dietro di te è davvero ben educato. Ti ha intrappolata, ma ti trascina così lentamente. Se vuoi attirarmi più vicino, dovresti almeno mostrare un po’ di sincerità. Non vuoi nemmeno sporcarti di fango. Troppo poco professionale." Disse con tono derisorio Yi Yun.


Sentendo queste parole, il volto di Chu He si tinse di blu per la rabbia.


